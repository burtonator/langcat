https://sd.wikipedia.org/wiki/%D9%85%D9%8A%DA%8A%D9%8A%D8%A7%D9%88%DA%AA%D9%8A

ميڊياوڪي (انگريزي ٻولي: MediaWiki) هڪ سافٽويئر آهي، جنهن جي ذريعي وڪي ويب سائيٽ
جو انتظام هلي ٿو. وڪي ويب سائيٽ وڪيميڊيا فائونڊيشن جي گهڻين رٿائن ۾ استعمال هيٺ
آهي، انکان سواءِ ٻيون به گهڻيون ئي ويب سائيٽون آهن، جيڪي ان سافٽويئر کي استعمال
ڪن ٿيون۔ ميڊياوڪي کي اصل ۾ وڪيپيڊيا جي ضرورتن جي پورائي کي نظر رکندي ترقي ڏني
وئي هئي. ميڊياوڪي پي ايڇ پي ڪمپيوٽر جي ٻولي ۾ لِکيل آهي، ۽ GNU گنو اجازت جي تحت
عام فائدي جي لاءِ مفت دستياب ۽ اوپن سورس (کليل ذريعو) آهي۔

ميڊيا وڪي جو هاڻوڪي برنامج لي ڊنيئل ڪروڪر (Lee Daniel Crocker) اصل ۾ وڪيپيڊيا جي
لاءِ ٺاهيو هيو. جنوري 2001ع ۾جڏنهن وڪيپيڊيا جي شروعات ٿي ته ان وقت پرل زبان ۾
لکيل هڪ ننڍي وڪي انجڻ UserModWiki وڪيپيڊيا جي استعمال هيٺ هئي. ان برنامج ۾ سڀئي
وڪيپيڊيا صفحا متني املاف (text files) ۾ گڏ ٿيندا هيا، پر جلد ئي ان برنامج جي
محدوديت سامهون اچي وئي۔ 2001ع جي وچ ۾ ميگنس مانسڪي (Magnus Manske) وڪيپيڊيا جي
لاءِ خاص طور نئون سافٽويئر (software) جي طرح وڌي جيڪو UserModWiki جي جڳهه وٺي
سگهي، هي سافٽويئر پي ايڇ پي ۾ لکيو ويو هيو ۽ پنهنجي سڄي ڄاڻ مائي ايس ڪيو ايل
ڊيٽابيس (database) ۾ گڏ ڪندو هو. جنوري 2002ع ۾ انگريزي وڪيپيڊيا کي ان سافٽويئر
تي منتقل ڪيو ويو، ۽ ان وقت تمام موجود وڪيپيڊيائن کي به ان تي لاڳو ڪيو ويو۔

انهن مختلف اصدارات جي متعدد نالا ڏنا ويا هيا،جيڪي ارتقا برنامج جي مختلف مرحلن جي
نشاندهي ڪندا هيا، مثلاً برنامج PHP، مرحلو ٻيو ۽ مرحلو ٽيون۔ مرحلو ٻيو مانسڪي جو
تيار شدہ برنامج کي چيو ويو، جڏنهن ته مرحلو ٽيون دينيئل بروڪر جي طرفان ليکل
هاڻوڪي ميڊياوڪي برنامج چورائيندو آهي۔

20 جون 2003ع تي وڪيميڊيا فائونڊيشن جي آغاز جو اعلان ڪيو ويو، ۽ جولاءِ ۾ وڪيپيڊيا
جي هڪ واپرائيندڙ (يوزر) دانيال ميئر مرحلو ٽيون ۾ تيار ٿيل برنامج جو نالو
ميڊياوڪي تجويز ڪيو، ائين هن سافٽويئر جو نالو ميڊياوڪي چونڊجي ويو.

هن برنامج جو شارہ ايرڪ مولر هڪ گل جي تصوير کي سامهون رکي ڪري تيار ڪيو، هي شارہ
اصل ۾ 2003ع جي گرميءَ جي موسم ۾ ٿيڻ واري عالمي مقابلي ۾ وڪيپيڊيا جي نئين شارہ جي
طور تي پيش ڪرڻ لاءِ ٺاهيو ويو هو. هن شارہ کي مقابلي ۾ ٽيون مقام حاصل ٿيو،
تنهنڪري انکي ميڊياوڪي جي شارہ جي لاءِ چونڊيو ويو، ۽ ٻيو مقام حاصل ڪرڻ واري شارہ
کي وڪيميڊيا جي لاءِ جڏنهن ته پهريون مقام حاصل ڪرڻ واري شارہ کي وڪيپيڊيا جي لاءِ
منتخب ڪيو ويو.

سورج مکي جي گل جي ٻنهين طرف چورس جي شڪل ۾ موجود قوسين ميڊيا وڪي جي هن نحو جي طرف
اشارو ڪري ٿي، جيڪو درون وڪي يعني وڪي جي هي ٻين صفحن جي رابطن جي اظهار جي لاءِ
اختيار ڪيو ويو هيو۔

ميڊياوڪي جو اولين اخراجہ 1.1 آهي، جنهن کي ڊسمبر 2003ع ۾ آندو ويو هيو، جڏنهن ته
هاڻوڪي مستحڪم اخراجہ 1.19 آهي جيڪو مئي 2012ع ۾ شائع ٿيو.



https://sd.wikipedia.org/wiki/%D8%A7%D9%86%DA%AF%D8%B1%D9%8A%D8%B2%D9%8A_%D9%BB%D9%88%D9%84%D9%8A

انگريزي (انگريزي ٻولي: English) انگلينڊ سميت دنيا ڀر سڄي دنيا ۾ ڳالهائي ويندڙ هڪ
وسيع ٻولي آهي جيڪا جو ڪيترن ئي ملڪن ۾ بنيادي ٻوليءَ جي طور تي ڳالهائي وڃي ٿي.
دنيا جي ڪيترن ئي ملڪن ۾ ثانوي (سيڪنڊري) يا سرڪاري ٻوليءَ جي حيثيت رکي ٿي۔
انگريزي دنيا ۾ سڀ کان وڌيڪ پڙهي ۽ سمجهي ويندڙ ٻولي آهي جڏهن ته هيءَ دنيا ڀر ۾
رابطي جي ٻولي سمجهي وڃي ٿي۔

مادري ٻولي (مادري زبان) جي طور تي دُنيا جي سڀ کان وڏي ٻولي جديد چيني ٻولي آهي
جنهن کي 70 ڪروڙ فرد ڳالهائين ٿا، ان کانپوءِ انگريزي آهي جيڪا اڪثر ماڻهو ثانوي
(ٻئي ٻولي, سيڪنڊري لينگوج) يا رابطي جي زبان جي طور تي ڳالهائيندا آهن جنهن جي
بدولت سڄي دنيا ۾ انگريزي ڳالهائڻ وارن فردن جي تعداد هڪ ارب کان مٿي ٿي وئي آهي۔

انگريزي مواصلات، تعليم، ڪاروبار، هوا بازي، تفريح، سفارت ڪاري ۽ انٽرنيٽ ۾ سڀ کان
اعليٰ بين الاقوامي ٻولي آهي۔ هي 1945ء ۾ گڏيل قومن جي قائم ٿيڻ کان هينئر تائين ان
جي باضابطا سرڪاري ٻولين منجهان هڪ آهي۔

انگريزي بنيادي طور تي مغربي جرمينڪ ٻولي آهي جيڪا قديم انگلش مان ٺهي آهي۔ سلطنتِ
برطانيا جي سرحدن ۾ ڊيگهه (وسعت) سان گڏوگڏ هيءَ ٻولي به انگلستان مان نڪري آمريڪا،
ڪينيڊا، آسٽريليا، نيوزي لينڊ سميت دنيا ڀر ۾ پکڙجندي وئي ۽ اڄ برطانيا يا آمريڪا
جي اڳوڻي نو آبادين مان اڪثر ۾ هيءَ سرڪاري ٻولي آهي جن ۾ پاڪستان، گهانا، ڀارت،
نائجيريا، ڏکڻ آفريڪا، ڪينيا، يوگينڊا ۽ فلپائن پڻ شامل آهن۔

سلطنتِ برطانيا جي وسيع سرحدن باوجود انگريزي 20 هين صديءَ تائين دنيا ۾ رابطي جي
ٻولي نه هئي بلڪه انکي هي مقام ٻئي جنگ عظيم ۾ آمريڪا جي فتح ۽ دنيا ڀر ۾ آمريڪي
ثقافت جي مقبوليت جي ذريعي حاصل ٿيو خصوصي ذرائع مواصلات ۾ تيز ترقيءَ انگريزي
ٻوليءَ جي ترويج (گهرج) جو سبب بڻي۔

انگريزي (English ):هن ٻوليءَ جا ڪوڪني (Cockney) سوس (Scouse) گوردي (Geordi)
-اوڀر- انگيليا (East Angilia)، برمن، سائوٿو ويلز، ايڊنبرگ، -بيل- فاسٽ (Belfast)
ڪارن وال (Cornwal) ڪمبرلينڊ (Cumberland) مرڪزي ڪمبرلينڊ (Central Cumberland)
ديور شاير (Devar shire) اڀرندي ديور شاير (Eastren devar) ڊورسيٽ (Dorset) دُرهم
(Durham) بولٽن لينڪ شاير (Bolton Lancashire) ريڊڪلف لينڪ شاير ناٿرميرلينڊ.
نارفوڪ (Norfolk) نيوڪبسل نارٿم برلينڊ، ۽ ٻيا لهجا آهن. هي -ٻولي- جرمن ٻوليءَ سان
60 سيڪڙو فرينچ سان ۽ 27 سيڪڙو ۽ روسيءَ سان 24 سيڪڙو مشابهت رکي ٿي. هن ٻوليءَ جو
اصل وطن برطانيه آهي، پر -آمريڪا-، اندورا، انگلوئلي، اروبا، -آسٽريليا-، -برازيل-،
برٽش -انڊيا-، برٽش ورجن، آئيزلينڊ، برونائي، ڪمبوڊيا، ڪيمرون، ڪئنياڊا، ڪي مين
آئيز، چين، هندوستان ۽ -پاڪستان-، -جپان- ۽ ٻيا سوين ملڪ -جن- ۾ -انگريزي- نه صرف
ڳالهائي وڃي ٿي، پر -تعليم- جو ذريعو به -انگريزي- آهي. ڪيترن ملڪن ۾ -برطانيا- ۽
-آمريڪا- کان سواءِ هيءَ -ٻولي- سرڪاري ۽ قومي ٻوليءَ طور شامل آهي. دنيا ۾ گهڻي
ڀاڱي سڄو عام ۽ سائنسي ڪم هن ٻوليءَ ۾ ٿئي ٿو. -ان- لاءِ هن کي سائنسي ٻوليءَ جو
درجو حاصل آهي. هيءَ -ٻولي- هند- يورپيائي، جرمنيائي، اولهه -انگريزي- ٻولين جي
خاندان مان آهي. هي -ٻولي- رومن خط ۾ لکي وڃي ٿي. برطانيه ۾ 55000000 ۽ دنيا ۾
1999ع جي رپورٽ موجب 30935280 ماڻهو هي -ٻولي- ٻي ٻوليءَ طور لکن پڙهن ٿا.
-آسٽريليا- ۾ 15682000 ماڻهو، بربادوس ۾ 13000، -برازيل- ۾ 55998، -برمودا- ۾
58800، (هتي به هي سرڪاري -ٻولي- آهي) برٽش -انڊيا- ۾ سرڪاري -ٻولي-، برونائيءَ ۾
قومي -ٻولي- 8000 ڳالهائڻ وارا، ڪمبوڊيا ۾ فرنيچ ٻوليءَ جي جاءِ وٺي رهي آهي،
ڪينياڊا ۾ سرڪاري -ٻولي- 17100000 ڳالهائڻ وارا، چين ۾ (1993ع) 54000 خاص طور هانگ
ڪانگ ۾، ايٿوپيا ۾ (1986ع) سرڪاري -ٻولي-. فجي ۾ (1976ع) 4929 سرڪاري -ٻولي-،
گمنبيا هڪ هزار ماڻهن جي سرڪاري -ٻولي-، گهانا (1977ع) ۾ 1000000 سرڪاري -ٻولي-،
گوانا ۾ قومي -ٻولي-، هندوستان ۾ قومي -ٻولي- 11021610 ڳالهائڻ وارا، آئرلينڊ ۾
قومي -ٻولي- 2600000 ڳالهائڻ وارا، -اسرائيل- ۾ انگلٽ (Anglit) لهجو ڳالهائجي ٿي.
سرڪاري -ٻولي- شيم ئيل آهي (1993ع) ۾ 100000 ڳالهائڻ وارا، ڪينيا ۾ سرڪاري -ٻولي-،
لبنان ۾ هي -ٻولي- گهرن يا بزارن ۾ ڪانه ڳالهائجي صرف 3300 (2004ع) ڳالهائڻ وارا،
مالوي ۾ سرڪاري -ٻولي- 18000 هزار ڳالهائڻ وارا، مالٽا ۾ سرڪاري -ٻولي- 2400
ڳالهائڻ وارا. ماريشش ۾ سرڪاري -ٻولي- صرف 3000 ڳالهائڻ وارا. نائيجريا ۾ ڏهه لک،
نيوزلينڊ ۾ سرڪاري -ٻولي- 3213000 ڳالهائڻ وارا ۽ -ان- کان سواءِ ٻين به ڪيترن ئي
ملڪن ۾ ڳالهائي وڃي ٿي. هن ۾ تمام گهڻو ادب پيدا ٿئي ٿو.



https://sd.wikipedia.org/wiki/%D9%88%DA%AA%D9%8A%D9%BE%D9%8A%DA%8A%D9%8A%D8%A7

وڪيپيڊيا(Wikipedia) (اچار /ˌwɪkiˈpiːdi.ə/ يا /ˌwiki-/) (تلفظ: i/ˌwɪkɨˈpiːdiə/ or
i/ˌwɪkiˈpiːdiə/ WIK-i-PEE-dee-ə) ويب آڌاريل گھڻ لساني کليل مواد ڄاڻَ چيڪلو آهي.

هيءُ ڄاڻ چيڪلو دنيا جي 253 ٻولين ۾ ڀاڱيوارائي طور رضاڪار لکي رهيا آهن، جيڪي سڄي
دنيا ۾ پکڙيل آهن. اڪثر مقالا کليل مواد آهن، جن کي ڪو به ترميمي سگھي ٿو. هيءَ رٿا
بنا نفعي نقصان جي بنياد تي ڪم ڪندڙ وڪيذريعات پيڙهڪا هلائي رهي آهي. جيڪڏهن
وڪيپيڊيا يُوزر کي ڳڻپيوڪر، انٽرنيٽ ڪنيڪشن، ۽ هڪ ويب جھانگُوءَ جي سهوليت ميسر آهي
ته هُو وڪيپيڊيا تي اڳي ئي موجود صفحن کي سنواري سگھي ٿو ۽ نوان صفحا پڻ متعارف
ڪرائي سگھي ٿو، جيڪي پڻ کليل مواد تصور ڪيا ويندا. هيءَ رٿا جو بنياد جنوري 15،
2001ع، تي رکيو ويو، ۽ اڄ وڪيپيڊيا انٽرنيٽ تي موجود وڏي ۾ وڏو، تڪڙي ۾ تڪڙو وڌندڙ
۽ مقبول ترين عام حواليه ڄاڻ جو خزانو آهي. نومبر 2007ع تائين، وڪيپيڊيا تي 253
ٻولين ۾ 91 لک مضمون لکجي چڪا هئا. انگريزي وڪيپيڊيا سيپٽمبر 9، 2007ع تي 20 لک
مضمونن جو حدف پورو ڪيو. پنهنجي وڌندڙ مقبوليت باعث، هن وقت وڪيپيڊيا انٽرنيٽ تي
گھڻي ۾ گھڻو گھمجندڙ 10 ويب سائيٽن ۾ شمار ٿي ٿِي. وڪيپيڊيا جو مواد کليل هوڻ ڪري،
ان جي قابل اعتبار ۽ تز هوڻ تي سوال اٿاريا ويندا رهيا آهن. وڪيپيڊيا تي ٿيندڙ
تنقيد جو مرڪز واندائپ آهي، جنهن جو نشانو وڪيپيڊيا ٿي سگھي ٿي؛ جنهن ۾ بي معنيٰ ۽
بي مقصد اکر يا جملا وجھڻ، غير درست ڄاڻ رکڻ، جانبداريءَ تي ٻڌل ڄاڻ رکڻ، وغيره
وغيره شامل آهن. تجربو ٻڌاي ٿو ته واندائپ تمام ننڍو مدو رهي سگھندي آهي. وڪيپيڊيا
جي سنڌي ورزن، سنڌي وڪيچيڪلو جو بنياد 21هين فيبروري 2006ع تي جناب احسان احمد
عرساڻيءَ وڌو. هن وقت سنڌي وڪيچيڪلو تي 7,361' مضمون لکجي چڪا آهن.

حوالي جي چڪ: <ref> tags exist for a group named "notes", but no corresponding
<references group="notes"/> tag was found, or a closing </ref> is missing



https://sd.wikipedia.org/wiki/%DA%AF%DA%8F%D9%8A%D9%84_%D8%A2%D9%85%D8%B1%D9%8A%DA%AA%D9%8A_%D8%B1%D9%8A%D8%A7%D8%B3%D8%AA%D9%88%D9%86

يونائٽيڊ اسٽيٽس آف آمريڪا، جنهن کي آمريڪا به چيو ويندو آهي، 50 رياستن تي مشتمل
هڪ جمهوري رياست آهي. هي ملڪ اتر آمريڪا کنڊ ۾ واقع آهي. هتان جي گادي جو هنڌ
واشنگٽن ۽ سڀ کان وڏو شهر نيويارڪ آهي. 50 مان 48 رياستون هڪ ئي هنڌ ڪئناڊا جي ڏکڻ
۽ ميڪسيڪو جي اتر ۾ واقع آهن، جڏهن ته هڪ رياست الاسڪا باقي ملڪ کان پري ڪئناڊا جي
اولھ ۾ ۽ ٻي رياست هوائي باقي ملڪ جي اولھ ۾ پئسفڪ سمنڊ ۾ آهي. آمريڪا جي ڪل آبادي
32 ڪروڙ آهي ۽ هي آبادي جي لحاظ کان دنيا جو ٽيون وڏو ملڪ آهي. هي ملڪ 1776 ۾ قائم
ٿيو. ناڻي ۽ فوجي طاقت جي لحاظ کان دنيا ۾ سڀ کان وڌيڪ طاقتور آهي.

1000ع ۾ ليف ايرڪسن نالي هڪ مهم جُو يورپي جهازي اتر آمريڪا جي سامونڊي حدن ۾ اچي
داخل ٿيو. 12 آڪٽوبر 1492ع ۾ ڪرسٽوفر ڪولمبس (Christopher Columbus) ائٽلانٽڪ وڏي
سمنڊ ۾ طوفان جي وڪڙ ۾ اچي آمريڪي ڪناري تي پهتو ۽ سين سلوادو San Slavador ٻيٽ تي
لنگر انداز ٿيو. ڪيليفورنيا جنهن کي گولڊن اسٽيٽ به سڏيو ويندو آهي، تنهنجي ايل
ڊوراڊو El Dorado علائقي ۾ سڀني کان پهرين پهچندڙ اسپيني ماڻهن هتي سون جي ڳولا ۾
پهتا. 1607ع ۾ ورجينا رياست جي جيمس ٽائون James Town شهر ۾ انگريزن جي پهرين
ڪالوني قائم ٿي ۽ انگريز سڀ کان پهرين هن شهر ۾ اچي آباد ٿيا.

هن ملڪ جي گڏيل رياستن جو سرڪاري نالو “United States of America” آهي.”-آمريڪا-“
نالو، هڪ اٽالين جهازي امريگو وسپوسي جي نالي تي رکيو ويو، جيڪو 1497ع ۾ هتي آيو
هو. -آمريڪا- جي -اتر- ۾ ڪيناڊا، -اوڀر- ۾ ايٽلانٽڪ سمنڊ، ڏکڻ ۾ ميڪسيڪو ۽ ميڪسيڪو
نار ۽ اولهه ۾ پيسفِڪ سمنڊ آهن. گڏيل رياستن تي ٻڌل -آمريڪا-، ڪيناڊا ۽ ميڪسيڪو جي
وچ ۾ آهي. هن جي هڪ رياست هوائي ٻيٽ سان فرانسسڪو کان 3870 ڪلوميٽر (2400 ميل) ڏکڻ
اولهه طرف آهي. اڀرندي ۽ الهندي وارن علائقن ۾ ڊگھا جابلو سلسلا آهن. -آمريڪا- جي
ڪل پکيڙ 9،160،454 چورس ڪلوميٽر (3،535،935 چورس ميل) ۽ آبادي 28 ڪروڙ آهي، گاديءَ
جو هنڌ واشنگٽن (Washington) ۽ سڀ کان مٿانهون هنڌ مائونٽ ميڪنلي (6194 ميٽر) آهي.
هن ملڪ جي سرڪاري -ٻولي- -انگريزي- ۽ ڪرنسي يو -ايس- ڊالر آهي، جيڪا دنيا جي وڌيڪ
هلندڙ ۽ اهم ڪرنسي آهي. -آمريڪا- جي موسم، مختلف علائقن جي آبهوا جي حوالي سان
مختلف آهي. گھڻي قدر موسم -ٿڌي- ۽ خوشگوار رهندي آهي. -آمريڪا- جي زرعي پيداوار ۾
ڪپهه، ڪڻڪ، جؤ، مڪئي، پٽاٽا، سويابين، داليون، ميوا ۽ ڀاڄيون آهن. مکيه صنعتن ۾
جهاز سازي، هٿيار، ميزائيل وغيره، پيٽروليم جون شيون، ڀاڻ، لوهه، موٽر گاڏيون،
سيمنٽ، ڪپڙو، اليڪٽرانڪ -اوزار-، ڪيميائي شيون، دوائون، ڪمپيوٽر، پلاسٽڪ شامل آهن ۽
مکيه معدنيات ۾ -تيل-، ڪوئلو، -ٽامو-، موليڊنيم، فاسفيٽ، يورينيم، باڪسائٽ، سون،
لوهه، پارو، نقل، پوٽاش ۽ -ٽنگسٽن- آهي. 4 -اپريل- 1789ع تي -آمريڪا- جو -آئين-
نافذ ٿيو. 30 -اپريل- 1789ع تي -جارج واشنگٽن- -آمريڪا- جو پهريون صدر ٿيو. 1861ع
کان 1865ع تائين -آمريڪا- گھرو -جنگ- ۾ مبتلا رهيو، ڇو ته ڏاکڻين رياستن جي ڪارن
غلامن -آزادي- پئي گهري. آمريڪي صدر ابراهام لنڪن غلاميءَ جو خاتمو آندو. 30 مارچ
1867ع تي روس الاسڪا جي رياست 7 ملين ڊالرن عيوض -آمريڪا- کي وڪڻي ڇڏي. 17 ڊسمبر
1903ع تي -آمريڪا- جي رائيٽ برادران (ولبرٽ رائيٽ ۽ آرويل رائيٽ) هڪ ننڍي هوائي
جهاز ۾، جيڪو مشين سان هلندو هو، -اتر- ڪيرولينا جي ڪٽيهاڪ ميدانن -تان- پهرئين
-اڏام- ڪئي، ٻئي ڀائر جهاز ۾ موجود هئا. 1906ع ۾ آمريڪي صدر روز ويلٽ کي پهريون
ڀيرو امن جو نوبل -انعام- مليو. 06 -اپريل- 1917ع تي -آمريڪا- پهرين عالمي -جنگ- ۾
شامل ٿيو. 13 -اپريل- 1935ع تي دنيا جي پهرئين ايئر سروس جي شروعات ڪيائين. -ٻي
عالمي جنگ- ۾ جاپان جي هٿيار ڦٽا نه ڪرڻ سبب -آمريڪا- 6 -آگسٽ- 1945ع تي هيروشيما ۽
9 -آگسٽ- 1945ع تي ناگاساڪيءَ تي ايٽم -بم- ڪيرايا، جنهن سان بي انداز -جاني- نقصان
ٿيو ۽ -آمريڪا- دنيا تي هڪ هٽي قائم ڪري ورتي. 5 مئي 1961ع تي ايلن بي شيپرڊ پهرئين
آمريڪي خلاباز جي حيثيت سان خلا ۾ -اڏام- ڪئي. 22 نومبر 1963ع تي صدر جان ايف
ڪينيڊيءَ کي قتل ڪيو ويو. 1968ع ۾ ڪارن جي حقن لاءِ آواز اٿاريندڙ اڳواڻ مارٽن
لوٿرڪنگ کي قتل ڪيو ويو. 20 -جولاءِ- 1969ع تي آمريڪي خلائي جهاز اپولو II وسيلي
خلاباز نيل آمسٽرانگ، ايڊون ايلڊرن ۽ مائيڪل ڪولينز چنڊ تي لٿا، جنهن کي سڄي دنيا
جي عوام ٽي ويءَ تي سڌو سنئون ڏٺو. 26 فيبروري 1991ع تي -آمريڪا- ڪويت کي عراق جي
قبضي مان ڇڏايو. 07 نومبر 2000ع جي صدارتي چونڊن ۾ جارج واڪر بش صدر چونڊجي آيو. 11
سيپٽمبر 2001ع تي ٻه مسافرن سان ڀريل جهاز ورلڊ ٽريڊ سينٽر ۽ آمريڪي وزارت دفاع جي
آفيس پينٽاگون سان ٽڪرائجي ويا ۽ ورلڊ ٽريڊ سينٽر جا ٻئي ٽاور پٽ اچي پيا. -آمريڪا-
-ان- دهشت گرديءَ جو ذميوار اُسامه -بن- لادن کي قرار ڏنو، جيڪو -افغانستان- ۾
طالبان جو مهمان هو. انهيءَ الزام هيٺ -افغانستان- تي حملو ڪري طالبان جي حڪومت جو
خاتمو آندو ويو. اها لڙائي اڃا به -جاري- آهي، 2003ع جي سياري ۾ -آمريڪا- عراق تي
حملو ڪري صدام حسين کي گرفتار ڪري، کيس عدالت ذريعي ڦاهي ڏياري. عراق ۾ هينئر به
نيٽو فورسز ويڙهاڪن کي منهن ڏيئي رهي آهي. -آمريڪا- 51 رياستن جو وفاق آهي، -جتي-
صدارتي طرز جي حڪومت قائم آهي. صدر رياست جو مملڪتي اڳواڻ سربراهه (هيڊ آف اسٽيٽ)،
حڪومت جو اڳواڻ، سڀني آئيني ۽ انتظامي اختيارن جو مالڪ ۽ هٿياربند فوجن جو سپريم
ڪمانڊر آهي. صدر عوام جي ووٽن سان چئن سالن لاءِ چونڊبو آهي. ڪابينا ۽ رياستي
گورنرن جي چونڊ صدر پاڻ ڪندو آهي. هن وقت -آمريڪا- جو صدر بارڪ حسين اوباما آهي
(ڏسو: اوباما، بارڪ)، جيڪو -تاريخ- جو پهريون سربراهه آهي، جنهن جو تعلق ڪاري نسل
سان آهي. هن کي 2009ع جو امن جو نوبل -انعام- به مليو آهي. -آمريڪا- جي آزاديءَ جو
ڏهاڙو 04 -جولاءِ- 1776ع آهي، ۽ کيس گڏيل قومن جي اداري (UNO) جي ميمبرشپ 24
-آڪٽوبر- 1945ع کان حاصل آهي.



https://sd.wikipedia.org/wiki/%D8%B3%D9%86%DA%8C%D9%8A_%D9%BB%D9%88%D9%84%D9%8A

سنڌي /ˈsɪndi/ (सिन्धी, ) ھڪ ھند-آريائي ٻولي آھي جيڪا سنڌ جي تاريخي خطي ۾ سنڌي
ماڻھن پاران ڳالھائي وڃي ٿي. سنڌي پاڪستان جي صوبي سنڌ جي سرڪاري ٻولي آھي. انڊيا
۾، سنڌي وفاقي سرڪار پاران مڃتا حاصل ڪيل ٻولين يعني شيڊيولڊ ٻولين مان ھڪ آھي.

گھڻا تڻا سنڌي ڳالھائيندڙ پاڪستان جي صوبي سنڌ، ڀارت جي رياست گجرات جي علائقي ڪڇ ۽
مھاراشٽر جي علائقي الھاس نگر ۾ رھن ٿا. ڀارت ۾ بچيل ڳالھائيندڙ سنڌي ھندو آھن جن
پاڪستان جي آزادي کان بعد 1948ع ۾ ڀارت ۾ رھائش اختيار ڪئي ۽ باقي سنڌي سڄي دنيا جي
مختلف علائقن ۾ رھن ٿا. سنڌي ٻولي پاڪستان جي صوبن سنڌ، بلوچستان ۽ پنجاب، سان
گڏوگڏ ڀارت جي رياستن راجستان، پنجاب ۽ ڀارت، ۾ ڳالھائي وڃي ٿي. ان سان گڏوگڏ ھانگ
ڪانگ، عمان، انڊونيشيا، سنگاپور، گڏيل عرب امارات، يوڪي ۽ آمريڪا ۾ لڏي ويل جماعتن
پاران بہ ڳالھائي وڃي ٿي.

ڀارت ۾ معياري عربي رسم الخط کان سواءِ ديوانگري رسم الخط بہ لاڳو آهي، جيڪا 1948ع
لاڳو ڪئي وئي۔

سنڌي ٻوليءَ جون حدون، صوبي کان ٻاھر اتر ۾ اڳوڻي رياست بھاولپور، ملتان، اتر اولھہ
۾ بلوچستان جي، مڪران، لس ٻيلي، ڪڇي، ناڙي علائقن تائين پھچن ٿيون. سنڌ کي بلوچستان
کان جدا ڪندڙ ڪوھستاني علائقي ۾ پڻ وڏو تعداد، سنڌي ڳالھائيندڙن جو آھي. ان کان
علاوه بلوچستان جي ڪيترن ئي علائقن ۾ سنڌي ٻوليءَ کي مادري زبان جي حيثيت پڻ حاصل
آھي. بلوچستان ۾ سنڌي ٻوليءَ کي بلوچي سان گڏ بنيادي زبان طور پڻ ڳالھايو ويندو آھي
جدگال، گوادر، اورماڙا، پسني ۽ اڳتي خليج، مسقط، ابوظھبي ۽ ان سان لاڳو ساحلي
علائقن ۾ سنڌي ڳالھائيندڙن جو وڏو تعداد موجود آھي. ڪڇ، گجرات ۽ ھندستان جي
ڪاٺياواڙ ۽ ٻين علائقن ۾ پڻ سنڌيءَ کي رابطي واري ٻوليءَ جي حيثيت حاصل آھي. اوڀر ۾
ھن ٻوليءَ جون حدون راجپوتانہ کان علاوہ اڳوڻين رياستن مارواڙ، جيسلمير ۽ ٻين
پاڙيسري علائقن تائين پھتل آھن. انگريزن کان آزاديِءَ ۽ پاڪستان جي ٺھڻ کانپوءِ
سنڌي ڳالھائيندڙ ھندن جو ھڪ وڏو تعداد ڀارت لڏي ويو، جيڪي ھاڻي ھندستان جي ڪنڊ ڪڙڇ
۾ آباد آھن ۽ گھر ۽ ڪاروبار ۾ سنڌي استعمال ڪن ٿا پاڪ و ھند کان علاوه ٻين ڪيترن
ملڪن جھڙوڪ: تنزانيا، ڪينيا، يوگنڊا، ڪانگو، ڏکڻ آفريڪا، مداگاسڪر، اوڀر آفريڪا،
انگلستان، آمريڪا ۽ ڪيناڊا ۾ پڻ اندازاً 4،00،000 ماڻھو سنڌي ٻولي ڳالھائين ٿا. ان
کانسواءِ ھاڱ ڪاڱ، سنگاپور، ٿائيلينڊ ۽ ٻين ڪيترن ڏورانھن علائقن جا اھي واپاري،
جيڪي 20 صديءَ جي شروع ۾ انھن علائقن ۾ آباد ٿيا، پڻ سنڌي ڳالھائين ٿا.

سنڌي ٻولي انڊو يورپي خاندان سان لاڳاپو رکندڙ آريائي ٻولي آھي، جنھن تي ڪجھہ
دراوڙي اھڃاڻ پڻ موجود ‏آهن. هن وقت سنڌي ٻولي سنڌ جي مک ٻولي ۽ دفتري زبان آهي. ان
کان سواءِ ڪيترا ئي سنڌي ڳالھائيندڙ پاڪستان جا ٻيا صوبا، هندستان، سريلنڪا،
برطانيا، آمريڪا جون گڏيل ‏رياستون، ۽ ٻيا بہ ڪيترا ئي ملڪ وسائي ويٺا آهن. سنڌ ۾
سنڌي ڳالھائيندڙن جو تعداد ساڍا 3 ڪروڙ ۽ سموري دنيا ۾ ‏سنڌي ڳالهائيندڙن جو تعداد
4 ڪروڙ کان مٿي آھي..

سنڌي ٻوليءَ جي بنياد جي باري ۾ لسانيات جي عالمن جا مختلف رايا آهن. هڪ خيال اهو
آهي تہ سنڌي ٻولي سنسڪرت مان ڦٽي نڪتي آهي. جڏهن تہ ٻيو خيال اهو آهي تہ سنڌي تمام
قديم ٻولي آهي جيڪا پراڪرت (ٻوليءَ) جي هڪ لهجي وراچد اپڀرنش مان ڦٽي نڪتي آهي.
سنڌين کان سواءِ سنڌ تي ڪيترين ئي غير سنڌي قومن (عربن، ارغونن، ترخانن، مغلن،
انگريزن وغيره) حڪومتون ڪيون آهن. تنهنڪري عربي، فارسي، انگريزيءَ وغيره جو سنڌي
ٻوليءَ تي گھڻو اثر پيو ۽ انهن ٻولين جا ڪيترائي لفظ ٿوري تبديليءَ سان يا وري جيئن
جو تيئن سنڌيءَ ۾ زم ٿي ويا. جيئن بصر (بصل)، بدڪ (بطخ)، زائفان (ظعيفه)، پهراڻ
(پيراهن)، مترڪو (مطرقه) ٽيشڻ (اسٽيشن)، ماچيس (مئچس) وغيره. عربن جي دور کان پوءِ
سنڌيءَ کي ڪا مخصوص ”آئيويٽا“ يعني رسمرالخط ڪا نہ هئي، ان ضرورت کي محسوس ڪندي
ڪلهوڙن جي دَور (1719ع کان 1782ع) ۾ مخدوم ابوالحسن ڏاهري ”مقدمه الصلوات“ نالي
ڪتاب لکيو جنهن کي ابوالحسن ڏاهري جي سنڌي سڏيو ويو.

جڏهن سنڌ 1843ع ۾ انگريزن جي قبضي هيٺ آئي، تڏهن سنڌي ٻوليءَ کي سرڪاري ٻولي جو
درجو ڏنو ويو. ان وقت جي سنڌ جي ڪمشنر سر بارٽل فريئر هڪ حڪم نامي تحت انگريز
آفيسرن لاءِ سنڌي پڙهڻ لازمي قرار ڏنو، تڏهن ئي سنڌي الفابيٽ جي ضرورت پيش آئي جنهن
جي پورائي لاءِ هڪ ڪميٽي سنڌ جي اسسٽنٽ ڪمشنر مسٽر ايلس جي نگرانيءَ ۾ جوڙي وئي
جنهن ۾ ديوان ننديرام، ميان محمد حيدرآبادي، قاضي غلام علي، منشي اڌارام ٿانور داس،
قريشي غلام حسين ٺٽوي، خان صاحب مرزا صادق علي بيگ ۽ ڪجهہ پرڏيهي عالم شامل ڪيا
ويا. ان ڪميٽيءَ مخدوم ابوالحسن جي سنڌيءَ کي نظر ۾ رکندي عربي، فارسي خط مان اکر
کنيا. جڏهن تہ انهن ۾ ڪجهہ ٽٻڪن جي واڌ ويجھہ ڪري نج سنڌي اکر (ٻ، ڄ، ڏ، ڳ) جوڙيا.
اهڙيءَ طرح يارهن مهينن جي مسلسل جدوجهد کانپوءِ 52 اکرن تي مشتمل موجوده آئيويٽا
تيار ٿي. جنهن کي سرڪاري طور سنڌي ٻوليءَ جي واحد آئيويٽا جو درجو ڏنو ويو. پر ان
کانپوءِ بہ لفظن جو سٽاءُ نہ بدلجي سگھيو، يعني ساڳيا لفظ جدا جدا طريقن سان لکيا
ويندا هئا. مثالاً: چيائين = چياءِ، جيستائين = جيستاءِ، ڪيڏانهن = ڪيڏانهہ، ڪيڏهہ
وغيره. نيٺ 1888ع ۾ سنڌ جي ايڊيوڪيشنل انسپيڪٽر مسٽر جيڪب صاحب اهڙن لفظن جون پڪيون
صورتون مقرر ڪرايون، ان ڪم ۾ مرزا قليچ بيگ اهم قردار ادا ڪيو.

دنيا جو ٽيون وڏو انقلاب تڏهن آيو، جڏهن انسان ذات وات مان نڪرندڙ آوازن کي پهرين
لهجي ۽ پوءِ ٻوليءَ جو درجو ڏنو. هن وقت ۾ دنيا نَوَ (9) هزار ٻوليون آهن، جڏهن ته
لهجن جو ڪو ڪاٿو ئي ناهي. گذريل پنج هزار سالن دوران ڪئين ٻوليون ۽ لهجا ختم ٿي چڪا
آهن. پر سنڌ دنيا جو واحد خطو اهي، جتي لڳ ڀڳ ڏھ هزار سال اڳ سنڌي ٻولي ۽ انجي
صورتخطي ٺاهي ويئي. ان وقت کان اڄ تائين سنڌي ٻولي دائم ۽ قائم آهي. فقط سنڌيءَ
ٻوليءَ جي صوتخطي تبديل ٿيندي رهي آهي. شايد ست ڀيرا تبديل ٿي آهي. سنڌي ٻوليءَ
لاءِ جيڪا پهريون صورتخطي ٺاهي ويئي. اها اڄ ڏينهن تائين دنيا جا ٻولين جا ماهر
پڙهي نه سگهيا آهن. حيرانگي اها آهي ته سنڌي ٻوليءَ جي اها پهرين صورتخطي آرٽ ۽
جاميٽري جي فن جو اعليٰ ترين مثال آهي. ان صورتخطيءَ جي ڊزائن اڄوڪي سائنسي ۽
ڪمپيوٽر دؤر ۾ پنهنجو مٽ پاڻ آهي. هتي اهو به ٻڌائڻ ضروري آهي ته سنڌي ٻوليءَ جون
قديم همعصر ۽ وڏيون ٻوليون ٻه هزار سالن کان وڌيڪ عرصي تائين جيئرو رهڻ کانپوءِ ختم
ٿي ويون. جهڙوڪ سميري، اڪادي، ارامائيڪ ۽ ٻيون ٻوليون.

سنڌي ٻولي اصل ۾ سنسڪرت زبان مان نڪتل آهي. جيڪڏهن سنڌي ٻولي جو نسل جاچي ڏسبو ته
سنسڪرت زبان ان جي پڙناني ٿئي. پراڪرت ٻولي، جا ويدن جي زماني ۾ عام ماڻهو
ڳالهائيندا هئا، اها سنڌي زبان جي ناني ۽ پرڪارت جي بگڙيل صورت جنهن کي هندو ماڻهو
اپڀرنش چوندا آهن، اها اسان جي سنڌي ٻوليءَ جي سڳي ماءُ ٿئي.

سنڌي ٻولي، ڀارت جي آريائي ٻولين جي ڪٽنب مان هڪ ٻولي آهي. سنڌي ٻولي لفظي خزاني
توڙي وياڪرڻ بيهڪ جي لحاظ کان اٽڪل 75 سيڪڙو ٻين هاڻوڪين هندستان جي آريائي ٻولين
سان هڪجهڙائي ڏيکاري ٿي. اِن ڪري ان جو جنم ۽ ارتقا به ٻين هند آريائي ٻولين وانگر
سمجهڻ گهرجي.

انسائيڪلو پيڊيا برٽينيڪا ۾ سنڌي ٻوليءَ جو ٻيو نالو ”لهندا“ يعني ”الهندي“ جي ٻولي
ڄاڻايل آهي. جيئن ته پنجابي زبان خود انهيءَ ساڳيءَ اپڀرنش زبان مان نڪتي آهي، تنهن
ڪري سنڌي ۽ پنجابي زبانون ٻئي پاڻ ۾ سڳيون ڀينرون ٿين. خود گجراتي ٻولي به ساڳي
اپڀرنش ٻوليءَ جي پيڙهي مان آهي، تنهن ڪري گجراتي ۽ سنڌي زبانون به پاڻ ۾ برادري
رکن ٿيون. ٿر يا ڍٽ وري گجرات سان دنگئي آهي، تنهن ڪري ٿر جي سنڌيءَ ۾ گجراتي لفظ
گڏجي سنڌي ٻولي جي هڪ ٻي شڪل ”ڍاٽڪي“ نالي آهي.

جيئن ته سنڌي ٻولي سنسڪرت زبان مان ٺهي آهي، تنهن ڪري ان جي رسم الخط به اصل ۾
ديوناگري هئي. وري سنڌي ٻوليءَ جو واسطو سڌو سنئون پنجابي ٻوليءَ سان رهيو آهي،
تنهن ڪري سنڌي اکرن جو پنجابي اکرن سان واسطو هجڻ بلڪل لازمي آهي. انسائيڪلوپيڊيا
برٽينيڪا ۾ ڄاڻايل آهي ته پنجابي زبان جي آئيويٽا خود ديوناگري اکرن مان ٺهيل هئي ۽
انهن پنجابي اکرن جو نالو ”لنڊا اکر“ هو، يعني ته اهي کار لنڊا يا ٻٽا سڏبا هئا.
جيئن وقت گذرندو ويو، تيئن انهن اکرن جون ماترائون به بگڙنديون رهيون ۽ سمجهڻ ۾ اچي
ٿو ته انهن لنڊن اکرن وڃي هاڻوڪي هندي سنڌي اکرن جي صورت اختيار ڪئي.

انهيءَ ۾ شڪ ڪونهي ته سنڌ جا هندو توڙي مسلمان اصل ۾ هندي سنڌي اکر استعمال ڪندا
هئا. هندو ڀائيبنڊ ته پنهنجي بندي انهن ٻٽن اکرن ۾ ئي رکندا هئا، جنهن ڪري کين خود
پنهنجي هٿ اکر لکيل لفظن پڙهڻ ۾ ئي مونجهارو ٿيندو هو، مثلاً گ ۽ ل اکرن يعني گگو ۽
للو ملائڻ ڪري اهو لفظ گِل، گُل، گِلي، گُلو، گَلو، گول، گولي ۽ گولو وغيره سڀني
نمونن سان پڙهي سگهبو هو. گهه گونهه، لڏ لڏون، گڏ گڏون، ماسي موسو، کٽِ کوٽي، سڀ
هڪجهڙو هوندو هو.

سنڌ ۾ جڏهن مسلمان حاڪمن جو قبضو ٿيو، ۽ فارسي ۽ عربي زبانون رائج ٿيڻ لڳيون، تڏهن
هڪ مسلمان ڪنهن هندو ڀائيبند کان خط لکايو، جو هن کيس هندي سنڌي اکرن ۾ لکي ڏنو. خط
جي عبارت جيڪا خط لکائيندڙ مسلمان کانئس لکائي، سا هيءُ هئيِ:

خط پهچڻ تي قاضي صاحب جڏهن اها عبارت هڪ ٻئي هندوءَ کي گهرائي پڙهائي، تڏهن ان
هندوءَ هن طرح پڙهي ٻڌائيِ:

جيتوڻيڪ مٿيون جملو تهذيب کان ڪريل آهي، پر ان لاءِ بيان ڪيو ويو آهي ته جيئن
پڙهندڙن تي چٽيءَ نموني واضح ٿئي ته انهن هندي سنڌي اکرن کي ٻٽا اکر ڇو ٿي سڏيو
ويو.

مسلمان فرمانروائن جي هٿ هيٺ سنڌ ملڪ لڳ ڀڳ هڪ هزار ورهيه رهيو. انهيءَ دوران عربي،
فارسي ۽ ترڪي ٻولين جا ڪيترائي الفاظ سنڌي زبان ۾ داخل ٿيندا ويا. ميرن جي صاحبيءَ
۾ ته سرڪاري دفتر فارسي زبان ۾ رکيو ويندو هو. خود هندو ڪامورا به پنهنجي خانگي خط
۽ ڪتابت فارسيءَ ۾ ڪندا هئا.

سن 1843ع ۾ جڏهن انگريزن سنڌ فتح ڪئي، تڏهن سرڪاري لکپڙهه لاءِ انگريزدانـن جي
ضرورت پيش آئــــي، پر جيستائين اسڪول کلن ۽ ماڻهو انگريزي پڙهن، تيستائين انگريز
عملدارن خود سڄو دفتر فارسيءَ ۾ پئي رکيو ۽ فلحال ٻاهران قابل ترجمان گهرائي، انهن
جي مدد سان پئي ڪم کي هلايو.

سال 1845ع ۾، حيدرآباد جي ڪليڪٽر ڪئپٽن راٿبورن هڪ انگريزي اسڪول وجود ۾ آندو، جو
هلي نه سگهيو، آخرڪار بمبئيءَ جي تعليمي بورڊ سنڌ ۾ تعليم جي سرشتي ٺاهڻ خاطر اهو
ڪم پاڻ تي هموار ڪيو. ساڳئي وقت اها تحريڪ پڻ هلائي وئي ته سنڌ جي سرڪاري آفيسن ۾
لکپڙهه سنڌي زبان ۾ ڪئي وڃي.

سر بارٽل فريئر، سنڌ جو پهريون چيف ڪمشنر مقرر ٿيو هو، ان صاحب 1851ع ۾ اهو اشتهار
ڪڍيو ته سڀ يورپي ۽ ٻيا غير ملڪي آفيسر جيڪي سنڌ ۾ نوڪري ڪن ٿا. اهي سنڌ ملڪ جي
ڏيهي ٻوليءَ جو امتحان ضرور پاس ڪن. ان کي عملي روپ پهرائڻ لاءِ ٽن ڳالهين جي ضرورت
پيش آئي. (1) ته اسڪول کوليا وڃن (2) سرڪاري لکپڙهه سنڌيءَ ۾ هلي (3) غير ملڪي
ملازم سنڌيءَ ۾ امتحان پاس ڪن. اهي ٽيئي ڳالهيون فقط تڏهن سر انجام ٿي سگهيون ٿي،
جڏهن سنڌي زبان جي الف _ ب ٺاهي وڃي.

ڪئپٽن برٽن جنهن سنڌ ۾ رهي، سنڌي ٻوليءَ جو چڱو اڀياس ڪيو هو، ان رٿ ڏني ته سنڌي
آئيويٽا عربي اکرن تان ٺاهي وڃي. ڪئپٽن اسٽئڪ نالي هڪ انگريز جو ان وقت ڊپٽي ڪليڪٽر
هو ۽ جنهن پڻ سنڌ ۾ رهي. سنڌي ٻولي جو چڱو اڀياس ڪيو هو ۽ هڪ سنڌي وياڪرڻ (گرامر) ۽
سنڌي ڊڪشنري (لغت) به سال 1847ع کان 1849ع تائين ٺاهي راس ڪئي هئائين، ان جو خيال
هو ته سنڌي ٻوليءَ جي رسم الخط ديوناگري ٿئي. سنڌ گزيٽيئر ۾ لکيل آهي ته انهن مٿي
ذڪر ڪيل ٻن صاحبن جي ضد سبب سر بارٽل فريئر پريشانيءَ ۾ پئجي ويو. نيٺ 1853ع ۾ ايسٽ
انڊيا ڪمپنيءَ جي ڊئريڪٽرن جي ڪورٽ اهو فيصلو ڪيو ته عربي الف بي ۾ تبديليون آڻي
سنڌي الف ب اختيار ڪجي. اهڙيءَ طرح مسٽر ايلس ڪن سنڌي ماڻهن جي مدد سان عربي زبان
جا 28 اکر وڌائي، هيٺين طرح 51 اکر ٺاهيا:

اها الف- ب سال 1853ع ۾ ڇپجي ظاهر ٿي. پوءِ سگهو ئي عربي، فارسي، لشڪري زبان
(اردو)، مرهٽي، هندي ۽ گجراتي ڪتابن تان ترجما ڪري سال 1854ع ۾ تاريخ، جاگرافي ۽
ٻيا جملي ڏهه ڪتاب تيار ڪيا ويا ۽ الف _ ب ٺهڻ کان پوءِ ڏهن سالن اندر 1854ع کان
1865ع تائين لڳ ڀڳ 4 هائي اسڪول، 3 مڊل اسڪول ۽ 56 پرائمري اسڪول کلي چڪا هئا.

ڪئپٽن اسٽئڪ کان پوءِ ڊاڪٽر ٽرمپ صاحب سنڌ ۾ پنهنجو چڱو نالو ڪڍيو. هن صاحب هٿ اکر
لکيل شاهه جو رسالو هٿ ڪري، جرمنيءَ جي ليپزگ شهر مان سال 1866ع ۾ ڇپائي پڌرو ڪيو ۽
سن 1872ع ۾ هڪ وڏو سنڌي وياڪرڻ (گرمار) پڻ ٺاهيو، جنهن مان هن جي سنڌي زبان ۾ مهارت
جو پتو پئجي سگهي ٿو. هن کان پوءِ پي به پي سنڌي ادب ۾ نئين ٺاهيل الف _ ب موجب
مختلف موضوعن تي تصنيفون، تاليفون ۽ ترجما ٿيڻ لڳا ۽ سنڌي ادب ۾ اضافو ٿيڻ لڳو.
سنڌي الف _ ب ٺهڻ کان پوءِ، سنڌي ادب جي ترقي ٿيڻ لڳي ۽ گورنمينٽ جي ڪوشش سان ٻين
ٻولين مان سوين ڪتاب ترجمو ٿيڻ لڳا، جن جا مکيه بانيڪار ديوان ننديرام ۽ آخوند
عبدالرحيم هئا. انفرادي ڪوششون به جام ٿيون، جن جي ذريعي ڪيترائي نظم ۽ نثر جا ڪتاب
شايع ٿيا، انهن شخصي ڪوششن جو مدارالمهام مرزا قليچ بيگ مرحوم هو. اهو ئي دؤر هو،
جنهن ۾ ناٽڪ نويسي ۽ ناول نويسيءَ جي ابتدا ٿي. لغتون، صرف نحو، علم منطق، علم
فطرت، علم صحت ۽ علم معاشرت، مطلب ته مختلف علمن تي ڪتاب تيار ٿيڻ لڳا. ان کان
سواءِ اخلاقي آکاڻيون ۽ مضمونَ پڻ شايع ٿيڻ لڳا. دينيات جي ڪتابن لکڻ جي لاڳيتو
ڪوشش شروع ٿي. سنڌي نثر کي رنگين ۽ دلچسپ بنائڻ ۾ آخوند لطف الله مصنف گل خندان ۽
ميان هدايت الله مصنف انشاءِ سنڌي نهايت ڪامياب ٿيا. نظم ۾ پڻ سنڌي شاعر گوئي کڻي
ويا ۽ ميدان سر ڪيو بيٺا هئا. ڪافيون، غزل، رباعيون، قصيدا، مرثيه، مسدس ۽ مثنويون
سڀ ۾ سندن رتبو اعليٰ رهيو. مطلب ته اهڙي ڪابه ڳلي نه ڇڏيائون، جتي سندن نمايان اثر
نه هجي.

انهيءَ ۾ ڪوبه شڪ ڪونهي ته سڀ ڪنهن ٻوليءَ جو ادب پهريائين پهريائين مذهبي لٽريچر
کان شروع ٿيندو آهي. ساڳيءَ طرح ”تاريخ سنڌي ادب“ جو مصنف رقمطراز آهي ته ”ان ۾
ڪوبه شڪ ڪونهي ته اسان جي سنڌي ٻوليءَ جي هاڻوڪي الف_ ب ٺهڻ کان اڳ قاضي قاضن، شاهه
ڪريم، شاهه ڀٽائي، مخدوم عبدالرحيم گرهوڙي، سچل سرمست، ابوالحسن، ساقي، خليفو گل
محمد، مخدوم عبدالرؤف، ثابت علي شاهه ۽ ميان سرفراز ڪلهوڙو سنڌي لٽريچر جا ابا
هئا.“ مگر جنهن موضوع سان منهنجو ڪم آهي، ان جو دؤر انگريزن جي اچڻ بعد سال 1843ع
کان شروع ٿئي ٿو.

رسم الخط کي”لپي“ بہ چيو ويندو آھي. رسم الخط معنا ”لکت جو رواج.“ ھر سڌريل ٻوليءَ
کي ھڪ مناسب ۽ ٺھڪندڙ رسم الخط (Script) ضرور ھوندي آھي. جن ٻولين وٽ رسم الخط جي
نعمت نہ آھي، اھي لکيل ادب کان خالي زبانون سڏبيون آھن ۽ انھن جي حيثيت صرف ڳالهائڻ
واري زبان (Spoken language) تائين محدود ھوندي آھي. 1853ع ۾ سنڌي بوليءَ لاءِ
جيستائين هاڻوڪي رسم الخط (گاڏڙ عربي-فارسي-سنڌي رسم الخط) منظور نه ٿي ھئي سنڌي
زبان ڪيترن ئي مختلف رسم الخطن ۾ لکي ويندي ھئي. جن ۾: گرمکي، ديوناگري، عربي،
فارسي، خداوادي، لھاڻڪي، ميمڻڪي، خوجڪي، ٺٽائي، گجراتي، شڪارپوري، ساکرو، ونگائي،
سيوهاڻي، ڀاٽيائي. اھڙي طرح ويهين صديءَ جي آخر ۾ سنڌ ۾ حليم بروھي (1935-2010ع)،
سراج (11933-2013ع)، چندر راماڻي ۽ ٻين سنڌيءَ لاءِ رومن اسڪرپٽ جي تجويزون به
ڏنيون.

فارسيءَ جو دور شروع ٿيو th سنڌي ٻولي ۽ ادب کي لتاڙڻ جي ڪوشش ڪئي وئي. سنڌي ٻوليءَ
جي دفتري ۽ تعليمي حيثيت ختم ڪئي ويئي. شھرن ۽ ڳوٺن وارن مدرسن ۾ قنڌار کان مولوي
گھرائي رکيا ويا، جن فارسيءَ ۾ پڙهائڻ شروع ڪيو. ”فارسي گھوڙي چاڙھسي“ جو پھاڪو
انھن ڏينھن جي ياد ڏياري ٿو. جنهن جي ڪري سنڌين کي سنڌي زبان ۾، خط پٽ لکڻ ۾ به عار
ٿي لڳو. قلم جي جنبش به پارسيءَ ۾ ھئي ۽ علمي گفتگو ۽ بحث مباحثا به پارسيءَ ۾ ھئا.
تاريخ، انشاءَ تفسير، حديث، ديوان، مثنويون ۽ سمورا ڪتاب پارسيءَ ۾ ھئا. پر پوءِ به
سنڌ جا عام سنڌي مارئوڙا ان دور ۾ به جيئو ۽ جيئڻ ڏيو جي سنڌيت واري فلسفي تي هلندي
انهن ڌارئين ٻولين ۽ زبابن کي ڀوڳيندا ته آيا پر مذهب ۽ ڌرم جي آڙ ۾ ڪڏهن به ڌارئين
ٻوليءَ کي پنهنجي ٻوليءَ تي اوليت نه ڏني.

سنڌي ٻوليءَ جي باري ۾ ڊاڪٽر ٽرمپ جا رايا نهايت عالماڻا ۽ فاضلاڻا هئا. 19 هين
صديءَ جي آخر ڌاري سندس قائم ڪيل اهي رايا اڄ به ڪنهن حد تائين درست تسليم ڪيا وڃن
ٿا. سندس رايو هو ته ”سنڌي ٻولي سنسڪرتي ٻولي آهي يا سنسڪرت ئي سنڌي ٻوليءَ جو
سرچشمو آهي“. ٽرمپ سنڌي ٻوليءَ جو گرامر لکيو، جنهن ۾ هن سنڌيءَ جون ڪيتريون
بناوٽون شاهه لطيف جي بيتن مان مثال ڏئي سمجهايون، ٽرمپ جي گرامر ۾ ڪيترائي اهڙا
اشارا ملن ٿا، جن ۾ هن سنڌي ٻوليءَ جي جدا حيثيت ۽ نرالائيءَ کي پڻ نروار ڪيو آهي.
ڊاڪٽر ٽرمپ سنڌي ٻوليءَ جو تقابلي گرامر به لکيو، ٽرمپ سنڌي ٻوليءَ جي خاص آوازن
”ٻ“، ”ڏ“، ”ڄ“ ۽ ”ڳ“ تي پڻ کوجنائون ڪيون، ۽ انهن آوازن جي تشريح ڪئي. ڊاڪٽر ٽرمپ
ئي اهو ماڻهو هو، جنهن سنڌي ٻوليءَ جي لپيءَ لاءِ 1853ع ۾ جوڙيل عربي سنڌي لپيءَ
خلاف رايو ڏنو، ۽ چيو ته ”اها لپي سنڌي ٻوليءَ جي آوازن جي سرشتي جون سموريون
ضرورتون پوريون نٿي ڪري“.

سنڌي ٻولي ۾ هڪ آواز يا اُچار اهڙو به هو، جيڪو ڇ، ش، چ کي ملائي ڪڍيو ويندو هو. پر
انگريزين جي دور ۾ عربي فارسي لپيءَ ۾ ان آواز لاءِ ڪو اکر ٺاهي نه رکيو ويو، جنهن
جي نتيجي ۾ سنڌي ٻوليءَ جو اهو آواز يا اُچار سنڌي ٻولي مان ختم ٿي ويو. پر اڃان به
ڪجهه ٺيٺ بروهي يا براهوڪي ٻولي ڳالهائڻ وارا اهو آواز اچاري سگهن ٿا. پر سنڌي
ٻوليءَ مان اهو آواز بلڪل ختم ٿي ويو آهي.

ويا ڪرڻ (Grammar) ٻولي جي لکائي ۽ خوبصورت ٺاهڻ جو علم آهي. گرامر جو پهريون ڪتاب
هڪ سنڌي پانيني (Panini) لکيو، جيڪو پوءِ دنيا وارن ترجمو ڪري پنهنجي ٻوليءَ کي
ٺاهڻ لاءِ ڪَتب آندو. پانيني سنڌو درياءَ جي ڪناري آباد ٿيل شهر اَٽڪ جو رهاڪو هو.
ان کان پوءِ سنڌيءَ ۾ ويا ڪرڻ يا صرف ونحو (گرامر) تي ماڊيفائيڊ عربي لپيءُ ۾
پهريون گرامر جو ڪتاب 1850ع ۾ لکيو ويو.

موو حب (MoveHub) ويبسائيٽ جي سروي مطابق پاڪستان ۾ جتي سرڪاري ٻولي انگريزي ۽ اردو
آهي اتي ان جي اندازي مطابق سنڌي ٻولي ڳالهائي ويندڙ ٻيو نمبر ٻولي بڻجي وئي آهي.
پرڏيهه وڃڻ لاءِ مختلف نمونن جي ڄاڻ مهيا ڪندڙ ويب سائيٽ جي سروي مطابق سنڌي ٻولي
پاڪستان ۾ ڳالهائي ويندڙ ٻولين ۾ ٻئين نمبر تي پهچي وئي آهي. ويب سائيٽ موجب
پاڪستان جتي سرڪاري ٻولي اردو آهي ۽ پنجاب جي آبادي وڏي هجڻ ڪري پهرين نمبر تي
ڳالهائيندڙ زبان پنجابي آهي ۽ ملڪ ۾ ٻئين نمبر تي ڳالهائجندڙ ٻولي سنڌي آهي. هن ويب
سائيٽ جي سروي مطابق دنيا ۾ ساڍا ست ڪروڙ سنڌي ڳالهائيندڙ آهن. پر اها ڳالهه پوري
پڪ سان نٿي چئي سگهي ته هن ويبسائيٽ جي سروي ڪيتري حد تائين صحيح آهي.



https://sd.wikipedia.org/wiki/%D9%85%D8%AA%D9%86%D8%A7%D8%B3%D9%82_%D8%B9%D8%A7%D9%84%D9%85%D9%8A_%D9%88%D9%82%D8%AA

متناسق عالمي وقت هڪ انتهائي صريح جوهري معياري وقت کي چئبو آهي۔ انکي انگريزي ۾
ڪوآرڊينيٽيڊ يونيورسل ٽائم (Coordinated Universal Time) چوندا آهين ۽ عام طور تي
UTC پڻ لِکيو ويندو آهي جيڪو انجو اختصاري اظهار آهي۔ اُنکي 1970ء ۾ بين الاقوامي
اتحاد بعيد ابلاغيات (International Telecommunication Union) جي ماهرين جي پاران
تيار ڪيو ويو هيو۔ پهريون سوال جيڪو انجي اختصار کي ڏسي ڪري ذهن ۾ اچي ٿو، سو اُنجي
ابجدي ترتيب آهي ڇوته ڪوآرڊينيٽڊ يونيورسل ٽائيم جي نسبت کان ته انکي CUT هُئڻ
گُهرجي ها۔ ان ترتيب جي سبب اصل ۾ هي آهي ته هِن اختصار جي انتخاب تي انگريزن ۽
فرانسيسين ۾ ناراضپو ٿيو ته اختصار انگريزي ۾ CUT ٿيندو ۽ فرانسيسي چاهن پيا ته نه
فرانسيسي ٻولي ۾ ٿيندو ۽ TUC ٿيندو جيڪو Temps universel coordonné کان بڻتجي ٿو۔
جڏنهن ڪوئي فيصلو نه ٿي سگهيو ته هن درمياني اختصار UTC کي اختيار ڪيو ويوا



https://sd.wikipedia.org/wiki/%D8%A7%D9%BD%D9%84%D9%8A

اٽلي (Italy ) جو سرڪاري نالو ريپبلڪ اطاليه (Republic of Italy) آهي، جنهن جو
پراڻو نالو آسونيا ۽ اطاليه هو. قديم رياست اطاليه سبب کيس اٽليءَ جو نالو ڏنو ويو.
هي ڏکڻ اولهه يورپ جو اهم ملڪ آهي. هن جي اتر ۾ سوئزرلينڊ ۽ آسٽريا، اوڀر ۾
سلووينيا، سان مينو ۽ ايڊرياٽڪ سمنڊ، ڏکڻ اولهه ۾ تائرهنيان سمنڊ، اولهه ۾ موناڪو ۽
فرانس آهن. اٽلي رومي سمنڊ ۽ ايڊرياٽڪ سمنڊ وچ ۾ ٻيڙيءَ جي شڪل جو هڪ ٻيٽ نما ملڪ
آهي. جنهن جي ڪل پکيڙ 301255 چورس ڪلوميٽر (116314 چورس ميل) ۽ آبادي 6 ڪروڙ آهي.
گاديءَ جو هنڌ روم (Rome) ۽ سڀ کان مٿانهون هنڌ مونٽ بلانڪ (بلندي 4807 ميٽر) آهي،
هن ملڪ جي سرڪاري ٻولي اطالوي/ اٽالين آهي، جڏهن ته هتي جرمن ۽ فرينچ پڻ ڳالهائجن
ٿيون. هن ملڪ جي موسم وچولي آهي، ڏاکڻيان علائقا گرم، جڏهن ته اتريان علائقا سرد
آهن. هتي سالياني برسات سراسري 725 ملي ميٽر پوندي آهي. اٽليءَ جي مکيه زرعي
پيداوار ۾ انگور، زيتون، کٽو ميوو، ڪڻڪ، چانور، ڀاڄيون، پٽاٽا، جؤ ۽ تماڪ شامل آهن.
مکيه صنتعن ۾ لوهه، مشينري، موٽر گاڏيون، ٽيڪسٽائل مشينري، بوٽ، انجينئرنگ جو
سامان، ڪيميائي شيون، اليڪٽرانڪ، سيمينٽ، ڪپڙو ۽ زيتون جو تيل اچي وڃن ٿا ۽ مکيه
معدنيات ۾ پارو، پوٽاش، گئس، سنگِ مرمر، تيزاب، ڪوئلو، پيٽروليم، سلفر ۽ باڪسائيٽ
شامل آهي. 509 ق. م ۾ سلطنت روما قائم ٿي، جنهن جو ذڪر قرآن پاڪ جي سورة روم ۾ آهي
۽ هزار سالن تائين رومي تهذيب هتي وڏي ترقي ڪئي، موجوده گاديءَ وارو شهر روم ان
وسيع سلطنت جو به گاديءَ وارو هنڌ هو. موجوده يورپ جو لڳ ڀڳ سڄو علائقو ۽ ڏکڻ ۾
يونان هن جي هٿ هيٺ هئا. اٽليءَ تي مسلمانن جو پهريون حملو خلافت راشده جي دور ۾
655ع ۾ ٿيو. 1212هه/1797ع ۾ هتي مسلمانن جي حڪومت 484هه/1091ع تائين قائم رهي.
1804ع ۾ نيپولين پاڻ کي اٽليءَ جو شهنشاهه قرار ڏنو. 1814ع تي يورپ جي وڏين طاقتن
نيپولين کي شڪست ڏني. پهرين عالمي -جنگ- دوران 21 آگسٽ 1915ع تي اٽليءَ ترڪيءَ خلاف
جنگ جو اعلان ڪيو. 1922ع ۾ مسولينسيءَ فاشسٽ پارٽي قائم ڪئي ۽ 31 آڪٽوبر 1922ع تي
شاهه وڪٽر جي مرضيءَ سان وزيراعظم ٿيو. 28 اپريل 1945ع تي مسولينيءَ کي ساٿين قتل
ڪري ڇڏيو. 19 اپريل 2000ع تي وزيراعظم آليما استعفيٰ ڏني. گيولوانو آماٽو وزيراعظم
ٿيو. پهرين جنوري 2002ع تي اٽليءَ ۾ يورپي يونين جي گڏيل ڪرنسي يورو رائج ڪئي وئي.
اٽليءَ جي آزاديءَ جو ڏهاڙو 2 جون 1946ع آهي، ۽ گڏيل قومن جي اداري (UNO) جي
ميمبرشپ 14 ڊسمبر 1955ع کان اٿس.



https://sd.wikipedia.org/wiki/%D8%A7%D8%B3%D9%BE%D9%8A%D9%86

اسپين (Spain ) جو سرڪاري نالو رينوڊي اسپانا (Kingdom of Spain) آهي، جنهن جو
پراڻو نالو اندلس ۽ هسپانيه هو. قديم Hispania مان جديد اسپين ڪڍيو ويو آهي. اسپين
جي معنيٰ آهي: ”سيهڙن/ سَهن جي ڌرتي“. هي ڏکڻ اولهه يورپ جو خوبصورت ملڪ آهي. هن جي
اتر ۾ بسڪي نار (Gulf Biscay)، فرانس ۽ اينڊورا، اوڀر ۾ رومي سمنڊ، ڏکڻ ۾ رومي سمنڊ
۽ ايٽلانٽڪ سمنڊ، اولهه ۾ پرتگال ۽ ايٽلانٽڪ سمنڊ آهن. اسپين، ٻيٽ نما آئبيريا جي
هڪ وڏي حصي تي مشتمل آهي. جبل الطارق سامونڊي گذرگاهه هن کي مراڪش يعني آفريقا کان
ڌار ڪري ٿي. اسپين جي ڪل پکيڙ 504750 چورس ڪلوميٽر (194833 چورس ميل) ۽ آبادي 4
ڪروڙ آهي. گاديءَ جو هنڌ ميڊرڊ (Madrid) ۽ سڀ کان مٿانهون هنڌ پيڪو ڊي ملهسن (بلندي
3482 ميٽر) آهي، هتان جي سرڪاري ٻولي اسپيني آهي، جڏهن ته ڪيٽالن، گليشين، باسڪ ۽
اندلس پڻ ڳالهائجن ٿيون. اسپين جا وچيان علائقا گرمين ۾ گرم خشڪ ۽ سردين ۾ سرد خشڪ
هوندا آهن. اتر الهندن علائقن ۾ مينهن پوندو آهي. اسپين جي مکيه زرعي پيداوار ڪڻڪ،
زيتون، پٽاٽا، انگور، کٽو ميوو، ليمون، ڀاڄيون، مڪئي، ڪمند، ناسپاتي آهي، مکيه
صنعتن ۾ مشينري، لوهه، ٽيڪسٽائيل، جوتا ٺاهڻ، گاڏيون، جهاز ٺاهڻ، سيمينٽ، ڪاغذ،
شراب ماهيگيري ۽ سياحت آهي ۽ مکيه معدنيات ۾ لوهه، ڪوئلو، زنڪ، پيٽروليم، ٽامو،
چاندي، لگنائيٽ ۽ يورينيم آهي.

اسپين جي هاڻوڪي علائقي ۾ هڪ لک سال اڳ به ماڻهو آباد هئا ۽ هيءُ علائقو سڀيتائن جو
ماڳ ليکبو هو. 5000 سال اڳ آئبيرين (Iberian) ماڻهن اسپين جي گھڻي حصي کي فتح ڪري
ورتو. اهي ڪڙمي ۽ شڪاري ماڻهو هئا. ان کانپوءِ فونيشيا، ڪيلٽڪ ۽ يوناني ڪارٿيجن
اسپين تي قبضو ڪيو. عظيم ڪارٿيجن جنرل هني بال اسپين کان رومين تي حملو ڪيو. رومين
ٻيءَ يونيڪ ويڙهه (218 کان 201 ق. م) ۾ هيني بال کي شڪست ڏئي، اسپين تي قبضو ڪري
مضبوط حڪومت قائم ڪئي. جرمانڪ جي هڪ قبيلي 1476ع ۾ رومي حڪمرانيءَ جو خاتمو آندو.
1808ع ۾ اسپين تي نپولين قبضو ڪيو. 25 اپريل س1898ع تي آمريڪا اسپين تي حملو ڪيو
ته، جيئن ڪيوبا کي آزادي ڏيارجي، جنهن ۾ اسپين کي شڪست ٿي ۽ ڪيوبا آزاد ٿي ويو.
پهرين عالمي ويڙهه ۽ اسپين اڻڌريو رهيو. 1953ع ۾ جنرل فرانڪو آمريڪا- کي اسپين ۾
فوجي اڏا قائم ڪرڻ اجازت ڏني. 26 فيبروري 1976ع تي اسپين، اسپيني صحرا تي پنهنجو
اقتدار ختم ڪيو. جنوري 1980ع ۾ صوبي باسڪ (Basque) کي اندروني خودمختياري ڏني وئي،
جتي عرصي کان علحدگيءَ جي تحريڪ هلي پئي. اسپين هڪ آئيني بادشاهت آهي، جتي
پارلياماني طرز جي حڪومت به قائم آهي، بادشاهه رياست جو مملڪتي اڳواڻ ۽ هٿياربند
فوج جو ڪمانڊر ان چيف آهي.



https://sd.wikipedia.org/wiki/%DA%AF%D9%88%DA%AF%D9%84

Script error: No such module "redirect hatnote".</ includeonly> Lua error in
package.lua at line 80: module 'Module:Hatnote list' not found.

گوگل (انگريزي ٻولي: Google) هڪ سرچ رٿا طور جنوري 1996ع ۾ ليري پيج (Lerry page) ۽
سرجي برن (Sergey Brin) شروع ڪيو هو، جيڪي اسٽينفورڊ يونيورسٽي ڪيليفورنيا ۾ پي ايڇ
ڊي جا شاگرد هئا. گوگل شروع ڪرڻ جو مقصد اهو هو ته ڪا اهڙي ڳولا انجڻ (Search
Engine) ٺاهجي، جيڪا ان دور جي ڳولا انجڻ جي مقابلي ۾ وڌيڪ نتيجا گهٽ وقت ۾ ڏيکاري.
گوگل جو شروعاتي نالو ”Back Rub“ هو. ان کان پوءِ 14 سيپٽمبر 1997ع ۾ گوگل ڪام جو
domain رجسٽر ٿي ويو ۽ 7 سيپٽمبر 1998ع ۾ Google Inc نالي ڪوٺي کولي وئي. گوگل ڳولا
جي دنيا کان سواءِ ٻيون به ڪافي شيون متعارف ڪرايون آهن، جن ذريعي اڄ دنيا ۾ ڪا به
شَيِ ناممڪن ناهي رهي. اچو ته توهان سان انهن شين جو تعارف ڪرايون.

گوگل پاڻ کي مختلف ٻولين ۾ متعارف ڪرائڻ کان پوءِ هاڻي پنهنجي لوڪل سروس شروع ڪري
رهي آهي، جيڪا في الحال Beta آهي ۽ صرف يونائيٽيڊ اسٽيٽ وارا ڪم آڻي سگهن ٿا. گوگل
موبائل: گوگل جي هن سهوليت ذريعي اوهان پنهنجي موبائيل متعلق هر ڄاڻ حاصل ڪري سگهو
ٿا. ان جي ايڊريس آهي: http://mobile.google.com.

گوگل gmail نالي ڊومين تي برق ٽپال جي سهوليت پڻ ڏي ٿو، جيڪا توهان کي 2 گيگا ٻاٽڻ
Giga Bytes اسٽوريج مهيا ڪري ٿي.

گوگل ويڊيو جي مدد سان توهان ڪا به فلم يا ڪو به ڊرامو يا گانو ڳولي سگهو ٿا. مٿين
کان علاوه گوگل جون ڪيتريون ٻيون به سهوليتون به آهن ۽ انهن ۾ ڏينهون ڏينهن واڌارو
اچي رهيو آهي.



https://sd.wikipedia.org/wiki/%D9%BE%D8%A7%DA%AA%D8%B3%D8%AA%D8%A7%D9%86

اسلامي جمھوريہ پاڪستان (انگريزي ٻولي: Islamic Republic of Pakistan، اردو: اسلامی
جمہوریہ پاکستان) ڏکڻ ايشيا ۾ هند پاڪ ننڍي کنڊ جو هڪ ملڪ آهي، جيڪو 300 00' اتر
ڊگهائي ڦاڪ ۽ 700 00' اوڀر ويڪرائي ڦاڪ تي موجود آهي. هي آباديءَ جي لحاظ کان
اسلامي ملڪن ۾ وڏي آباديءَ وارن ملڪن ۾ شمار ٿئي ٿو. پاڪستان ننڍي کنڊ جي مسلمانن
لاءِ ڌار وطن طور 14 آگسٽ 1947ع تي وجود ۾ آيو.

مسلمانن جي سياسي ۽ معاشي حقن جي حفاظت جي سلسلي ۾ مسلم ليگ (Muslim league) هڪ وڏي
پارڻي بڻجي اڀري ۽ محمد علي جناح، جنهن کي سروجني نيڊو ’سفير اتحاد‘ سڏيو آهي، سو
به اڳتي هلي ڪانگريس کي ڇڏي اچي مسلم ليگ ۾ شامل ٿيو.

محمد علي جناح کان گهڻو اڳ، ان قسم جي جدوجهد، سر سيد احمد جي زماني ۾ شروع ٿي چڪي
هئي ۽ ان سان گڏ آئيني سڌارن جو سلسلو به جاري هو، جنهن ڪري، آهستي آهستي مسلمانن
جي الڳ حيثيت ٺهندي وئي، مسلمانن جي الڳ حيثيت جي جو سلسلو ان ميموريڊم کان شروع
ٿئي ٿو، جيڪو، 1 آڪٽوبر 1906ع تي مسلمانن جي هڪ وفد سر آغا خان (Sir Agha Khan) جي
اڳواڻيءَ ۾، وائسراءِ هند لارڊ منٽو (Lord Mintto) کي پيش ڪيو.

اڳتي هلي 1948ع ۾ محمد علي جناح، هندو مسلم اتحاد ۽ اتفاق لاءِ ’چوڏهن نڪات‘ پيش
ڪيا. جناح جي ان قدم سان مسلمانن جي الڳ حيثيت لاءِ راهه هموار ٿي.

1 اپريل 1937ع ۾ نئون قانون هند لاڳو ٿيو ۽ 36- 1937ع ۾ چونڊو ڪرايون ويون. ڪانگريس
کي مدراس، يوپي، بمبئي، سي پي، بهار، اوڙيسا ۽ سرحد، ستن صوبن ۾ اڪثريت حاصل ٿي؛
پنجاب، سنڌ، بنگال ۽ آسام ۾ مسلمانن کي ڪاميابي ملي.

مسلم ليگ، 10 مارچ 1938ع تي، هڪ ڪاميٽي راجا سيد محمد مهدي آف پيرپور جي صدارت هيٺ
مقرر ڪئي، جنهن جي حوالي اهو ڪم لڳايو ويو ته هو انهن واقعن جي تحقيق ڪري، جي واقعا
ڪانگريس وزارتن جي دور ۾ رونما ٿيا آهن. ان ڪاميٽيءَ جي رپورٽ پيرپور رپورٽ (Pirpur
Report) جي نالي سان پڌري ٿي.

پشاور ۾ 27 نومبر 1945ع تي جناح مزيد وضاحت ڪندي فرمايو: ”اسان ٻنهي قومن ۾، صرف
مذهب جو فرق ناهي؛ اسان جو ڪلچر، هڪ ٻئي کان جدا آهي؛ اسان جو دين، اسان کي هڪ
جداگانه قانون حيات ٿو ڏئي، جو زندگيءَ جي هر شعبي ۾ اسان جي رهنمائيءَ لاءِ ڪافي
آهي. اسان ان نصب العين تي زندگي گذارڻ گهرون ٿا.“

جون 1945ع ۾، فرنٽيئر مسلم اسٽوڊنٽس جي نالي پنهنجي پيغام ۾ محمد علي جناح فرمايو:
”پاڪستان مان اسان جو مطلب اهو ناهي ته اسان غير ملڪي حڪومت کان آزادي ٿا گهرون، پر
ان مان اها مراد آهي ته اسان جو ’اسلامي نطريه حيات‘ هجي، جنهن جي حفاظت ضروري آهي.
اسان کي رڳو پنهنجي آزادي حاصل ڪرڻي ناهي، پر قابل به ٿيڻو آهي، جيئن اسان ان جي
حفاظت به ڪري سگهون ۽ اسلامي تصورن ۽ اصولن تي زندگي به گذاري سگهون.“

16 - آگسٽ 1946ع تي ڪلڪتي ۾ وڏا فساد ٿيا، جنهن ۾ هزارين شهري مارجي ويا، ان کان
پوءِ بمبئي، ڳڙه مڪتيشر، ڪوئٽا ۽ الهه آباد ۾ فساد ٿيا. نواکلي ۽ بهار ۾ خونريز
واقعا ٿيا، هزارين شهري ماريا ويا، ڪروڙن جي جائداد ساڙي وئي. محمد علي جناح اعلان
ڪيو ته: ”پاڪستان هاڻي مسلمانن لاءِ زندگيءَ جو هڪ لازمي شرط بنجي چڪو آهي، ان کي
دنيا جي ڪا به طاقت ٽاري نه ٿي سگهي!“

پکي:پاڪستان جي مختلف علائقن ۾ ڪيترن قسمن جا پکي عام جام ٿين ٿا، جن ۾: تتر، تلور،
ٻٽير، چڪور، ٻَگهه، بدڪ، مرغابيون، مينا، مَور، ڪوئل، هُد هُد (ڪاٺ ڪُٽو)، طوطا،
ڪبوتر، ڳيرا، ڪانوَ، جهرڪيون، ڪڪڙ، ڊيلون، نيرڳيون، آڙيون، ابابيل، سرڻيون، ڳجهون،
باز، عقاب ۽ شڪرا وغيره اچي وڃن ٿا.

ريڙهيون پائيندڙ جانور: پاڪستان ۾ ريڙهيون پائيندڙ جانورن ۾ واڳون، مانگر مڇ، ڪڇون،
ڪرڙيون، سانڊا، گِلوئيون، مڇيون (ڪُرڙا، پلا، موراکيون ۽ پاپليٽ وغيره اچي وڃن ٿا)،
سامونڊي پيداوار ۾ مرجان ۽ جهينگا قابل ذڪر آهن. ان کان سواءِ ٻيا به هزارين جيت ۽
سُرڻا هن سرزمين جي پيداوار آهن.

ٿر جو ڪوئلو:1988ع ۾ برٽش اوورسيز ڊيولپمينٽ ايجنسيءَ (ODA) اسلام ڪوٽ کان اٽڪل 15
ڪلوميٽر اوڀرندي طرف ڳوٺ ٿهاريي هاليپوٽا ۾ ڪوئلي جي ڳولا ۾ ڪامياب ٿي. 1989ع ۾ هڪ
تنظيم ‘GSP/ UGS’ ڇاڇري جي ڀرسان سازدا طرفان کوٽايل پاڻيءَ جي کوهه جو ارضي ۽ طبعي
جائزو ورتو ۽ ٻڌايو ته ٿر واري رڻ پٽ ۾ ڪوئلي جو وسيع ذخيرو موجود آهي. فيبروري
1992ع ۾ ٿر ۾ ڪوئلي جي موجودگيءَ لاءِ ڊرلنگ وسيلي چار سوراخ ڪيا ويا. هن وقت تائين
ٿر ۾ 9100 چورس ڪلوميٽرن کان مٿي ايراضيءَ ۾ 224 ڊرل سوراخ ڪيا ويا آهن ۽ مجموعي
طور ٿر مان 175 ارب ٽن ڪوئلي ملڻ جو اندازو لڳايو ويو آهي، جنهن سان دنيا ۾ ڪوئلي
جي پيداوار وارن ملڪن ۾ پاڪستان ستون نمبر وڏو ملڪ شمار ٿيندو. ٿر ۾ ڪوئلي جي
ايراضيءَ جو وچور هن ريت آهي:

پاڪستان ۾ ڪيتريون ئي ٻوليون ڳالهائجن ٿيون. پاڪستان جي اصلوڪن رهاڪن جون مکيه
ٻوليون سنڌي، پنجابي، سرائڪي (ڌني، شاهه پوري، پوٺوهاري، هندڪو)، پشتو، بلوچي ۽
براهوي آهي. ان کان سواءِ ڀارت مان لڏي آيل ماڻهن جي ٻولي اردوءَ سان گڏ گجراتي،
ڪڇي، ميواتي، مارواڙي، رانگڙي، ميمڻي ٻوليون به هتي ڳالهايون وڃن ٿيون، ليڪن اردو
رابطي جي زبان ۽ قومي ٻولي بنائي وئي آهي. اردوءَ کي انگريزيءَ جي جاءِ وٺڻ ۾ ڪا
خاص ڪاميابي نه ٿي آهي ۽ اڃا تائين انگريزي، سرڪاري لکپڙهه جي ٻولي آهي. پاڪستان ۾
رهندڙ صوبن جا رهاڪو پنهنجي ٻولين کي ”قومي ٻوليون“ سڏين ٿا. پاڪستان ۾ جدا جدا
ٻولين ڳالهائيندڙن جو تعداد هيٺينءَ طرح آهي:

ٻولين جي هن شرح ۽ ڳالهائيندڙن جي انگ تي مقامي قومن کي گهڻائي اختلاف آهن، ڇاڪاڻ
ته سرڪاري طرح 1998ع کان پوءِ ڪا به باضابطه آدم شماري نه ٿي سگهي آهي، جڏهن ته
پاڪستان ڊيموگرافڪس پروفائيل 2010 ۽ وڪيپيڊيا 2008 جي انگن اکرن ۾ به ڪافي فرق آهي.
انگريزي پاڪستان جي دفتري زبان طور استعمال ٿئي ٿي ۽ اردوءَ کي پاڪستان جي قومي
ٻوليءَ جو درجو ڏنو ويو آهي، جڏهن ته پاڪستان ۾ شامل قومن تي مشتمل صوبن جا رهواسي-
سنڌي، بلوچي، پنجابي، پشتو ۽ سرائيڪي وغيره پنهنجين ٻولين کي ’قومي ٻوليون‘
(National Languages) تسليم ڪن ٿا ۽ سندن ابتدا کان وٺي اها گهُر آهي ته سندن ٻولين
کي قومي ٻوليون قرار نه ڏئي، ساڻن زيادتي ڪئي وئي آهي. هن وقت ته سنڌ اسيمبليءَ کان
وٺي پاڪستان جي قومي اسيمبلي ۽ سينيٽ تائين صوبن جي ٻولين کي قومي ٻوليون/ پاڪستاني
ٻوليون تسليم ڪرڻ جا آواز بلند ٿي رهيا آهن. سنڌي زبان سنڌ جي اردوءَ سان گڏ سرڪاري
زبان آهي، پر سنڌ واسين کي اعتراض آهي ته سنڌي، سنڌ جي واحد سرڪاري ۽ دفتري زبان
هئڻ گهرجي، ڇو ته اردو زبان کي پاڪستان ۾ قومي زبان حيثيت حاصل هئڻ ڪري ان جي حيثيت
کي ڪو به نقصان رسڻ جو انديشو نه آهي.

سنڌي ٻوليءَ جو قومي شاعر شاهه عبداللطيف ڀٽائي رح نه رڳو سنڌ، پر دنيا جي شاعرن ۾
مٿانهين حيثيت رکي ٿو. ان کان سواءِ سچل سرمست، سامي، روحل، بيدل ۽ ٻين ڪلاسيڪي
شاعرن کان سواءِ جديد شاعرن ۾ شيخ اياز، نارائڻ شيام، طالب الموليٰ، نياز همايوني،
تنوير عباسي، استاد بخاري، امداد حسيني ۽ ٻيا شمار ٿين ٿا. سنڌي ٻوليءَ ۾ ڪيتريون
ئي اخبارون، رسالا ۽ ڪتاب پڻ ڇپجي رهيا آهن.

ايبٽ آباد ۽ هزاره جا اٽڪل 40 لک (4 ملين) ماڻهو ڳالهائين ٿا. هيءَ ٻولي سنڌي ۽
سرائيڪيءَ سان ويجهو لاڳاپو رکي ٿي.

ٻين ملڪن ۾ نمائش لاءِ سياحت کاتو، پاڪستان بابت رنگين فلمون به تيار ڪندو آهي.
1966ع کي ”سياحت جو سال“ ڪري ملهايو ويو هو. پاڪستان لوازان جي بين الاقوامي ميلي ۾
شرڪت ڪئي، جنهن ۾ پنج لک ماڻهن پاڪستاني اسٽال ڏٺو، ان کان سواءِ پراگ جي نمائش ۾
پاڪستان جا خوبصورت منظر ۽ وڏيون وڏيون تصويرون موڪليون ويون، جيڪي سياحن لاءِ
پُرڪشش هيون. جنوري 1967ع ۾ ”نئچرل جاگرافڪ مخزن“ ۾، ”پاڪستان اسٽوري“ جي عنوان سان
هڪ باتصوير طويل مقالو شايع ڪيو ۽ نئشنل جاگرفڪ سوسائٽيءَ، واشنگٽن ۾ پاڪستاني
نوادارات تي هڪ نمائش جو انتظام ڪيو. ڊسمبر 1967ع ۾ جهنگلي جانورن جي تحفظ لاءِ
عالمي تنظيم جي هڪ وفد پاڪستان جو دورو ڪيو ۽ هتي جي جهنگلي جانورن تي هڪ مختصر فلم
تيار ڪئي. سياحت کاتي جي درخواست تي لاڙڪاڻي ايڪسپريس جو ’موهن جو دڙو ايڪسپريس‘
نالو رکيو ويو.

پاڪستان جي سرزمين قسمين قسمين نظارن جو ڏيک ڏيندڙ آهي. هتي اوچا جبل به آهن، زرخيز
ميدان به آهن، رڻ پٽ به آهن ته گهاٽا ٻيلا به آهن. گهاٽي آباديءَ وارا شهر به آهن
ته آثار قديمه جا دڙا، ڀڙا، ڪوٽ ۽ قلعا به آهن. سياحت جي لحاظ کان هيٺ ڄاڻايل ==ماڳ
۽ مڪان== پاڪستان ۾ هي ذڪر جوڳا ماڳ ۽ مڪان آهن: ڪراچي، ڀنڀور، ٺٽو، مڪلي،
حيدرآباد، خيرپور، سکر، روهڙي، اروڙ، ڪوٽ ڏيجي، موهن جو دڙو، سيوهڻ، ڪوئيٽا، لاهور،
راولپنڊي، اسلام آباد، هڙپا، ٽئڪسيلا، پشاور، مانسهره، بالاڪوٽ، شهباز ڳڙهي، مري،
نٿيا گلي، ڪاغان وادي، سوات وادي، پشاور، گلگت ۽ هنزا ۽ ٻيا ڪيترائي ماڳ مڪان.

سنڌ جي ثقافت کاتي به سياحت کي هٿي وٺرائڻ لاءِ تمام گهڻيون ڪوششون ڪيون آهن، ثقافت
کاتي جي صوبائي وزير محترمه سسئي پليجو سنڌ ۾ موجود آرڪيالاجيڪل ماڳن کي وفاق کان
سنڌ جي تحويل ۾ آڻارائي پنهنجي ذميوارين ۾ آندو آهي، ان کان سواءِ سنڌ حڪومت جي مدد
سان گورک هِل تي تعميراتي ڪم ۽ رهائشي سهولتين جو ڪم به تيزيءَ سان هلندڙ آهي.

روڊ رستا:مسافرن ۽ سامان، ٻنهي جي آمدورفت ۽ باربرداريءَ لاءِ ريلوي کان پوءِ وڏو
ذريعو روڊ ۽ پڪا رستا آهن، جيڪي ريلوي کان وڌيڪ آرامده آهن. ڳوٺن کان مارڪيٽن تائين
زرعي پيداوار، ڪارخانن تائين خام مال ۽ سڀني شهرن ۽ ڳوٺن تائين پهچڻ ۾ روڊ رستا ئي
بهتر ذريعو آهن. هر پنج سالا رٿا ۾ گهڻو ڪري اوليت روڊن ۽ رستن کي ڏني پئي وئي.
1967ع جي آخر ۾ پاڪستان ۾ رستن جي ڊيگهه ٻه هزار ميل ٿي وئي. پاڪستان جي قديم ترين
سڙڪ ”گرانڊ ٽرنڪ روڊ“ جي نالي سان مشهور آهي، جيڪا سورهين صدي عيسويءَ ۾ شيرشاهه
سوريءَ ٺهرائي هئي. ورهاڱي وقت پاڪستان ۾ رستن جي ڪل ڊيگهه 13781 ميل هئي. انهن ۾
گهڻا رستا پنجاب ۽ سرحد صوبن ۾ هئا. 1949ع ۾ هڪڙو سينٽرل روڊ فنڊ قائم ڪيو ويو،
جنهن جو 85 سيڪڙو پُلين جي تعمير ۽ 15 سيڪڙو تحقيقي ڪمن تي صرف ڪيو ويو، جن ۾
سپرهاءِ وي، نئشنل هاءِ وي ۽ موٽروي وغيره جا منصوبا شامل آهن. هن وقت ملڪ ۾ روڊن
جو ڄار وڇائڻ جو سلسلو جاري آهي، ان ڏس ۾ نيشنل هاءِ وي اٿارٽي مصروف عمل آهي.

بندرگاهه:ملڪ جي ورهاڱي وقت پاڪستان جو اڪيلو بندر ڪراچي هو. ان جي لنگر گاهه ۽
ورڪشاپ وغيره لاءِ 2474 ايڪڙ زمين مختصر ڪئي وئي هئي. سڄي بندر جوانتظام ڪراچي پورٽ
ٽرسٽ وٽ آهي. هڪ اعليٰ بندرگاهه ۾ جيڪي سهوليتون موجود هئڻ گهرجن، سي سڀ هتي موجود
آهن. موجوده وقت ۾ پاڪستان جي سامونڊي ڪناري سان مڪاني طور مڇي مارڻ لاءِ ڪم ايندر
مياڻيون ۽ ننڍڙا بندر به سڌاري وڌائي وڏن بندرگاهن ۾ تبديل ڪرڻ جي ڪوشش ٿي رهي آهي،
ته جيئن ڪراچي بندرگاهن تان جهازن جي آمدورفت تان بار گهٽجي. مثال طور گوادر، سون
مياڻي، قاسم بندر ۽ ڪيٽي بندر وغيره.

سماجي بهبودپاڪستان هڪ فلاحي مملڪت آهي. 1955ع ۽ 1962ع جي آئين ۾ حڪومت جو فرض قرار
ڏنو ويو آهي ته هو مذهب، ملت، رنگ ۽ نسل جي فرق کان سواءِ هر شهريءَ جي معيارِ
زندگيءَ کي ترقي ڏئي، دولت جي ارتڪاز (هڪ هنڌ گڏ ٿيڻ) کي روڪي، ملڪ جي سڀني طبقن جي
وچ ۾ عدل ۽ انصاف قائم ڪري. هر شخص لاءِ کاڌو، ڪپڙا، گهر، علاج ۽ تعليم جون بنيادي
ضرورتون مهيا ڪري ۽ جيڪي ماڻهو جسماني نقص يا ڪنهن ٻئي سبب جي ڪري روزي ڪمائي نه
سگهندا هجن، انهن جي ڪفالت ڪري. 1947ع جي ورهاڱي وقت وسيع پيماني تي لڏپلاڻ ٿي،
جنهن کي حڪومت سنڀالي نه سگهي. ڪي ماڻهو پنهنجي ڪوشش سان ته ڪي ماڻهو تعليم، صحت
عامه، عدالت، زراعت ۽ امداد باهمي ۽ عوامي انجمنن ذريعي روزگار سان لڳا. پر انهيءَ
سلسلي ۾ حڪومت جي اڳيان بي انتها تڪليفون هيون. سماجي بهبود جو ڪم محنت جي وزارت جي
حوالي هو. هن وقت سماجي ڀلائيءَ جو الڳ کاتو ۽ وزير مقرر ڪيل آهي. پهرئين پنج ساله
منصوبي (1955ع) ۾ جن ٽن مسئلن طرف خاص ڌيان ڏنو ويو، سي هئا: سماجي منصوبه بندي،
سماجي تحقيقات ۽ سماجي ڪم. 1961ع ۾ ”سوشل ويلفيئر ايجنسيز آرڊيننس“ جاري ڪيو ويو ته
جيئن نجي ادارن ۾ ڪارڪردگيءَ کي بهتر ڪيو وڃي. گداگري وڏي لعنت آهي. اسلام ان کي
سختيءَ سان روڪيو آهي. ليڪن ان لاءِ ضروري آهي ته بي پهچ ماڻهن جي حفاظت ۽ امداد جو
بندوبست ڪيو وڃي. افلاس، جهالت، عصمت فروشي، گداگري، بيروزگاريءَ، ٻوڏ ۽ طوفان مان
پيدا ٿيل خرابين جي ڪري ملڪ ۾ ڪيتريون ئي خرابيون پيدا ٿي رهيون آهن. جن کي دور ڪرڻ
لاءِ حڪومت هڪڙي ڪميشن به مقرر ڪئي آهي. رٽائرڊ فوجين ۽ پٺتي پيلن جي بهبوديءَ لاءِ
به حڪومت ڪي شعبا قائم ڪري ڇڏيا آهن. تنهن هوندي به سماجي بهبود جي سلسلي ۾ اڃا
گهڻو ڪجهه ڪم ڪرڻو آهي. مختلف قدرتي آفتن جهڙوڪ: 2005ع واري زلزلي جي صورت ۾
پاڙيسري ملڪ پڻ مدد لاءِ فلاحي ڪم ڪن ٿا. اهڙي طرح پاڪستان به مختلف وقتن تي ٻين
ملڪن جي مدد ڪندو رهي ٿو.

پاڪستان جي پرڏيهي پاليسيءَ جو بنيادي نڪتو اهو رهيو آهي ته سڀ قومون برابر آهن ۽
هر قوم کي آزاد رهڻ جو حق حاصل آهي. پاڪستان سدائين دنيا جي هر محڪوم ملڪ، خاص ڪري
يورپي استحصال جي شڪار ٿيل ايشيائي ملڪن جي حق خود اختياريءَ ۽ آزاديءَ جي مطالبي
جي ڀرپور حمايت ڪئي آهي. ان کان سواءِ اسلامي ملڪن سان پاڪستانين جو دلي ڳانڍاپو
رهيو آهي، ان جي جهلڪ به ملڪ جي خارجه پاليسيءَ ۾ نظر ايندي. قائداعظم پاڪستان جي
قيام وقت چيو هو ته: اسين دنيا جي سڀني ملڪن سان دوستيءَ جا خواهشمند آهيون ۽ ڪنهن
ملڪ سان دشمني رکڻ نٿا چاهيون. هڪڙو ڀارت اهڙو ملڪ آهي، جنهن سان خوشگوار تعلقات
قائم نه ٿي سگهيا آهن، ان جو سبب ڪشمير، بنگلاديش جي قيام ۽ پاڻيءَ جي ورڇ جهڙا
مسئلا آهن، جيڪي صلح جي راهه ۾ رڪاوٽ بڻيل آهن، پر عالمي مبصرن موجب اهي مسئلا جامع
ڳالهين ذريعي حل ٿي سگهن ٿا.

پاڪستان جا پنهنجي دوست ملڪن سان بهترين لاڳاپا رهيا آهن. چين سان 1963ع ۾ باقاعدي
تجارتي معاهدو ٿيو. 1965ع ۾ چين، پاڪستان کي ڇهن ڪروڙ ڊالرن جي مدد ڏني، جن مان
ٽئڪسيلا ۾ وڏين هيوي مشينن ٺاهڻ جو هڪ وڏو ڪارخانو قائم ڪيو ويو. مشهور تاريخي
”شاهراهه ريشم“ کي ٻيهر کولڻ جو معاهدو ٿيو. جون 1968ع ۾ چين جي تعاون سان هٿيارن
ٺاهڻ جو ڪارخانو قائم ڪيو ويو. چين سان دوستيءَ تي پاڪستان کي فخر رهيو آهي ۽ اها
دوستي شهيد ذوالفقار علي ڀُٽي جي ڪوششن سان قائم ٿي ۽ اڄ به قائم آهي. چين هن وقت
به واپاري توڙي دفاعي سامان جي مد ۾ پاڪستان جي مدد ڪندو رهي ٿو.

چين کان پوءِ روس به هڪ طاقتور ملڪ آهي، جنهن جو شمار پاڪستان جي پاڙيسري ملڪن ۾
ٿئي ٿو. 1948ع ۾ ٻنهي ملڪن وچ ۾ سفارتي تعلقات قائم ٿيا. شروع ۾ پاڪستان پوري طرح
يورپي بلاڪ ۾ شامل هو، تنهنڪري سياسي تعلقات ۾ ڪو واڌارو نه آيو. روس ”سينٽو“ ۽
”سيٽو“ ۾ پاڪستان جي شموليت تي ناراض هو ۽ پاڪستان کي شڪايت هئي ته روس پختونستان
جي مسئلي ۽ ڪشمير جي مسئلي ۾ اجائي مداخلت پئي ڪئي. بهرحال ٻنهي ملڪن وچ ۾ اقتصادي
۽ واپاري ناتا قائم رهيا آهن. مارچ 1961ع ۾ روس پاڪستان کي تيل جي ڳولا ۾ فني امداد
کان سواءِ 3 ڪروڙ ڊالر قرض ڏنو. ان کان سواءِ اسٽيل مل لڳائڻ لاءِ پاڪستان کي مالي
۽ فني امداد ڏني، هن وقت اها اسٽيل مل ايشيا جي وڏي فولادِي مِل آهي. ان کان سواءِ
روس ۽ پاڪستان کي ڪيترين ئي رٿائن ۾ مالي ۽ فني مدد ڏيندو رهيو آهي.

پاڪستان 1947ع کان وٺي گڏيل قومن ۽ ’ڪامن ويلٿ گيمز فيڊريشن‘ جو ميمبر آهي. ان کان
سوآءِ ڏکڻ ايشيائي ملڪن جي سهڪاري تنظيم ’سارڪ‘ (SAARC) جي باني ميمبرن مان هڪ آهي.
سارڪ جا اجلاس ڊسمبر 1988ع ۽ جنوري 2004ع ۾ اسلام آباد (پاڪستان) ۾ ٿيا. پاڪستان
طرفان محمد نعيم الحسن، جنوري 1996ع کان ڊسمبر 1998ع تائين، سارڪ جو جنرل سيڪريٽري
به رهي چڪو آهي.

هن وقت پاڪستان چئن صوبن: سنڌ، پنجاب، بلوچستان ۽ خيبر پختونخواه (اڳوڻي سرحد) تي
مشتمل آهي. آزاد ڪشمير پاڪستان جي پاڙيسري رياست آهي، جيڪا گذريل ڪيترن ئي سالن کان
راءِ شماريءَ جي منتظر آهي. جڏهن ته 2009ع ۾ اترين علائقي گلگت کي صوبي جهڙي حيثيت
ڏئي، ’گلگت- بلتستان‘ جو نالو ڏئي، قمر الزمان ڪائرا کي اتان جو پهريون گورنر مقرر
ڪري اتي چونڊون ڪرايون ويون ۽ ، جنهن ۾ پاڪستان پيپلزپارٽي وڏي اڪثريت سان کٽي آئي
۽ ان پارٽي جي ئي چونڊيل اميدوار سيد مهدي شاهه کي گلگت- بلتستان جو پهريون
وزيراعليٰ مقرر ڪيو ويو ۽ گـورنـر ڊاڪٽر شمع خالد جي وفات کان پوءِ فيبروري 2011ع ۾
پيــر ڪرم علي شاهه کي گلگت- بلتستان جو نئون گورنر مقرر ڪيو ويو آهي.

حوالي جي چڪ: <ref> tags exist for a group named "lower-alpha", but no
corresponding <references group="lower-alpha"/> tag was found, or a closing
</ref> is missing



https://sd.wikipedia.org/wiki/%D9%85%D8%A7%D8%A6%D9%8A_%DA%80%D8%A7%DA%B3%D9%8A

مائي ڀاڳي (ڀاڳي:) انگريزي ٻولي: Mai Bhaghi (پيدائش: 1920ع - وفات: 8 سيپٽمبر،
1986ع) پاڪستان سان لاڳاپو رکندڙ ناليواري لوڪ گلوڪارا هئي. مائي ڀاڳي سنڌي ۽
مارواڙي لوڪ گيتن جي ڪوئل طور مشهور فنڪارا جو جنم ونھيل فقير ۽ مائي خديجه عرف ڪسي
ٻائيءَ جي گھر ۾، ڏيپلي ۾ 1920ع ڌاري ٿيو. هيءَ پنھنجي ماءُ سـان گـڏ ٻاراڻـي
وھـيءَ ۾ ئي ڍاٽڪي، مـارواڙي ۽ سنڌي لوڪ گيت ۽ سھرا ڳائڻ شروع ڪيائين مائي ڀاڳي
پنهنجي پيءُ ۽ ماءُ کان راڳ جي باقاعدي تربيت ورتائين، ڀاڳي پنهنجي والد، استاد
محمد جمن ۽ استاد حسين فقير کان متاثر هئي.

مائي ڀاڳي 1920ع تي ٿرپارڪر ضلعو، برطانوي هندستان (هاڻوڪي پاڪستان) ۾ پيدا ٿي۔
مائي ڀاڳي کي ڀاڳ ڀري ( خوش نصيب) جو نالو به ڏنو ويو۔ هن گهٽ عمري کان ئي پنهنجي
والدين سان گڏ آواز سان آواز ملائي۔ هوُءَ پنهنجي والدين سان گڏ شادين ۽ تهوارن ۾
پنهنجي فن جو مُظاهرو ڪندي رهي۔ ان جو نالو 1968ء ۾ اُن وقت منظرِعام تي آيو، جڏهن
ڀالوا (ماروي جو ڳوٺ) ۾ منعقد ٿيندڙ جشنِ ماروي جي هڪ تقريب ۾ هِن پنهنجي فن جو
مظاهرو ڪيو۔ اُنهيءَ سال شيخ غلام حسين کيسں ريڊيو پاڪستان حيدرآباد ۽ پاڪستان ٽيلي
ويژن تي ڳائڻ لاءِ سڏايو، جڏهن ته کيس پي ٽي ويءَ تي محترم عبدالڪريم بلوچ پڻ
متعارف ڪرايو۔ شيخ غلام حسين بين الاقوامي شُهرت يافته لوڪ فنڪارا ، عابدہ پروين جو
مُڙس هيو۔ سورنهن سال جي عمر ۾ مائي ڀاڳي جي شادي هوٿي فقير سان ٿي وئي جيڪو
ٿرپارڪر جي شهر اسلام ڪوٽ جو ممتاز لوڪ فنڪار هيو۔

مائي ڀاڳي ٿر جي هڪ ٻئي مشهور گلوڪار استاد مراد فقير سان گڏ مختلف ٻولين ۾ ڪلام
ڳايا جِن ۾ سرائيڪي، مارواڙي، سنڌي ۽ برصغير جون ٻيون ٻوليون شامل آهين۔ ان کان بعد
ان جي شُهرت پاڪستان جي طول ۽ عرض ۾ پکڙجي وئي ۽ هتي کان نڪري ڪري دنيا جي ٻين
علائقن تائين وڃي پهتي۔ ان جي وجہ شهرت جو ڪلام بڻيو اهو کڙي هوں نيم ڪي نيچي تان
هيکلي هيو۔ هي ڪلام انهن ماڻهن به پسند ڪيو جيڪي زبان کان ناواقف هيا۔ سندس ڳايل
لوڪ گيت آل انڊيا ريڊيو جي سنڌي سروس تان پڻ اڄ تائين نشر ٿيندا رھن ٿا. پاڪستان جي
اڳوڻي وزيراعظم شھيد ذوالفقار علي ڀٽو سندس قدرداني ڪندي، کيس 60 ايڪڙ زمين انعام
طور ڏني هئي پر ھن غريب عورت جي اھا زمين غريبيءَ جي نذر ٿي وئي ۽ سندس حالت ”آڻين
۽ چاڙھين، ڏٿ ڏھاڙي سومرا“ واري ساڳي رھي.

مارواڙي، ڍاٽڪي، گجراتي، هندي، سرائڪي ۽ سنڌيءَ ۾ هزارين لوڪ گيت ڳايا.سندس ڳايل
لوڪ گيتن مان جيڪي ڏاڍا مشهور ٿيا، تن ۾: (1) ڀٽ جا ڀٽائي، ڀٽ تي وسئي نور، منھنجون
تو پڄايون، (2) سمن سائين مان ته گولي غلام تنهنجي در جي، مٽيون ڀرينديس من سين،
دليون ڀريندس دل سين، (3) کڙي نيم ڪي نيچي، هون تو هيڪلي، (4) ايئي چرملي رو بلالي
سين پيار، (5) تارن مان ترندي اچي، لوڙهن مان لڙهندي اچي، او دل ٻاروچل ٻاروچل پئي
ڪري، (6) مونکي جوڳي هڻي ڏي ڍارو، منهنجو ڪانگل آهي قرب وارو، وغيره شامل آهن.

ان کانسواءِ ھن شاهه لطيف، ڀڳت ڪبير، منٺار فقير، حمل فقير ۽ ٻين صوفي شاعرن کي به
ڳايو آھي.

حڪومت پاڪستان موسيقي جي ميدان ۾ سندس شاندار خدمتن جي صِلي ۾ مائي ڀاڳي جي خدمتن
جي قدر جي طور تي کيس 1981ع تي صدارتي تمغو براءِ حسن ڪارڪردگي عطا ڪيو۔ اهڙيءَ طرح
ريڊيو پاڪستان کان شاهہ عبدالطيف ڀٽائي ايوارڊ، قلندر لعل شهباز ۽ سچل سرمست
ايوارڊ، مارئي ايوارڊ، -ٿر- ڪوئل ايوارڊ، کان سواءِ درجنين اعزاز ۽ انعام ڏنا ويا۔

مائي ڀاڳي پڇاڙيءَ واري عمر جو ڳچ حصو اڌ رنگ جي بيماريءَ ۾ گذاريو ۽ 65 سالن جي
ڄمار ۾ 7 جولاءِ، 1986ع تي نئين ڪوٽ ريلوي اسٽيشن لڳ ٿرپارڪر ضلعو، سنڌ، پاڪستان ۾
وفات ڪري وئي۔ هوءَ مهراڻي جي مير راضي شاھ گهوٽ جي تاريخي قبرستان ۾ آرامي آهي .
جتي سندس نالي سان ”مائي ڀاڳي ڪالوني“ موجود آهي.

سندس اولاد مان سندس پٽ ڪالو فقير، ڌيءَ مائي سوني ۽ پوٽو برڪت فقير پڻ اڄڪلھ لوڪ
گيت ڳائين ٿا ۽ شهرت رکن ٿا.



https://sd.wikipedia.org/wiki/%DA%86%D9%8A%D9%86

عوامي جمهوريه چين ۽ تائيوان واري علائقي کي چين چوندا آهن. چين کي روايتي چيني
لکڻي ۾ 中國 لکندا آهن، ۽ سولي چيني لکڻي ۾ 中国 لکندا آهن. چين ايشيا جي اوڀر ۾ آهي.
تهذيب جي لحاظ سان چين تمام قديم ۽ خاص حيثيت رکندڙ ملڪ آهي. چين جي ثقافت ڇهه هزار
سال پراڻي آهي. ٻي مهاڀاري جنگ جي خاتمي تي چين ٻن حصن ۾ ورهايو ويو، هڪ جو نالو
عوامي جمهوريه چين ۽ ٻي جو جمهوريه چين آهي. عوامي جمهوريه چين جي هيٺ مين لينڊ،
هانگ ڪانگ ۽ ميڪائو. جمهوريه چين جي هيٺ تائيوان ۽ ان جي ڀر وارا پاسا. چين جي
تهذيب انهن مان آهي، جيڪا ٻاهرين حمله آورن کان گهڻو ڪري بچيل رهي آهي. چين صدين
کان ترقي ڪيل ۽ تهذيبي مرڪز رهيو آهي، جنهن جا اثر اڄ تائين ظاهر آهن. اهڙي طرح چين
جي زمين تي ڪئين نيون ايجادون پڻ ظاهر ٿيون، جهڙوڪ؛ ڪاغذ، قطب نما، بارود ۽ ڇاپي
خانو مشهور آهن.

چين کي دنيا جي پهرين مرڪز ۾ شمار ڪيو ويندو آهي. چين انهن مان به هڪ آهي جن وٽ پاڻ
لاءِ لکڻ لاءِ لکڻي هئي. ٻين تهذيبن ۾ ميسوپوٽيميه، سنڌو تهذيب، مصري تهذيب اهم
آهن. قديم چيني لکڻي اڄ به چين ۽ جاپان ۾ هلندڙ آهي.



https://sd.wikipedia.org/wiki/%D8%A7%D9%86%D9%BD%D8%B1%D9%86%D9%8A%D9%BD

ﺍﻧــٽــﺮﻧــﯿــٽ ‏( ﺍﻧﮕﺮﯾﺰي : Internet ‏) يا ڳنڍڄار، گڏيل ﻣﺮﺑﻮط ڪمپيوٽرن جو هڪ
ﻋﺎلمي ڄار ‏( ڪمپيوٽر ڄارڪاﺭ ‏( Computer Network ‏ ‏) آهي جيڪو ﻋﻮﺍمي ﯾﺎ ﺍﺟﺘﻤﺎعي
ﺳﻄﺢ تي هر ڪنهن جي لاء قابل ﺭﺳﺎئي آهي. ڪمپيوٽرن جو هي ڄار ﺩﺳﺘﻮﺭ ‏( internet
protocol ‏) جو ﺍﺳﺘﻌﻤﺎﻝ ڪندي Packet Switching جي ذﺭيعي سان ﻣﻮﺍﺩ ‏( data ‏) کي
ﻣﻨﺘﻘﻞ ڪندو آهي۔ انٽرنيٽ يا ڳنڍڄار ﺍﺻﻞ ۾ پاڻ اڻکٽ ننڍن ڄارڪارن جو مجموعو آهي،
جيڪي ﻋﻼﻗﺎئي ﺳﻄﺢ تي هوندا آهن ۽ اهڙي طرح هي ملي ڪري ﻣﺨﺘﻠﻒ ڄاڻ ۽ ﺧﺪمتون ڏيندا آهن،
جيئن ايميل (ﺑﺮقي ﺧﻂ) ، ڳالهه ٻولهه ‏( online chatting ‏) ، ﻓﺎئلن جي ڏي وٺ وغيره
وغيره.



https://sd.wikipedia.org/wiki/%DA%AA%D9%85%D9%BE%D9%8A%D9%88%D9%BD%D8%B1

ڪمپيوٽر بجليءَ تي هلندڙ هڪ اهڙي مشين جو نالو آهي جيڪا مختلف ذريعن کان
معلومات/ڊيٽا حاصل ڪري، ان کي پروسيس ڪري (ولوڙي) ۽ ان جو نتيجو ظاهر ڪري. ڪمپيوٽر
(چاهي اهو ڪهڙي به قسم ۽ سائيز جو هجي) جي ڪم کي ٽن حصن ۾ ورهائي سگھجي ٿو: ڊيٽا
حاصل ڪرڻ، ان ڊيٽا کي پري ڊفائينڊ رولس (ڪمپيوٽر کي اڳواٽ سمجھايل اصولن) وسيلي
پروسيس ڪرڻ (ڪنهن مرحلي مان گذارڻ) ،بعد ۾ پروسيس ٿيل ڊيٽا يعني انفارميشن يا رزلٽ
کي ظاهر ڪرڻ يا ياداشت ۾ محفوظ ڪرڻ.

لفظ ڪمپيوٽر لاطيني ٻوليءَ جي لفظ ڪمپيوٽ Compute مان ورتل آهي جنهن جي معنى آهي
حساب ڪتاب ڪرڻ ( to calculate).

سپر ڪمپيوٽر: هي ڪمپيوٽر موجوده ڪمپيوٽرن ۾ سڀني کان مٿاهان آهن، پوري دنيا ۾ سپر
ڪمپيوٽرن جو تعداد تمام گھٽ آهي، هي ڪمپيوٽر اهڙن سائنسي عملن لاءِ استعمال ٿيندا
آهن جن ۾ وڌ کان وڌ رفتار واري پروسيسنگ جي ضرورت هوندي آهي. هنن جي رفتار ۽ طاقت
عام ڪمپيوٽر کان 50000 ڀيرا وڌيڪ هوندي آهي. ۽ هڪ سيڪنڊ ۾ 18000000 (ارڙهن ڪروڙ)
کان وڌيڪ حسابي ۽ سائنسي عمل ڪرڻ جي صلاحيت رکي ٿو. (اڄ: جا سپر ڪمپيوٽر ان کان به
تمام مٿاهان آهن) جهڙوڪ هي ڪمپيوٽر ملٽري آپريشنس، دفاع ۽ نيوڪليئر ريسرچ ۽ ٻين
اهڙن اعلى سائنسي ڪارين لاءِ استعمال ٿيندا آهن

مين فريم ڪمپيوٽر: هي ڪمپيوٽر به ڪافي وڏا هوندا آهن پر سپر ڪمپيوٽرن کان ننڍا
هوندا آهن. هي ڪمپيوٽر بينڪن، انشورنس ڪمپنين، ايئر لائينز، ۽ وڏن وڏن سرڪاري ادارن
۾ استعمال ٿيندا آهن، جتي تمام گھڻي حسابي طاقت جي ضرورت هوندي آهي. هي ڪافي قيمتي
هوندا آهن ۽ هنن کي آپريٽ ڪرڻ ۽ صحيح صورت ۾ رکڻ لاءِ ڪافي ماڻهن جي ضرورت هوندي
آهي. هن قسم جي ڪمپيوٽرن لاءِ هڪ مخصوص ماحول ۽ ايئرڪنڊيشن ڪمرن جي ضرورت هوندي
آهي.

مني ڪمپيوٽر:'هي ڪمپيوٽرننڍي پيماني جي ڪاروبار وغيره ۾ استعمال ٿيندا آهن، هنن جي
قيمت به نسبتاً گھٽ هوندي آهي، هي ننڍن ادارن جهڙوڪ بينڪن جي شاخن، يونيورسٽين ۽
اسپتالن وغيره ۾ استعمال ٿيندا آهن.

مائڪرو ڪمپيوٽر: هنن ڪمپيوٽرن کي مائڪرو يا پرسنل ڪمپيوٽر به چيو ويندو آهي، هي
ڪمپيوٽر 1970 ڏهاڪي جي آخري سالن ۾ ٺاهيو ويو. هنن ۾ مقبوليت خودڪار برقيات ۾
ترقيءَ ۽ خود ڪار مائڪرو چپ جي ايجاد ٿيڻ سان آئي. جيئن ته هن چپ جي قيمت گھٽ هجڻ
جي ڪري پرسنل ڪمپيوٽرن جي قيمت به تمام گھٽجي وئي، ماڻهن جو وڏو تعداد ان لائق بڻيو
جو هو هي ڪمپيوٽر خريد ۽ استعمال ڪري سگھن. هنن ڪمپيوٽرن جي ترقيءَ ۾ ڏينهون ڏينهن
واڌارو ايندو رهي ٿو، جنهن جو هڪ مثال ليپ ٽاپ (Laptop) ڪمپيوٽر ۽ پرسنل ڊجيٽل
اسسٽنٽز (PDAs) آهن، هي به پرسنل ڪمپيوٽر ئي آهن، پر انهن جي جسامت/سائيز ۽ گھٽ وزن
جي ڪري انسان ان کي باآساني هر جاءِ کڻي ۽ ڪاٿي به رکي سگھي ٿو، ليپ ٽاپ جي سائيز
هڪ ننڍڙي بريف ڪيس جيتري هوندي آهي، مطلب اسان ان کي ضرورت پوڻ وقت بغل ۾ به جھلي
سگھون ٿا، جڏهن ته پرسنل ڊجيٽل اسسٽنٽ هڪ موبائيل جي سائيز ۾ اچن ٿا، جن کي هڪ هٿ ۾
کڻي ڪمپيوٽري عمل سرانجام ڏياري سگهجن ٿا.

ڪي بورڊ: هي ٽائيپ رائيٽر جي ڪي بورڊ سان مشابهه آهي، البته هن ۾ ضرورت مطابق ڪافي
بٽڻ/ ڪيز وڌيڪ (مخصوص ترتيب سان) شامل ڪيون ويون آهن جن جو گڏيل تعداد گھٽ ۾ گھٽ
110 تائين آهي، پر هاڻي اهڙا ڪي بورڊ به مارڪيٽ ۾ آيل آهن جن جي چاٻين/ڪيز جو تعداد
ان کان وڌيڪ توڙي گهٽ به آهي، هن تي انگريزي الفابيٽ جا سمورا اکر، رياضيءَ جون
مختلف نشانيون ۽ 0 کان 9 تائين انگ، ۽ ٻين مختلف ڪمن لاءِ ڪتب ايندڙ فنڪشن ڪيز شامل
آهن). ڪي بورڊ هڪ بنيادي ان پٽ ڊوائيس آهي، جنهن جو ڪم ڊيٽا/مواد (انسان کان مليل
پيغامن) کي سِي- پِي- يُو (سينٽرل پروسيسنگ يونٽ) يعني ڪمپيوٽر جي دماغ تائين
پهچائڻ آهي. هن کان سواءِ عام ڪمپيوٽر سان ڪوبه رابطو قائم نٿو ڪري سگھجي.

مائوس: هيءَ هڪ پوائنٽنگ ڊوائيز آهي، هن جو ڪم ڪمپيوٽر اسڪرين (مانيٽر) تي موجود
پوائنٽر/ڪرسر/ايرو (تير جو نشان يا اشارو) ذريعي مختلف آپشنز تي ڪم ڪرڻ آهي، يعني
مائوس کي ڪنهن سڌي (پلين) جڳهه تي رکي ان کي هڪ هٿ جي مدد سان جنهن طرف ڦيرائبو ته
اهو اشارو يا پوائنٽر اسڪرين تي ان طرف ڦرندو رهندو. هن اوزار/ڊوائيز گرافڪس وغيره
جي ڪم کي نهايت آسان ڪري ڇڏيو آهي، هن ڊوائيز کان سواءِ ڪمپيوٽر تي ڪم ڪرڻ انتهائي
مشڪل ٿيو پوي، هڪ عام مائوس جي بناوٽ ۾ هڪ بال (جنهن ذريعي پوائنٽر کي گھڻ رخي
Multidirectional پاسن ڏانهن موڙي سگھجي ٿو، مائوس کي گهمائڻ سان اهو بال به
گهمندو، نتيجي ۾ اسڪرين تي پوائنٽر پڻ ساڳئي رخ ۾ چرپر ڪندو)، هن جي مٿاڇري تي ٻه
بٽڻ (هڪ ساڄي ۽ هڪ کاٻي) به آهن جن کي رائيٽ بٽن ۽ ليفٽ بٽن جا نالا ڏنل آهن، هنن
بٽڻن جو ڪم مختلف مرحلن ۾ مختلف هوندو آهي. اڄ ڪلهه مارڪيٽ ۾ ڪجھه ٻين قسمن جا جديد
مائوس پڻ اچي چڪا آهن.

اسڪينر: هي هڪ اهڙي ان پٽ ڊوائيز آهي، جنهن ذريعي ڪي به تصويرون، گرافَ، لکيل/ڇپيل
مواد ڪمپيوٽر ۾ داخل ڪري سگھجي ٿو. هڪ عام اسڪينر جي بناوٽ هڪ فوٽو اسٽيٽ مشين جهڙي
هوندي آهي، البته فوٽو اسٽيٽ مشين جي سائيز ڪافي وڏي هوندي آَهي پر ان جي نسبت
اسڪينر جي بناوٽ ننڍي هوندي آهي، جهڙي ريت فوٽو اسٽيٽ مشين جي مٿاڇري شيشي تي ڪو به
ڪاغذ يا فوٽو وغيره رکي ان جي فوٽو ڪاپي ڪبي آھي اهڙي طرح ئي ڪو به ڪاغذي مواد
اسڪينر جي شيشي جي مٿان رکي ان کي ڪمپيوٽر ۾ داخل ڪبو آھي. مائوس ۽ ڪيبورڊ وانگر هن
جا به مختلف قسم مارڪيٽ ۾ موجود آهن.

مائڪروفون/ مائيڪ: هن ان پٽ ڊوائيز جو ڪم آوازن کي ڪمپيوٽر ۾ داخل ڪرڻ آهي. يعني هن
وسيلي اسان پنهنجو آواز ڪمپيوٽر ۾ داخل ڪري محفوظ ڪري سگھون ٿا. جديد ڪمپيوٽرن ۾
اسان آواز ذريعي ڪمپيوٽر کي هدايتون پڻ ڏئي سگهون ٿا.

ڊجيٽل ڪيميرا:هيءَ هڪ اهڙي قسم جي ڪيمرا آهي جنهن وسيلي مختلف شين، منظرن وغيره جون
تصويرون ڪڍي بعد ۾(يا ساڳئي وقت) انهن کي ڪئبل/تار (يا بغير تار يا وئرليس سسٽم)
وسيلي ڪمپيوٽر ۾ منتقل ڪري سگھجي ٿو، اڄ ڪلهه ڪافي اعلى معيار جون ڊجيٽل ڪيميرائون
مارڪيٽ ۾ آيل آهن جن وسيلي نه صرف تصويرون پر مختلف ٽائيم ڊيوريشن تي مشتمل وڊيو
رڪارڊنگز (فلم/مووي ميڪنگ آواز ۽ تصوير سان گڏ) به ڪمپيوٽر ۾ منتقل ڪري سگھجن ٿيون،
اهي سهولتون ڪجھه جديد قسم جي موبائيل سسٽمز ۾ پڻ موجود آهن.

پروسيس (عمل): جڏهن چانھ ٺاهي ويند آهي ته سڀ کان پهريان کير، پاڻي، پتي ۽ کنڊ ڪنهن
ٿانوَ ۾ وجھبي آھي ”ان پٽ“ ڏبي آھي. پوءِ ان کي گئسن جي ميلاپ سان جنم وٺندڙ باهه
يعني گرميءَ (پري ڊفائينڊ رول/”پروگرام“) جي ”پراسيس“ (عمل) مان گذاريو ويندو آھي.
يعني خالي کير کنڊ ۽ پتيءَ (ڊيٽا) کي تيستائين چانهن (انفارميشن/آئوٽ پٽ) جو نالو
نٿو ڏئي سگھجي جسيتائين ان کي گرميءَ جي ”پراسيس“ مان نه گذارجي.

پراسيسنگ ڊوائيسز:هن کي ڪمپيوٽر جو ڪنٽرول يونٽ به چئبو آهي. هن جي ڪم ۾ انپٽ ٿيل
شي جو مقصد واضع ڪرڻ، ڊيٽا کي ٽرانسليٽ ڪرڻ مطلب انٽرپريئيٽ ڪرڻ، ايگزيڪيوٽيشن مطلب
ان پٽ ٿيل ڊيٽا کي پروسيس ڪري نتيجي ۾ تبديل ڪرڻ آهي. وصف جي لحاظ کان سي پي يو هڪ
قسم جي چپ chip آهي، جيڪا ڪمپيوٽر جي دماغ جو ڪم ڏيندي آهي، هيءَ چپ ٽن حصن تي
مشتمل هوندي آهي 1. ڪنٽرول يونٽ 2. ارٿ ميٽڪ ۽ لاجڪ يونٽ (رياضيءَ جا/حسابي عمل) ۽
3. ان پٽ آئوٽ/ پٽ يونٽ. سي پي يو چپ جي معيار جو دارومدار هن جي رفتار ۽ جسامت تي
هوندو آهي، چپ جي رفتار ميگا هٽز (ڪمپيوٽر ميمري ماپڻ جو ايڪو) سان ماپي ويندي آهي.

نوٽ: ياد رهي ته پرسنل ڪمپيوٽر جي پرزن ۾ جيڪو باڪس نما پرزو اسان کي نظر ايندو آهي
ان کي به سِي پِي يو ئي چوندا آهن ، ڇو ته پروسينگ ۽ اسٽوريج وغيره جو سمورو ڪم ان
۾ اندر موجود مختلف پرزا ئي سر انجام ڏيندا آهن. هن دٻي ۾ هيٺيان خاص پرزا موجود
هوندا آهن.

ّپاور سپلاءِ: جيئن ته نالي مان ئي ظاهر آهي ته هي ڪمپيوٽر جي مختلف/مڙني پرزن کي
ضرورت مطابق بجلي فراهم ڪندو آهي.

مڌر بورڊ: سي پي يو جو مين بورڊ آهي جنهن سان/تي ڪمپيوٽر جا اندروني ۽ بيروني پرزا
ڳنڍيل هوندا آهن. ان کان سواءِ هن دٻي ۾ ريم، سِي پِي يو چِپِ، هارڊ ڊسڪ ۽ تارون،
وغيره وغيره موجود هونديون آهن.

اسٽوريج يا ميموري ڊوائيسز: اسٽوريج ڊوائيز مان مراد آهي ته ڪا به اهڙي ڊوائيز جنهن
۾ ڪا ڊيٽا/انفارميشن ٻيهر استعمال لاءِ محفوظ ڪري سگھجي. مائڪروڪمپيوٽرس (پرسنل
ڪمپيوٽرس) ۾ ٻن قسم جون اسٽوريج ڊوائيسز هونديون آهن.

پهرين قسم جي ميمريءَ ۾ ريم: شامل آهي، هيءَ ڪمپيوٽر اندر ننڍي ۽ ترت پهچ واري
ميمري آهي، عام طور تي هيءَ هلندڙ پروگرامن (ٿيندڙ ڪمن) جي هڪ ڀاڱي ٽي حصي کي
تيستائين پاڻ وٽ محفوظ رکندي آهي جيستائين انهن کي باقاعده هارڊ ڊسڪ وغيره تي محفوظ
نٿو ڪجي، ان ڪري هن کي ٽيمپرري ميمري (عارضي ياداشت) به چيو ويندو آهي. ڇو ته هن ۾
مواد تيستائين محفوظ هوندو جيستائين ڪمپيوٽر هلي رهيو آهي پر ڪمپيوٽر بند ٿيڻ کان
پوءِ هن ۾ ڪابه ڊيٽا موجود نه هوندي آهي.

ٻئي قسم جي اسٽوريج ڊوائيسز: سيڪنڊري اسٽوريج ۾ ڊسڪ ڊرائيوز جهڙوڪ هارڊ ڊسڪ ، فلاپي
ڊسڪ، سي ڊي وغيره اچي وڃن ٿيون، جن ۾ محفوظ ڪيل ڊيٽا ڪنهن به وقت استعمال ڪري سگهجي
ٿي. هيءَ ياداشت مستقل ياداشت هوندي آهي)، آپريٽنگ سسٽمز توڙي ايپليڪيشن پروگرام پڻ
سيڪنڊري اسٽوريج ڊوائيسز ۾ محفوظ هوندا آهن).

لفظ آئوٽ پٽ: اهڙي قسم جي انفارميشن يا ڊيٽا (معلومات يا مواد) جيڪا سي پي يو يا
مين ميمريءَ مان پراسيس ٿي (عملجي/مرحلجي) ٻئي ڪنهن ڊوائيز/پرزي جهڙوڪ مانيٽر
(ڪمپيوٽر اسڪرين) يا سيڪنڊري اسٽوريج ڊوائيس جهڙوڪ فلاپي وغيره ڏانهن منتقل ٿئي،
تنهن کي آئوٽ پٽ چئبو آهي.

مانيٽر: ڪمپيوٽر هارڊويئر جي آئوٽ پٽ ڊوائيسز ۾ هيءَ ڊوائيس پنهنجي ڪم جي اهميت جي
ڪري سر فهرست آهي. هن جي ظاهري بناوٽ عام ٽيليويزن جهڙي آهي ۽ هن کي ڪمپيوٽر اسڪرين
يا ڊسپلي پڻ چئبو آهي. هن ڊوائيس جو ڪم پراسيس ٿيل انفارميشن جهڙوڪ ٽيڪسٽ
(اکر/لکت)، گرافڪس (تصويرون وغيره) ۽ وڊيوز/اينيميشن (فلم ۽ چرندڙ پرندڙ تصويرون)،
حسابي نتيجن ۽ اڪائونٽس جي ڪمن وغيره کي سِي آر ٽِي (ڪيٿوڊ ريز ٽيوب) ۽ ايل سِي ڊِي
اسڪرين ذريعي استعماليندڙ تائين پهچائڻ آهي. مانيٽرس مختلف قسم ٿيندا آهن، هڪڙا
ڊجيٽل مانيٽر جيڪي بهترين ڪوالٽيءِ جي رزلٽ ۽ رنگن جو تمام وڏو (پر محدود) ذخيرو
ڊجيٽل فارم ۾ ڊسپلي ڪندا آهن. ۽ ٻيا اينالاگ مانيٽر جيڪي اڻ ڳڻيل (پر گهٽ معياري)
رنگن ذريعي نتيجا ظاهر ڪندا/ڏيکاريندا آهن، وِي جِي اي (وزيوئل گرافڪ ايڊاپٽر)
اينالاگ مانيٽر ۾ شمار ڪيا ويندا آهن.

پرنٽرس: هي آئوٽ پٽ ڊوائيسز ڪمپيوٽر ۾ موجود ڊيٽا يا انفارميشن جهڙوڪ ٽيڪسٽ، اميجز،
گرافڪس وغيره کي ڪنهن پيپر (ڪاغذ يا پني)، شيٽ، پلاسٽڪ شيٽ، ٽرانسپيرنٽ شيٽ وغيره
تي پرنٽ/ڇاپڻ لاءِ ڪتب آڻبيون آهن. ياد رهي ته ڪمپيوٽر ۾ موجود ڊيٽا کي سافٽ ڪاپي ۽
جڏهن ته پرنٽر ذريعي ڪاغذ وغيره تي پرنٽ/ڇپيل معلومات/مواد کي هارڊ ڪاپي چيو وڃي
ٿو. هنن ۾ رنگين ۽ بليڪ ان وائيٽ پرنٽر مارڪيٽ ۾ موجود آهن. پرنٽرن جا ڪافي قسم
ٿيندا آهن جن جي درجه بندي مختلف حوالن سان ڪري سگھجي ٿي، جهڙوڪ: قسم جي حوالي سان،
امپيڪٽ ۽ نان امپيڪٽ پرنٽرس. معيار جي حوالي سان، پرنٽ ٽيڪنالاجيءَ جو استعمال.
رفتار جي حوالي سان، ڪمپيوٽر کان پرنٽر تائين ڊيٽا جي منتقليءَ جي رفتار ۽ ڇاپڻ جي
رفتار، ۽ پرنٽ ڪرڻ جي طريقن، پرنٽ ڪوالٽيءَ، رنگن ۽قيمتن جي حوالن وغيره سان پرنٽرن
جي درجا بندي ڪري سگهجي ٿي.

امپيڪٽ پرنٽر: هي پرنٽر ٽيڪسٽ (اکرن/لکڻين) ۽ سيمبلس (نشانين ۽ علامتن) وغيره کي
سئيءَ نما چهنبدار شي سان، مس پٽيءَ (انڪ ربن) کي پني مٿان دٻائيندي ڇپيندا آهن،
بلڪل ائين جيئن ٽائيپ رائيٽر ربن ذريعي پيپر تي پرنٽ ڇڏيندو آهي. هن قسم جي پرنٽرس
۾ ڊيزي ويل پرنٽر ۽ ڊاٽ ميٽرڪس پرنٽر عام آهن. ڊيزي ويل پرنٽرس ڊاٽ ميٽرڪس جي نسبت
ڪافي بهتر ڪوالٽيءَ جي پرنٽ ڏيندا آهن. پر هنن جي رفتار ڊاٽ ميٽرڪس پرنٽرس جي نسبت
گھٽ آهي.

نان امپيڪٽ پرنٽرس: هنن قسم جي پرنٽرن ۾ ٻيا سڀئي پرنٽر اچي وڃن ٿا جهڙوڪ: ليزر
پرنٽر، انڪ جيٽ پرنٽر ۽ ٿرمل پرنٽر.

ليزر پرنٽرس:هي پرنٽر هاءِ ريزوليوشن (تمام گھڻن پگزلس جو تعداد، جن کي DPI يعني
ڊاٽس پر انچ جي ايڪي سان ماپبو آهي) پرنٽرس آهن، هنن ۾ ليزر ٽيڪنالاجيءَ وسيلي ڊاٽ
ميٽرڪس واري سسٽم تحت اعلى ڪوالٽيءَ جي پرنٽ ڪرڻ جي صلاحيت هوندي آهي. هنن جي
ريزوليوشن عام پرنٽرن جي نسبت تمام گھڻي هوندي آهي، جيڪا عام طور 300 dpi هوندي
آهي۔

انڪ جيٽ پرنٽرز:هي پرنٽرز ڪريڪٽرن يا نشانين/گرافڪس وغيره کي اليڪٽريڪلي چارج ٿيل
مس جي تمام ننڍڙن ڦڙن جي وهڪري وسيلي ڪاغذ وغيره تي پرنٽ ڪندا آهن. مس جي انهن
ننڍڙن ڦڙن جي چرپر بجليءَ جي اوزار وسيلي ڪنٽرول ٿيندي رهندي آهي. ياد رهي ته هي به
نان امپيڪٽ پرنٽر آهي.

ٿرمل پرنٽرس: هن پرنٽر جي ڪم ڪرڻ جو طريقو به بلڪل انڪ جيٽ پرنٽر جهڙو آهي، يعني مس
جي سنهڙن ڦڙن ذريعي پرنٽ ڪرڻ، فرق صرف ايترو آهي ته هن پرنٽر ۾ استعمال ٿيندڙ مس جا
سنهڙا ڦڙا مس کي گرم ڪرڻ جي ڪري پيدا ٿيندا آهن.

نوٽ: هن مرحلي تي ڪمپيوٽر جي ان پٽ ۽ آئوٽ پٽ ڊوائيسز بابت سکيو ويو، ان کان علاوه
به هڪ قسم جون ڊوائيسز آهن جيڪي ٻئي ڪم يعني ان پٽ ۽ آئوٽ پٽ جو ڪم ڏينديون آهن، پر
انهن جي لهه وچڙ سڌي سئين انسان سان نه هوندي آهي، پر اهي ان پٽ ۽ آئوٽ پٽ جو ڪم
ٻين لاڳاپيل پرزن ڏانهن منتقل ڪرڻ لاءِ هونديون آهن. اهڙي قسم جي ڊوائيسز کي سمجھڻ
لاءِ انساني دماغ جو مثال وٺجي. انساني دماغ ان پٽ ۽ آئوٽ پٽ جا ٻئي ڪم سرانجام ڏئي
ٿو، پر اهو سڌيءَ طرح پاڻ نه ئي ان پٽ حاصل ڪري ٿو ۽ نه ئي آئوٽ پٽ ڏئي ٿو. جهڙوڪ
دماغ بذات خود ڪونه ٿو ڏسي پر اهو ڪم اکين کان ٿو وٺي، ۽ نه ئي وري بذات خود پاڻ
ڳالهائي يا لکي ٿو پر اهو ڪم زبان ۽ هٿن کان ٿو وٺي.

سسٽم سافٽويئر: سسٽم سافٽ ويئر (ڪمپيوٽري نظام هلائيندڙ هدايتون) سافٽ ويئر جو هي
قسم ڪمپيوٽر ۽ ايپليڪيشن سافٽ ويئر (خاص مقصد لاءِ ڪتب ايندڙ هدايتن) کي ڪنٽرول
ڪندو آهي. ۽ انهن کان مختلف ڪم وٺندو آهي، انهن کي حڪم جاري ڪندو رهندو آهي. هن
سافٽ ويئر وسيلي انسان ان لائق بڻجندو آهي ته هو ڪمپيوٽر سان رابطو قائم ڪري سگھي،
هي سافٽ ويئر بنيادي ان پٽ ۽ آئوٽ پٽ جا ڪم سرانجام ڏياريندو آهي، ۽ ايپليڪيشن سافٽ
ويئر (جهڙوڪ: ورڊ پروسيسرس (خط و ڪتابت جا پروگرام)، اسپريڊ شيٽس (رياضيءَ/حساب
ڪتاب/اڪائونٽس بابت پروگرام) ۽ ڊيٽا بيس پروگرام (ڪنهن به مواد کي ٽيبل شيپ (کاتي
واري طريقي/ ڳوڙهن انگن اکرن کي آسان طريقي) ۾ محفوظ ڪرڻ جو پروگرام) کي مختلف ڪم
ڪرڻ ۾ هر وقت مدد ڪندو رهندو آهي.

ايپليڪيشن سافٽويئر:سافٽويرس جو هي قسم مختلف (پر مخصوص) ڪمن لاءِ استعمال ٿيندو
آهي، هن کي ڪنٽرول ڪندڙ سسٽم سافٽ ويئر هوندو آهي. ايپليڪيشن سافٽ ويئر انسان
پنهنجي ضرورت مطابق ڪمپيوٽر ۾ داخل ڪندو آهي. جهڙوڪ جيڪڏهن ڪو اڪائونٽنٽ يا انجنيئر
آهي يا ڪنهن کي رياضيءَ جا مختلف ڪم ڪرڻا آهن ته هو سپريڊ شيٽس ۽ ٻيا رياضيءَ بابت
پروگرام ڪمپيوٽر ۾ داخل ڪري انهن تي ڪم ڪندو. اهڙي نموني ورڊ پروسيسرس ۾ مختلف قسم
جي خط و ڪتابت، لک پڙهه، ياداشتون، ڪتاب لکڻ، مضمون يا آرٽيڪل وغيره مختلف ٻولين
لکي سگھجي ٿو. ساڳئي طرح ڊيٽا بيس لاءِ ڌار سافٽ ويئر آهن، اسان کي جيڪڏهن تصويرن
وغيره يعني گرافڪس تي ڪم ڪرڻو آهي ته اسان گرافڪس سافٽ ويئر استعمال ڪندا آهيون.
شاگردن جي سکيا لاءِ مختلف موضوعن تي بهترين سکيا سافٽ ويئر مارڪيٽ ۾ موجود آهن ته
جيئن هو گھر ويٺي پنهنجي سبجيڪٽ جي بهترين نموني تياري ڪري سگھن، جهڙوڪ انجنيئرنگ،
ميڊيڪل سائنس، ڪمپيوٽر سائنس وغيره لاءِ اعلى معيار جا سکيا سافٽ ويئر (لرننگ
ٽيوٽرس) تيار ٿيل آهن. اهڙي نموني انٽرنيٽ ، چيٽنگ، ويب ڊزائيننگ، موسيقي، فلم ،
مووي ميڪنگ، اينيميشنس لاءِ به ڌار ڌار سافٽ ويئر موجود آهن. مطلب جنهن کي جهڙي قسم
جو ڪم ڪرڻو آهي اهو ان ڪم لاءِ تيار ڪيل ايپليڪيشن سافٽ ويئر ڪمپيوٽر ۾ داخل ڪندو.
اڄ ڪلهه مختلف ڪمن لاءِ مارڪيٽ ۾ بيشمار ايپليڪيشن سافٽ ويئر موجود آهن.

رفتار ۽ درستگي:ڪمپيوٽر هڪ اليڪٽرانڪ مشين آهي، جنهن جي رفتار جو مقابلو
بجليءَ/روشنيءَ جي وهڪري جي رفتار سان ڪري سگھجي ٿو. ڪمپيوٽر ذريعي پروسيس ٿيل ڊيٽا
جا نتيجا سو سيڪڙو صحيح هوندا آهن، ڇو ته انسان کان غلطي ٿي سگھي ٿي پر ڪمپيوٽر
غلطي نه ڪندو آهي جيستائين ان کي غلط هدايت يا حڪم نه ڏنو وڃي. خود ڪار عمل:
ڪمپيوٽر ۾ يعني اليڪٽرانڪس ڊيٽا پروسيسنگ ۾ مختلف قسم جا عمل ڪمپيوٽر انسان جي
مداخلت کان بغير يعني خود ڪار طريقي سان سرانجام ڏيندو آهي، اهي عمل ڪمپيوٽر ۾ فيڊ
(اسٽور) ٿيل پروگرامن جي مدد سان ڪيا ويندا آهن.

فيصلو ڪرڻ جي صلاحيت: هڪ ڪمپيوٽر مختلف قسم جا فيصلا خود ڪرڻ جي صلاحيت به رکندو
آهي، مطلب ڪافي سارا عمل انسان جي سوچ جي بغير ئي طئي ڪندو آهي، اهو سڀ ڪجھه
اليڪٽرانڪ ڊيٽا پروسيسنگ جي ذريعي عمل ۾ ايندو آهي. ۽ اليڪٽرانڪ ڊيٽا پروسيسنگ جو
هي سڄو ڪرشمو سينٽرل پروسيسنگ يونٽ يعني سي پي يو چپ جو ئي آهي.

بٽ: هي ڪمپيوٽر ڊيٽا جو ننڍڙي ۾ ننڍڙو ايڪو آهي، هڪ بٽ ٻڙي 0 يا هڪ 1 (نمبرن جو
طريقو) يا آن ۽ آف (لاجيڪل طريقو) تي مشتمل هوندو آهي.

بائيٽ: اهڙي نموني 8 بٽس گڏجي هڪ بائيٽ ٺاهيندا آهن. هڪ بائيٽ مختلف قسم جي ڊيٽا تي
مشتمل ٿي سگھي ٿو جهڙوڪ: الفابيٽ جو هڪ اکر، قدرتي عددن مان هڪ عدد، يا رياضيءَ جي
نشانين وغيره مان ڪا نشاني. (ياد رهي ته اڌ بائيٽ half byte کي نبل nibble or
nybble چئبو آهي، نبل 4 بٽس تي مشتمل هوندو آهي)

ڪلوبائيٽ: عام طور ڪلو مان مراد هڪ هزار هوندي آهي، جهڙوڪ هڪ ڪلو گرام ۾ 1000گرام
هوندا آهن اهڙي نموني هڪ ڪلو بائيٽ Kilo byte or KB هڪ هزار چوويهه 1024 بائيٽس تي
مشتمل هوندو آهي.

ميگا بائيٽ: ميگا مان مراد ڏه لک يا هڪ ملين آهي، اهڙي ريت هڪ ميگا بائيٽ Mega byte
or MB وري هڪ هزار چوويهه 1024ڪلو بائيٽ تي مشتمل هوندو آهي، يعني ان ۾ 1048576
پائيٽس هوندا آهن.

گيگا بائيٽ:گيگا مان مراد هڪ بلين يا 1000 ملين (هڪ ارب) آهي، اهڙي ريت گيگا بائيٽ
Giga Byte or GB وري 1024 ميگا بائيٽ تي مشتمل هوندو آهي، يعني 1073741824 بائيٽس
تي مشتمل هوندو آهي.

ٽيرا بائيٽ: ٽيرا مان مراد هڪ ٽرلين يا one trillion (يعني هڪ کرب) جي هوندي آهي.
ٽيرا بائيٽ Terabyte or TB وري 1024 گيگا بائيٽ تي مشتمل هوندو آهي اهڙي ريت هڪ گ ب
۾ 1,099,511,627,776 بائيٽس هوندا آهن. ياد رهي ته ٽيرا بائيٽ تمام وڏن ڊجيٽل ذخيرن
کي ماپڻ لاءِ ڪتب ايندا آهن.



https://sd.wikipedia.org/wiki/%DA%AA%D8%A6%D9%86%D8%A7%DA%8A%D8%A7

ڪئناڊا اُتر آمريڪا جو هڪ ڏاڍو خوبصورت ملڪ آهي. ڪئناڊا جهڙو پاڻ قدرتي طور تي سهڻو
ملڪ آهي تهڙا ئي خوبصورت، فراخدل، محنتي ۽ انسان دوست ان جا شهري آهن. جيڪي بنا
ڪنهن رنگ، نسل، عقيدي، قوم ۽ ٻوليءَ جي فرق ڪرڻ جي انساني ڀلائي لاءِ پاڻ پتوڙيندا
رهن ٿا. اهو ئي سبب آهي جو دنيا ۾ ڪٿي به انساني حقن جي خلاف ورزي ٿئي، ڪئناڊا جي
حڪومت ۽ ڪئناڊا جا شهري گڏجي ان خلاف پنهنجي وس آهر آواز اُٿاريندا رهن ٿا ۽ انساني
حقن جي انهن خلاف ورزين کي روڪرائڻ لاءِ پنهنجي حصي جو ڪرادر ادا ڪرڻ جي ڪوششون
ڪندا رهن ٿا. ڪئناڊا اُتر آمريڪا (نارٿ آمريڪا) کَنڊَ جو هڪ وڏو ۽ اهم ملڪ آهي. ان
جا ڏهه صوبا ۽  ٽي وفاقي ٽريٽيريون (وفاقي علاقا) ، ايٽلانٽڪ وڏي سمنڊ کان وٺي
سانتڪي سمنڊ (پيسيفڪ سمنڊ) تائين پکڙيل آهن. ڪئناڊا جي ڪُل پکيڙ 9.98 ملين ڪلوميٽرز
(3.85 ملين ميلَ) آهي. ڪئناڊا ڪُل پکيڙ جي حساب سان دنيا جو ٻيون وڏو ملڪ ۽ زميني
ايراضيءَ جي حساب سان دنيا جو چوٿون وڏو ملڪ آهي. ڪئناڊا جي سرحد يو ايس اي يعني
آمريڪا سان ملي ٿي. ڪئناڊا جي گاديءَ جي هنڌ جو نالو آٽووا آهي ۽ ڪئناڊا جي سڀني
کان وڏي ۾ وڏي شهر جو نالو ٽورانٽو آهي. انگريزي ۽ فرانسيسي ڪئناڊا جون سرڪاري قومي
ٻوليون آهن. ڪئناڊا جي قومي تراني جو نالو ”او ڪئناڊا“ آهي. ڪئناڊا جو نظام وفاقي
جمهوري نظام آهي ۽ ڪئناڊا جي آئيني سربراهه راڻي ايلِزيبٿ آهي. ڪئناڊا جي آبهوا ٿڌي
آهي ۽ سياري ۾ سخت سيءُ پوندو آهي. ڪئناڊا ۾ فريش واٽر (مِٺي پاڻيءَ) جون تمام
گهڻيون ۽ وڏيون ڍنڍون موجود آهن تنهن ڪري ڪئناڊا دنيا ۾ مٺي پاڻيءَ جا زخيرا رکندڙ
ملڪن ۾ شمار ٿئي ٿو. ڪئناڊا تيل، کئس ۽ معدني زخيرن سان مالا مال ملڪ آهي. ڪئناڊا
۾  وڏي تعداد ۾ آبارجينلز يا فرسٽ نيشنز يعني اصلوڪا رهاڪو به آباد آهن. جيڪي
يورپينز جي ڪئناڊا اَچڻ کان به هزارين سالن کان پهرين ڪئناڊا ۾ آباد هئا. ڪئناڊا جو
ڪو به سرڪاري مذهب ناهي. ڪئناڊا هڪ سيڪيولر (همه گيريت) رکندڙ، ملٽي ڪلچرل  (گهڻ
ثقافتي + گهڻ نسلي، گهڻ قومي ۽ هڪ کان وڌيڪ ٻوليون ڳالهائيندڙ) ملڪ آهي. جتي هر فرد
کي پنهنجي مذهب، ڌرم، فرقي، مسلڪَ يا عقيدي تي عمل ڪرڻ ۽ ان موجب عبادت ڪرڻ جي مڪمل
آزادي حاصل آهي. پر ڪنهن کي به پنهنجو مذهب، ڌرم، عقيدو يا نظريو ڪنهن ٻئي تي
زوريءَ زبردستي مڙهڻ جي بلڪل به اجازت ناهي. ڪئناڊا ۾ انساني حقن، ٻارن جي حقن،
عورتن جي حقن ۽ جانورن جي حقن جو تمام گهڻو احترام ڪيو وڃي ٿو ۽ ڪئناڊا جو آئين ۽
قانون ڪنهن سان به رنگ، نسل، عقيدي، قوم ۽ ٻوليءَ جي بنياد تي فرق نٿو ڪري. قانون
جي نظر ۾ سڀ برابر آهن ۽ قانون سڀني سان ساڳي صلوڪ سان پيش اَچي ٿو. اهو ئي سبب آهي
جو ڪئناڊا جا ڪيترائي اهڙا شهري آهن جن جو ڪو به مذهب ناهي يا ڪنهن به مذهب کي نٿا
مڃين پر انهن کي به ڪئناڊا ۾ مڪمل تحفظ حاصل آهي. ساڳي نموني ڪئناڊا ۾ ٻن بالع فردن
کي رزاڪاراڻي نموني، بنا ڪنهن زور زبرستيءَ جي هڪ ٻئي سان تعلق رکڻ جو حق حاصل آهي.
پوءِ چاهي اهو تعلق مرد ۽ عورت جي وچم هجي، عورت ۽ عورت جي وچم هجي يا مرد ۽ مرد جي
وچم هجي. ڪئناڊا ۾ گئي يا هم جنس پرست شادين جي به اجازت آهي. فرد جي آزادي جي اصول
تحت ڪئناڊا ۾ ڪي به ٻه بالغ فرد پنهنجي رضا خوشيءَ سان بنا شادي ڪرڻ جي ڪامن لا
پرٽنر طور تعلق قائم ڪري گڏ رهي سگهن ٿا ۽ ڪئناڊا جو قانون، ڪئناڊا جي هر شهري يا
فرد کي زندگي گذارڻ جو پورو تحفظ ڏئي ٿو. ڪئناڊ جو حڪومتي نظام ڏاڍو ٽرانسپيرنٽ
(صاف شفاف) طريقي سان ڪم ڪري ٿو. ڪئناڊا ۾ سڄو نظام ڪمپيوٽرائزڊ ۽ ڊيجيٽلائر ٿيل
آهي. تنهنڪري آفيسن ۾ ڪٿي به ڪاغذن ۽ فائلن جا ڍير نظر نه ايندا. ڇو جو هر منسٽري،
ڊپارٽمينٽ يا کاتو فزيڪلي طور موجود هئڻ سان گڏوگڏ ورچوئلي پڻ موجود آهي. تنهنڪري
قدرتي آفت اچڻ جي باوجود به اهو نظام ڪم ڪندو رهي ٿو. مثال طور زلزلي، طوفان، ٻوڏ
يا باهه سبب روينيو يا ريئل اسٽيٽ جو رڪارڊ جيڪڏهن تباهه به ٿي وڃي ته پوءِ به
حڪومتي ڪم ڪار تي ڪو فرق نه پوندو، ڇو جو سڀئي رڪارڊ ورچوئلي مختلف ڪمپوٽر سرورنَ
تي محفوط رکيل آهن ۽ اهي ڪمپيوٽر سرورَ به ڪنهن هڪ شهر ۾ نه پر ملڪ جي هڪٻئي کان
پري مختلف ڏورانهن شهرن ۾ الڳ الڳ محفوظ نموني سان رکيل آهن. ائين ڪئناڊا جو نظام
هر طريقي سان مظبوط ۽ محفوظ آهي. ڪئناڊا جي پوليس به ڏاڍي ايماندار، پروفيشنل ۽
تربيت ورتل پوليس آهي. جيڪا قانون تي عمل ڪرائڻ ڄاڻي ٿي. اهو ئي سبب آهي جو ڪئناڊا
جو شمار دنيا جي پُر امن ملڪن ۾ ٿئي ٿو. ڪئناڊا ۾ ڪَرپشن نه هئڻ جي برابر آهي. اهو
ئي سبب آهي جو جيڪڏهن ڪنهن جو ڪم صحيح ۽ قانون موجب آهي ته اهو ڪم گهر ويٺي رڳو فون
ڪال ڪرڻ سان ئي ٿي وڃي ٿو ۽ ان ڪم لاءِ آفيسن جا ڌڪا کائڻ، کجل خوار ٿيڻ ۽ رشوتون
ڏيڻ جي ضرورت نٿي پوي. ڪئناڊا ۾ صحت ۽ تعليم جو نظام به ڏاڍو اعليٰ ۽ اُتم آهي.
ڪئناڊا جا شهري نه رڳو پنهنجي حصي جو پورو ٽيڪس ايمانداريءِ سان ڏين ٿا ته  اتان جي
حڪومت به ٽيڪسن مان حاصل ٿيل آمدني کي ذيان ڪرڻ بدرآن  وري واپس تعليم، صحت ۽ عوام
جي ڀلائي وارن ڪم تي خرچ ڪري ٿي. جنهن جي ڪري ڪئناڊا جي تعليم ۽ صحت جو نظام دنيا
جي بهترين نظامن ۾ شمار ٿئي ٿو.



https://sd.wikipedia.org/wiki/%DA%80%D8%A7%D8%B1%D8%AA

ڀارت, (انگريزي ٻولي: India, Hindustan) جنهن کي هند، هندستان، ۽ انڊيا پڻ سڏيو
ويندو آهي، سو ڏکڻ ايشيا ۾ واقع آهي. هيءُ ڏکڻ ايشيا جي وڏي حصي تي پکڙيل آهي.
هندستان آبادي جي لحاظ کان دنيا جي وڏن ملڪن ۾ شامل ڪيو ويندو آهي. هندستان جا هڪ
ارب کان وڌيڪ ماڻهو هڪ سؤ کان وڌيڪ ٻوليون ڳالهائيندا آهن. هندوستان جي اوڀر ۾
بنگلا ديش ۽ ميانمار (برما)، اتر ۾ ڀوٽان ۽ چين ۽ نيپال ۽ اولهه ۾ پاڪستان. ان کان
سواءِ ڏکڻ اوڀر ۽ ڏکڻ اولهه ۾ هندي سمنڊ آهي.

سنڌو دريا جي اوڀر واري علاقي جو نالو سنڌ هو جيڪو ايرانين جي اچڻ سان هند ٿي ويو.
ايئن ئي انڊس مان انڊيا ٿي ويو. ماضي ۾ هن خطي کي هندوستان يا ڀارت چيو ويندو هو.
علامه اقبال جي لکيل مشهور قومي گيت ۾ پڻ اهو ئي ورجايل آهي؛ "ساري جهان سي اچها
هندوستان همارا". آزادي کان پوءِ هن ملڪ جو سرڪاري نالو ڀارت رکيو ويو. محمد علي
جيڻا هندوستان نالي تي تنقيد ڪئي ۽ چيو ته هندوستان ان سموري علائقي جو نالو هو
هاڻي جيڪو ٻه حصا ٿي پاڪستان ۽ ڀارت ٿيو آهي. جيڻا انڊيا لفظ جي پڻ مخالفت ڪئي پر
بعد ۾ راضي ٿي ويو. ٻاهرين ملڪن ۾ لفظ انڊيا گهڻو رائج آهي.

هندستان، دنيا جي تاريخ ۾ عظيم الشان درجي جو مالڪ آهي. پهرين دؤر ۾ هن سنسڪرت جهڙي
ٻولي پيدا ڪئي، ڪليلا و دمنا جهڙو حڪمت وارو ڪتاب لکيو. فوجي مشقن واري راند شطرنج
ايجاد ڪئي. رياضيءَ ۾ يونان سان مقابلو ڪيائين. الاهيات ۾ ويدانت فلاسافي سيکارڻ ۾
جڳت گرو بڻيو. ان سان ويدڪ ڌرم ۽ ٻڌ ڌرم پکڙيا. هندوستان مها راجا اشوڪ جهڙا حڪمران
پيدا ڪيا. ٻئين دؤر ۾ قديم انسانيت جي علمبردار جلال الدين اڪبر پيدا ڪيو. هن ڏکڻ
ايشيا جي ٻولين کي ملائي اردوءَ جهڙي انٽرنيشنل ٻولي ٺاهي. هندوستان محي الدين
عالمگير جهڙو سلطان ۽ شاهه ولي الله جهڙو فلاسافر پيدا ڪيو.

ڀارت جي حوالي سان سنڌي ٻوليءَ ۾ هڪ چوڻي به مشهور آهي، جيڪا اصل ۾ ته هندي جي چوڻي
آهي پر هاڻي سنڌي ٻولي ۾ ڪتب اچي ٿي. چوڻي اهي ته ”جيڪي مھا ڀارت ۾ آهي، سو ڀارت ۾
ڪينھي.“ معنا ته مھاڀارت، هڪ مڪمل معلوماتي ۽ مذهبي ڪتاب آهي. ڀارت کنڊ جون مُک ۽
هڙئي ڳالھيون، منجھس لکيل آهن. ٻين لفظن ۾ سندن خيال آھي؛ مھا ڀارت ۾ اھي ڳالھيون
به لکيل آھن، جيڪي ڀارت ملڪ ۾ ڪونھن. مطلب اهو ته ڌرمي ڪتاب، به انسان کي گھڻو ڪجھ
سيکارين ٿا.

هندستان جمهوري ملڪ آهي. ڪيترين ئي رياستن تي ٻڌل هي من ملڪ جو نظام وفاق جي هيٺ
آهي. رياست جو سربراهه صدر هوندو آهي جيڪو 5 سالن لاءِ چونڊبو آهي.

هندستان جي انتظامي طاقت وفاق آهي. جنهن جو سربراهه وزير اعظم هوندو آهي. هن وقت
هندستان جو سک وزير اعظم من موهن سنگهه آهي.



https://sd.wikipedia.org/wiki/%D8%B3%D9%86%DA%8C

سنڌ پاڪستان جو چئن صوبن مان هڪ اهم صوبو آهي ، جيڪو پاڪستان جي ڏکڻ اوڀر ۾ واقع
آهي ۔ تاريخي طور تي اهو سنڌي ماڻھن جو گهر رهيو آهي۔ ان کي مقامي طور تي واڌي
مهراڻ جي نالي سان به سڏيو وڃي ٿو ۔ پکير جي لحاظ کان سنڌ ٽيون وڏو ۽ آبادي جي لحاظ
ٻيو وڏو صوبو آهي پنجاپ کان پوء ، سنڌ جون سرحدون اولھ ۾ بلوچستان اتر ۾ پنجاپ سان،
اوڀر ۾ ڀارت جي رياستن راجستان ۽ گجرات سان ملن ٿيون جڏهن ته سنڌ جي ڏکڻي سرحد عربي
سمنڊ سان ملي ٿي۔ سنڌ جي سر زمين گهڻو ڪري سنڌو درياھ جي وهڪري سبب آباد آهي ، جڏهن
ان جي ڏکڻ اوڀر ۾ ٿر ريگستان واقع آهي جيڪو انڊيا جي رياست گجرات ۽ رڻ آف ڪڇ
ريگستان سان ملي وڃي ٿو۔ سنڌ جي اولھ ۾ کير ٿر جبل واقع آهي ۔ سنڌ جي آبهوا اونهاري
جو سخت گرم ۽ سياري جو سخت ٿدي رهندي آهي۔ سنڌ صوبي جي گادي جو هنڌ ڪراچي پاڪستان
جو سڀ کان وڏو واپاري مرڪز آهي۔ ڪراچي پاڪستان جو ٻيو سڀ کان وڏو صنعتي شهر آهي
جيڪو صوبي جي گادي جو هنڌ پڻ آهي جتي لاتعداد ملڪي ۽ بين الاقوامي بيڪن جو سٽم
موجود آهي ، پاڪستان جا ٻه اهم بندرگاھ بن قاسم بندرگاھ ۽ ڪراچي بندرگاھ پڻ سنڌ ۾
آهن ۔ باقي سنڌ زراعت واري صنعت تي مشتمل آهي ، جيڪي لاتعداد ميوا ، ڀاڄيون ، ۽ فصل
پيدا ڪري ٿي جيڪي سموري ملڪ استعمال ڪيا وڃن ٿا ۔ سنڌ صوبو پاڪستان جي دوا ساز صنعت
جو پڻ مرڪز آهي۔ سنڌ پنهنجي مختلف ثقافت جي ڪري مشهور آهي ، جنهن تي گهڻو تڻو اثر
صوفيزم جو آهي ، ڪيتريون ئي اهم صوفي مزارون سڄي سنڌ ۾ موجود آهن جيڪي لاتعداد
عقيدتمند کي پنهنجي طرف ڇڪن ٿيون ۔ سنڌ پاڪستان جو اڪيلو صوبو آهي جنهن ۾ سڀ کان
وڌيڪ هندو (ديوان) رهن ٿا ان کان علاوه ڪراچي به پاڪستان جو واحد شهر آهي جتي جدا
جدا قومون آباد آهن جن ۾ مهاجر (جيڪي 1947ع ۾ انڊيا مان هجرت ڪري آيا هئا) برمي ،
ملباري ، بنگالي، وغيره جنهن جي نتيجي ۾ ڪراچي ۾ ڪيترائي ڀيرا نسلي جهيڙا پڻ ٿيا
آهن ۔ سنڌ ۾ گڏيل قومن جي سائنسي ثقافتي ادارو طرفان ٻه ورثا پنهنجي اداري طرفان
منظور ڪيا ويا آهن جنهن ۾ هڪ مڪلي جون ٽڪريون (ٺٽو) ۽ ٻيو موهن جو دڙو (لاڙڪاڻو)۔

سنڌوءَ جي ويڪريءَ ماٿريءَ جي کاٻي پاسي، يعني اوڀر کان، هندوستان جو وسيع ريگستان،
ٿر، آهي. جنهن ۾ لاڳيتو ٽي سوء ميل سڃ ئي سڃ آهي ۽ جيڪو هري هري چڙهندو، وڃي ابو
ٽڪريءَ ۽ اوالي ٽڪرن تي کٽي ٿو. جمڙائوءَ جي منڍ واريءَ ويڪرائي ڦاڪ جي ڏکڻ کان
ويندي ڪڇ جي رڻ تائين ٻنهي علائقن جي وچ وارو ٽڪر ائين واضع ۽ چٽو آهي، جيئن سمنڊ
جو ڪپر- واريءَ جا دڙا ائين اوچتو نروار ٿين ٿا، جيئن ڪنهن سڌي سنواٽي ميدان ۾ ڇپن
جون قطارون، پريان اُتر ۾، واريءَ جون ڀٽون ڪچي ۾گهڙي اچن ٿيون، ۽ سنڌوءَ جي ليٽ
وارياسي علائقي ۾ ڪافي اندر تائين هلي وڃي ٿي. اهڙيءَ طرح، اُنهن ٻنهي ٽڪرن جي وچ
۾، جيڪي طبعي لحاظ کان مختلف مُول منڍ وارا آهن، اصل ويڇو گهڻي ڀاڱي ميسارجيو وڃي.
ائين کڻي چئجي ته ٿلهي ليکي، ڪچي کان ٿر جو ويڇو هن علائقي ۾ ڪجهه وڌيڪ اوڀر ڏانهن
آهي. ڏاکڻي ۽ اترئين ڀاڱي ۾ وارياسي جي سنڌي جو هيءَ فرق ڏکڻ- اولهه جي چوماسي جي
ٻل نٻل ۽ گهاٽيءَ واڌيءَ جي ڪري ڦرندو گهرندو رهي ٿو. ساڄي يا اُلهندي پاسي کان اصل
سنڌ جون حدون انهن ڪڪرالين ماٿرين جي ڇيڙي جي سنوت ۾ نظر اينديون، جيڪي بلوچستان جي
اندر ڦلهجي ويندڙ ٽاڪرو علائقي تائين هليون وڃن ٿيون. پرحقيقت ۾ ان مٿانهين پٽ سان
هڪدم لڳولڳ زمين ٽڪرين تان وهي آيل لٽ منجهان ٺهيل آهي. اها سنڌوءَ جي لٽ کان بلڪل
نرالي ٿئي ٿي. اهو تر جنهن کي مڪاني طرح ”ڪاڇو“ سڏيو وڃي ٿو ۽ گهڻي ڀاڱي سوڙهو آهي،
سو سليمان جبل ۽ بولان لڪَ کان ڏکڻ طرف ويندڙ جبلن جي وچ ۾، ڊيگهه ۾ وڌندي، ڪيترن
هزارين چورس ميلن جو علائقو ٺاهي ٿو. ان جو جيڪو ڀاڱو سنڌوءَ واري ڪچي کي ويجهي ۾
ويجهو آهي، سو چيڪي مٽيءَ جهڙيءَ مٽيءَ جو تراکڙو بيابان آهي، جتي سبزو ۽ ساوڪ نه
هئڻ جي برابر آهن. اهو بيابان هڪ قدرتي روڪ آهي- اهڙي ئي اڏول، جهڙا اُهي جبل، جيڪي
ان طرف جون ٻيون حدون ٺاهين ٿا. ان بيابان جي ڪري ئي ڪڇيءَ جو هيءَ علائقو گهڻو ڪري
سياسي طرح ڏکڻ اوڀر وارين ايراضين جي بدران اُتر وارين ايراضين سان لاڳاپيل سمجهبو
رهيو آهي.

سنڌ جي ڪچي جي اولهه ۾ جيڪو جابلو ٽڪرو آهي، سو بيهڪ ۾ اوڀر واري ريگستاني ٽڪري سان
عجيب مشابهت رکي ٿو. پر ابتيءَ ترتيب سان: يعني اتريون ڀاڱو ڪڇيءَ جي ڇيڙي کان
ويندي منڇر تائين بظاهر اڻ ڀڳل ڪوٽ ٺاهي ٿو، جڏهن ته منڇر کان ڏکڻ طرف ڌار ڌار
ٽاڪرو ڇپر نظر ايندا، جن جي وچ ۾ سئين پٽ جون ايراضيون آهن، ۽ سمورو تر ڏکڻ ڏانهن
هلندي، هوريان هوريان ويڪر ۾ وڌندو ۽ اُچارئيءَ ۾ گهٽبو وڃي ٿو ۽ اولهه پاسي ڪا
ظاهري حد ٺاهيندو نظر نٿو اچي. اُنهيءَ پاسي وڌندي، حب ندي ۽ ڪي ننڍيون ٽڪريون
اُڪري، اسين لس جي ميدان ۾ پهچون ٿا، جيڪو سمنڊ جي ڪپر کان ساٺيڪو ميل اُتر طرف
هليو وڃي ٿو ۽ جنهن جي وڌ ۾ وڌ ويڪر انهيءَ مفاصلي جي اڌ جيتري ٿيندي. اهو ميدان
پورالي نديءَ ۽ ڪن ننڍين نين جي آندل لٽ منجهان جُڙيو آهي. ۽ مٿي ڄاڻيل ڪڇيءَ جي
ميدان وانگر، جنهن سان اهو گهڻي مشابهت رکي ٿو، ڪڏهن ڪڏهن سياسي طرح سنڌ سان
لاڳاپيل پر گهڻو ڪري ان کان ڌار رهيو آهي. هيءُ انهن علائقن جو مختصر بيان آهي، جن
جون ڪڏهن ننڍيون ڪڏهن وڏيون ايراضيون اُن سر زمين سان شامل رهيو آهن، جنهن کي سياسي
طور ”سنڌ“ جي نالي سان ياد ڪيو وڃي ٿو. ائين چئي سگهجي ٿو ته طبعي لحاظ کان سنڌ جي
اوڀر وارا وارياسا پٽ راجپوتانا جو ۽ اولهه وارا ننڍا ٽَڪر بلوچستان جو حصو آهن.
تحقيق، الهندي ڪوهستان يعني ڪاڇي جا ۽ اڀرندي ريگستان يعني ٿر جا رهواسي ”سنڌ ڏي
هلڻ“ جي ڳالهه ڪندا آهن: هنن وٽ سنڌ جي معنيٰ اهائي اصل واري آهي، يعني اها سر
زمين، جنهن کي سنڌو نديءَ ٺاهيو ۽ سدا تاتيو آهي. اڄ جيڪو پرڳڻو ان نالي سان اسان
جي سامهون آهي، تنهن جي بيهڪ 27 ڊگريون 30 منٽ ۽ 23 ڊگريون 35 منٽ اُتر ويڪرائي ڦاڪ
۽ 66 ڊگريون 42 منٽ ۽ 71 ڊگريون 10 منٽ اوڀر ڊگهائي ڦاڪ جي وچ ۾ آهي. شروع شروع ۾
جيڪي انگريز سنڌ ۾ آيا هئا، تن کي ان کي ”ننڍو مصر“ سڏيو هو. جيتوڻيڪ هاڻ اسان کي
ان تشبيهه تي مٺيان لڳي سگهي ٿي، ڇو ته سنڌ تهذيب کي مصر کان عمر ۾ ايترو ننڍو
سمجهيو ٿي ويو، تڏهن به نيل ۽ سنڌوءَ جي هيٺانهين ماٿرين جي وچ ۾ حيرت جهڙي مشابهت
آهي: ٻنهي ۾ ساڳيا ئي ٽي پوو-وڇوٽ ٽڪرا- بُٺ ٽڪر، ڪچو ۽ وارياسو- ساڳيءَ ترتيب ۾
ساڄي کان کاٻي ڏسڻ ۾ اچن ٿا. ٻنهي ۾ وچ واريءَ ماٿريءَ جي زرخيزيءَ جو دارومدار
برسات تي نه پر سالياني ٻوڏ تي آهي. آبهوا ۽ زمين جي خيال کان ٻنهي ملڪن اندر
نباتات ۽ حيوانات جي جيتري هڪجهڙائي آهي، تيترو فرق ناهي. ڪو سنڌ واسي موٽر رستي
سوئيز کان قاهري ۽ اتان نيل ڊيلٽا جو ڪجهه ڀاڱو لتاڙي، لبيا جي ريگستان اندر ويندو،
ته کيس منزل بمنزل ايتري مشابهت ڏسڻ ۾ ايندي، جو هو سمجهندو ته ريل تي ڪراچيءَ کان
حيدرآباد رستي مارواڙ پيو وڃان. البت کيس نيل ڊيلٽا کان مٿي وارو تر سنڌو ماٿريءَ
جي ڀيٽ ۾ ڪجهه سوڙهو لڳندو: ۽ حقيقت به اهائي آهي. حيدرآباد جي ويڪرائي ڦاڪ کان مٿي
ٽن سون ميلن تائين درياهه سان گوني ڪنڊ ٺاهيندي، ڪيتريون به ماپون ڪبيون، ته ڪٿي به
سنڌو ماٿريءَ جي ويڪر سٺ ميلن کان گهٽ نه ملندي.

سنڌ جي آبهوا جي خاصيت آهي ته اتي ٿڌ به گهڻي پوي ته گرمي به، برسات هڪ پوي ٿوري،
ٻيو وڻيس ته پوي وڻيس ته نه پوي. سامونڊي ڪناري وارن علائقن جي آبهوا ٻين جي ڀيٽ ۾
گهميل ٿئي ٿي. ڇو ته اهي سامونڊي هيرن جي پهچ اندر ٿين ٿا. اهي هيرون سال جا چار
مهينا لڳنديون آهن. انهن جي ڪري ملڪ اندر پري تائين ٿڌڪار ۽ وائک رهندي آهي. پر ڏکڻ
-اولهه واري چوماسي جو زور اُنهن مٿين ويڪرائي ڦاڪن تي پهچڻ کان اڳ ٽٽي چڪو هوندو
آهي. جون کان سيپٽمبر تائين چوماسو ملڪ مٿان جيڪي ڪُڪُر ڌڪيندو آڻيندو آهي، تن ۾
مينهن ڪي ڦڙيون مس هوندو آهي. پر اهي کڻي پاڻيءَ سان پُر هجن. تڏهن به ڏکڻ اولهه
وارو ٽڪرو علائقو ايترو اُتانهون نه آهي، جو انهن کي روڪي سگهي. ايترو سو آهي ته
چوماسي جي ڪري ٽڪرن جي اولهندين لاهين جي ”تاس“ ٿورڙي لهيو وڃي. اُنهي مند ۾جيڪو به
مينهن پوي ٿو، سو، هوا جي ٻين لهرن جي چوماسي جي ابُتڙ، مڪاني آبهوا ۾ وڳوڙ جي ڪري
پوي ٿو. گهڻي ڀاڱي ڪڪر تپيل زمين مٿان لنگهندي ٻاڦ ٿيندا ويندا آهن ۽ رڳو ايترو
فائدو ٿيندو اٿن، جو هوا جي ٿڌاڻ قائم رهندي آهي. اها هوا وقتي طرح تکي ٿي، وڃي ٿر
جي ڏاکڻي ڀاڱي ۾ واريءَ منجهان اٿندڙ سخت گرم هوا جي جاءِ وٺي ٿي. سنڌوءَ جي ميداني
علائقي ۾ هير جو آخري جهوٽو حيدرآباد کان ڪي سوء ميل اُتر ۾ پڊعيدن تائين پهچي ٿو،
پر ان هنڌ ۾ لڪي ٽڪرين جي ڏکڻي ڇيڙي جي وچ ۾ ڪا ليڪ ڪڍبي، ته جهوٽو ان ليڪ جي
الهندي پاسي خير ڪو محسوس ٿيندو.

جيڪو علائقو اهڙيءَ ريت محروم رهجي وڃي ٿو، سو مٿينءَ سنڌ جي گهڻي سخت آبهوا جي اثر
۾ رهي ٿو. اُتي گرمي سڄا سارا ست مهينا رهي ٿي، جا اتفاق سان ڪڏهن مينهن وسڻ سان
ٿورڙن ڏينهن لاءِ گهٽجيو وڃي. اهو اتفاق سان ڪڏهن پوندڙ مينهن به گهڻو ڪري وڏڦڙو
ٿئي ٿو، جيڪو جهٽ وسي، وري بند ٿيو وڃي. اپريل کان پوءِ رات جو ڏاڍي ٻوسٽ ۽ گهٽُ
ٿئي ۽ گرمي پد گهڻو ڪري پرهه کان اڳ سو کان هيٺ لهندو ئي ڪين. مئي ۽ جون ۾ ڏينهن جو
ڇانوري ۾ ٿرماميٽر 120 ڊگرين کان 125 ڊگرين تائين به رهي ٿو. مند ڏاڍي خشڪ ٿئي ٿي ۽
لُڪ جو کهو ائين لڳندو آهي، ڄڻ کوري جو منهن کلي پيو هجي.

سنڌ، جيئن اڳيئي ڄاڻائي آيا آهيون، طبعي لحاظ کان ٻن ڊگهائي ڦاڪ وارن ڀاڱن - ٽاڪرو،
ڪچو ۽ وارياسو ۾ ورهايل آهي. پر خود سنڌ وارا ان کي آبهوا جي لحاظ کان ٽن ويڪرائي
ڦاڪ وارن ڀاڱن ۾ ورهايل سمجهندا آهن سرو، وچولو ۽ لاڙ، يعني مٿين، وچولي ۽ هيٺين
سنڌ غير سنڌي ان آبهوا واري تفاوت کي سولائي لاءِ ٻن ڀاڱن- مٿين ۽ هيٺين سنڌ- ۾
ورڇيندا آهن. ۽ ملڪ جي سياسي ورڇ به گهڻو ڪري اهائي رهي آهي.

مٿينءَ ۽ هيٺينءَ سنڌ ۾ آبهوا ۾ جيڪو فرق آهي، سو ٻنهي ڀاڱن جي نباتات ۾ فرق جي شڪل
م نيروار نٿو ٿئي. هن ڌرتيءَ جي نباتات به اها ساڳي آهي، جا ڪنهن برسات کان محروم،
وارياسي ۽ گهڻي ڀاڱي ڪلراٺيءَ زمين جي ٿي سگهي ٿي. هت خاص ڪري اهڙا ٻوٽا ۽ وڻ جام
ٿيندا آهن، جن ۾ پَن يا ته ٿورا ٿيندا آهن يا ته مرڳو ٿيندا ئي ڪونهن. ان وڻڪار ۾
به وڏو حصو ڪَنڊ جو ٿئي ٿو. هڪڙي پاسي ڪڇي ۽ آبپاشي علائقي جي نباتات ۽ ٻئي پاسي
ٽاڪرو ۽ وارياسي علائقي جي نباتات، انهن ٻنهي جي وچ ۾ وڏو فرق گهڻائيءَ ۽ ورڇ جو
آهي. ڪچي ۽ آبپاشي علائقي ۾ جيڪا وڻڪار گهڻي نظر اچي ٿي يعني ٻير، ٻٻر، ڪنڊي، لئي ۽
ٻيا ڪئين معمولي ٻوٽا، سا سموري وارياسي ۽ ٽاڪرو علائقي ۾ به ٿئي ٿي. پاڻيار ٻٻر جي
ڀيٽ ۾ ٽاڪرو ٻٻر بندرو ٿئي ٿو. جنهن ٻوٽي لاءِ جا زمين سڻائي هوندي، سا هن ملڪ ۾
جتي به هوندي، اُتي اهو ٻوٽو ٿورو ڪي گهڻو ضرور ٿيندو. ساڳيءَ طرح وارياسي جا بي پن
ٻوٽا، جهڙوڪ کپ ۽ ڦوڳ، ريجاري ۽ شاهوڪار زمين جي ميلن ۾ ڪٿي ڪٿي ڦاٿل واريءَ جي
ٽڪرن تي به ملي ويندا.

سنڌ جنهن نباتاتي علائقي جو ڀاڱو آهي، تنهن ۾ ذري گهٽ سڄو پنجاب، الهندو راجپوتانا،
ڪاٺياواڙ ۽ ڪڇ اچي وڃن ٿا، ۽ جيتوڻيڪ هندستان جي ٻين علائقن ۾ ٿيندڙ ٻوٽا هت به
ٿيندا آهن، پر گهڻي نسبت اولهه وارن ملڪن, مڪران، ايراني نار جي گرم ڀاڱن، عراق ۽،
جيئن اڳيئي چيو اٿئون، مصر سان اٿس، جتان جي آبهوا ساڳي آهي.

سنڌ جي حيواني دنيا خاص ڪري پکين بابت به ساڳي ڳالهه چئي سگهجي ٿي. اهي نسل ۽ قسم
جيڪي هت ٿيندا آهن، سي الهندي پاسي وارن ملڪن ۾ به ٿين ٿا. حقيقت اها آهي ته ٿر جو
وارياسو سنڌ کي اصل هندوستان کان نهايت اثرائتي نموني ۾ الڳ ڪري ٿو، پر الهندي جا
ٽڪر اولهه وارن ملڪن سان ان جي انهن مڙني اهم قدرتي ناتن جي آڏو ڪا رونڊڪ نٿا بنجن.

آباديءَ جو مطالعو- مردم نگاري, (Demography )علم آبادي- آبادي اڀياس- مردم نگاري-
ماڻهن جي آدمشماري جو اڀياس، جنهن ۾ هنڌ، گهاٽائي، عمر، پکيڙ، جنس، نسل، ڌنڌو ۽ ٻيا
شمارياتي انگ اکر ڏنل هجن.

سنڌ جي تاريخ جو آغاز عام طرح سان راء گهراڻي کان ٿئي ٿو ۔ جنهن جا ماخذ چچ نامو ۽
شاهنامو آهن ۔ چچ نامي مطابق راء گهراڻي کان بعد برهمڻ گهراڻي جي صاحبي شروع ٿي ۔
جنهن جو خاتمو 712ع ۾ مسلمانن هٿان ٿيو ۔ ان کان بعد سنڌ تي مسلسل مسلمان بادشاهه
حڪومت ڪندا رهيا ۔ تان جو 1843ع ۾ انگريزن هٿان اسلامي دؤر جو زوال ٿيو ۔

محمد بن قاسم جي سنڌ فتح ڪرڻ کان بعد هتي اسلام جي پرچار شروع ٿي وئي ۔ اسلامي
حڪومت ۾ سنڌ واسين سان سهڻو ورتاء ڪيو ويو ۔۔ هندن کي پنهنجي مذهب مطابق هلڻ جي
مڪمل آزادي هئي ۔ ساڻن هر قسم جون رعايتون ڏنيون ويون ۔ جنهن ڪري ماڻهو مسلمانن کان
متاثر ٿيندي اسلام قبول ڪرڻ لڳا ۔ حضرت عمر بن عبدالعزيز پنهنجي عهد خلافت ۾ هندو
سردارن ڏانهن اسلام جي دعوت موڪلي ، جنهن تي ڪيترائي هندو راجا مسلمان ٿيا ۔ انهن ۾
راجا ڏاهر جو پٽ راجا جيسيه به شامل هو ۔

هاڻوڪي سنڌ جي ايراضي 54 هزار چورس ميل آهي. جڏهن ته انگريزين جي قبضي هيٺ اچڻ وقت
سنڌ جي ايراضي هڪ لک چورس ميل کان مٿي هئي. برطانوي راڄ هيٺ سنڌ جا ڪيترا ئي حصا
هندوستان سان ملايا ويا. ڪجھه حصا پنجاب سان ملايا ويا ته ڪجھه حصا وري راجسٿان
سان. پاڪستان جي قيام بعد سنڌ جي نصيرآباد ڊويزن کي نئين جڙندڙ صوبي بلوچستان ۾
شامل ڪيو ويو. اهڙيءَ ريت سنڌ جي ايراضي گھٽبي رهي آهي. هن وقت به ڪراچيءَ کي سنڌ
کان ڌار ڪرڻ جون سازشون زورن تي آهن. تازو ئي سنڌ جي نام نهاد بي اختيار وڏي وزير
ارباب رحيم ڪراچيءَ جي 20 هزار ايڪڙ زمين پاڪستاني فوج جي حوالي ڪري ڇڏي ۽ پاڪستاني
حڪومت سنڌ جا ٻه ٻيٽ دبئيءَ جي خانگي ڪمپني امار کي وڪڻي ڇڏيا آهن.

تاريخي ثبوتن تي غور ڪيون ته خبر پوي ٿي ته بلوچستان جا اصل ۽ قديم رهاڪو سنڌي آهن.
بلوچ ته خود بلوچستان ۾ چوٿين صدي عيسوي ۾ ٻاهران آيا آهن. بلوچن جي چوٿين صدي
عيسوي ۾ بلوچستان ۾ اچڻ بابت ڊاڪٽر الهه رکيو ٻُٽ لکي ٿو ته: اها هڪ مڃيل حقيقت آهي
ته بلوچ قبيلا بلوچستان جا اصلوڪا رهاڪو نه آهن، پر انهن مڪران ۽ بلوچستان ۾ چوٿين
صدي عيسوي کان اچڻ شروع ڪيو هو، بلوچ قبيلن جي اچڻ کان اڳ هن خطي ۾ دراوڙ، عرب،
ايراني، بروهي، راجپوت ۽ جت گهڻي انگ ۾ رهندا هئا. (ڪتاب سماٽ ص نمبر 31)

مير رحيم داد خان مولائي شيدائي لکي ٿو ته: تاريخ ٽالپرن جي بيان ڪرڻ کان اڳ
پڙهندڙن کي معلوم هئڻ کپي ته سنڌ ماٿري ۾ جيڪي بلوچن جي وجود کي ٽالپرن جي دور کان
تسليم ڪن ٿا اهو تصور غلط آهي. بلوچستان دراصل سنڌ جو حصو آهي. (ڪتاب تاريخ تمدن
سنڌ ص نمبر 579)

ٻئي هنڌ مولائي شيدائي لکي ٿو ته: بلوچستان ۽ خراسان ٻئي اقليم سنڌ جا صوبا آهن.
(ٽماهي مهراڻ اپريل-سيپٽمبر 1961ع)

احمد يار بلوچ لکي ٿو ته: بلوچستان ۾ بلوچن جي آمد مختلف گروهن جي صورت ۾ مرحليوار
ٿي، قديم مسڪن ”حلب“ وشام مان هجرت جو آغاز تقريبن چوٿين صدي عيسوي ۾ ٿيو. (ڪتاب
تاريخ بلوچ قوم و خوانين بلوچ ص نمبر 38)

صادق علي بلوچ لکي ٿو ته: زابلستان بلوچن جو قديم وطن آهي. (تاريخ بلوچان هند ص
نمبر 40) موسيٰ خان جلال زئي لکي ٿو ته: تاريخ بلوچستان مان هي ڳالهه واضح ٿي ته
جڏهن بلوچ قوم ڪرمان مان مڪران جي طرف مهاجر ٿي ته ان وقت انهن جو سردار جلال خان
هو (تاريخ بلوچستان ص نمبر 16)

پيڪولين لکي ٿو ته: اڪثر بلوچ پنهنجو پاڻ کي عربن جو اولاد سمجهن ٿا ۽ حلب (شام) کي
پنهنجو پهريون وطن چون ٿا. انهي طرح سان حلب بلوچن جو پيدائشي وطن آهي. (ڪتاب
”بلوچ“ ص نمبر 30 م – پيڪولين مترجم ڊاڪٽر شاهه محمد مري)

ڪامران اعظم جنجوعه لکي ٿو ته: هي قوم قديم دور ۾ عربستان ۾ ڪربلا، دجله، فرات جي
گودي ۽ حلب جي مرغزارن ۾ ۽ ايراني سرحد سان گڏوگڏ آباد هئي. (ڪتاب بگٽي قبيلا ص
نمبر 48)

ڪامران اعظم اڳيان لکي ٿو: هڪ روايت مطابق جڏهن بلوچ حلب مان لڏپلاڻ ڪري ڪرمان ۾
آيا ته 44 فرقا هئا پر سڀ کان وڏو سردار اعلمش رومي هو (ساڳيو ڪتاب ص نمبر 55)

مٿيون سڀ ڳالهيون ثابت ٿيون ته بلوچستان قديم سنڌ جو حصو رهيو آهي. موجوده بلوچستان
اڳ ڪيچ مڪران، لسٻيلا، قلات، سيوي (سبي)، وغيره جي نالي سان سڏيو ويندو هو. ”مهر
ڳڙهه جي تهذيب“ به اسان سنڌين جي آهي جيڪا 9 هزار سال پراڻي آهي. قلات ۽ لسٻيلا
رياست جا حڪمران به بلوچ ڪون هئا. لسٻيلي جا حاڪم سما (سماٽ) رهيا آهن ۽ قلات جا
حاڪم بروهي، جيڪي دراوڙي نسل جا سنڌي آهن. بروهين جو بلوچن سان ڪو به نسلي ۽ لساني
تعلق نه آهي.

پاڪستان جي مرڪزي حڪومت 1964ع ۾ سنڌ جا ڪافي علائقا ڪٽي جهڙوڪ جهٽ پٽ، نصيرآباد،
تعلقو اوستو، جعفرآباد، جهل مگسي، ڊيرا الهيار، مراد جمالي وغيره بلوچستان ۾ شامل
ڪيا ويا.



https://sd.wikipedia.org/wiki/%D8%B9%D8%B1%D8%A7%D9%82

عراق وچ اوڀر ۾ واقع هڪ عرب ملڪ آھي. عراق جون سرحدون اوڀر ۾ ايران، ڏکڻ اوڀر ۾
ڪويت، ڏکڻ ۾ سعودي عرب، ڏکڻ اولھ ۾ اردن، اولھ ۾ شام ۽ اتر ۾ ترڪي سان لڳن ٿيون.
ڏکڻ اوڀر ۾ ايران ۽ ڪويت جي سرحدن جي وچان ٿوري حصي سان ايراني نار به لڳيس ٿو.
بغداد عراق جو گادي جو هنڌ ۽ وڏي ۾ وڏو شهر آهي. قومن جي لحاظ کان هتي گھڻائي عربن
۽ ڪردن جي آهي، جڏهن ته ڪجھ تعداد ۾ اسيري، آرمينيائي، ترڪمان ۽ ٻيون قومون به رهن
ٿيون. عراق جي ڪل آبادي تقريبن ساڍا ٽي ڪروڙ آهي، جنهن جو 95 سيڪڙو ماڻهو مسلمان
آهن. مسلمانن کان علاوه هتي عيسائي ۽ يزدي وغيره به رهن ٿا.

ٻنهي ندين جي وچ واري علائقي کي ميسوپوٽيميا به چيو ويندو آهي. ميسوپوٽيميا تمام
پراڻو تاريخي خطو ۽ تهذيبن جو گھر رهيو آهي. سميري، اسيري ۽ بابلي تهذيبون هتان سان
ئي تعلق رکنديون هيون. بعد ۾ هي علائقو ساساني، رومي، اسلامي، منگول، صفوي ۽ عثماني
سلطنتن جو به حصو رهيو.

هاڻاڪو عراق پهرين عالمي جنگ کان پوءِ سلطنت عثمانيه جي ورهائجڻ جي نتيجي ۾ 1920ع ۾
برطانوي سلطنت جي حصي ۾ آيو. 1932ع ۾ عراق برطانيه کان آزادي حاصل ڪئي. هتي 1968ع
کان وٺي 2003ع تائين بعث پارٽي جي حڪومت رهي. 2003ع ۾ آمريڪا ۽ ان جي اتحادين عراق
تي حملو ڪيو، جنهن جي نتيجي ۾ صدام حسين، جيڪو ان وقت بعث پارٽي جو سربراھ ۽ عراق
جو صدر هيو، کي هٽايو ويو. آمريڪا ۽ ان جي اتحادين 2011ع ۾ عراق خالي ڪيو. آمريڪا
جي وڃڻ کان پوءِ عراق ۾ گھرو ويڙھ شروع ٿي وئي. هن وقت عراق جو ڪجھ حصو آمريڪا جي
د‍ؤر ۾ ڪرايل اليڪشن جي نتيجي ۾ منتخب ٿيل حڪومت جي اثر هيٺ آهي، جڏهن ته ڪجھ حصي
تي ڪردن جو ۽ ڪجھ حصي تي داعش نالي دهشتگرد تنظيم جو قبضو آهي.



https://sd.wikipedia.org/wiki/%D8%A8%D8%B1%D8%A7%D8%B2%D9%8A%D9%84

برازيل (انگريزي ٻولي: Brazil) ڏکڻ آمريڪا کنڊ ۾ ھڪ ملڪ آھي جنھن جو سرڪاري نالو
وفاقي جمهوريه برازيل (Republica Federative Dobrasil) آهي، برازيل ڏکڻ آمريڪا جو
اهم ملڪ آهي ۽ آباديءَ ۽ ايراضيءَ جي لحاظ کان دنيا جي پنجن وڏن ملڪن مان هڪ آهي ۽
ڏکڻ آمريڪا کنڊ جي ڪل پکيڙ جو اڌ حصو هن ملڪ ۾ شامل آهي. هن جي اتر ۾ وينزويلا،
گويانا، سورنيام، فرني گيانا ۽ ايٽلانٽڪ سمنڊ، اوڀر ۾ ايٽلانٽڪ سمنڊ، ڏکڻ ۾
يوراگوئي، اولهه ۾ ارجنٽينا، پيراگوئي، بوليويا ۽ پيرو، اتر اولهه ۾ ڪولمبيا آهن.

برازيل ۾ ڪيترائي هزار سال اڳ قديم انڊين قبيلا گوراني ۽ ٽوپي نامبا آباد هئا،
اسپيني جهازران وسنٽ يانيزپنيزون پهريون يورپي هو، جيڪو 26 جنوري 1500ع تي برازيل
جي ڪناري تي لٿو، پر برازيل کي ڳولڻ جو ڪريڊٽ پرتگالي سامونڊي ڪمانڊر پيڊرو الوانس
(Pedro Allvanes Caberel) ڪيبرل ڏانهن وڃي ٿو، جيڪو 22 اپريل 1500 ع تي اوڀرين
برازيل جي ڪناري تي لنگر انداز ٿيو ۽ پرتگال جي ملڪيت تي دعويٰ ڪيائين، 1530ع ۾
شاهه پرتگال جان III هتي آبادگاريءَ جو پروگرام ٺاهيو، جنهن هيٺ شاهه، برازيل کي 15
ضلعن ۾ ورهايو. هتي آفريقي شيدين جي 16 صدي عيسويءَ ۾ آبادڪاري ٿي. 1699ع ۾ هتي سون
۽ 1721ع ۾ هيرا لڌا، جنهن کان پوءِ يورپي نون آبادگارن جي هڪ وڏي کيپ هتي
پهتي.1727ع ۾ هتي پهريون ڀيرو ڪافيءَ جي پيداوار ٿي.

1750ع ۾ پرتگال ۽ اسپين ميڊرڊ ٺاهه هيٺ ڏکڻ آمريڪا کنڊ کي هڪ ٻئي ۾ ورهائي ڇڏيو،
1807ع ۾ فرانس جي شهشاهه نيپولين بوناپارٽ پرتگال تي قبضو ڪيو ته 7 مارچ 1808ع تي
شاهي خاندان برازيل ۾ پناهه ورتي. 1815ع ۾ پورچو گالي بيٺڪن کي ”پورچو گال جي گڏيل
بادشاهت“ جو نالو ڏنو ويو. 1821ع ۾ بادشاهه جان ڇهين پنهنجي پٽ جان پيڊرو کي پنهنجو
نائب مقرر ڪيو. 3 جون 1822ع تي پيڊرو اسيمبليءَ جو اجلاس طلب ڪيو، تنهنڪري 7
سيپٽمبر 1822ع تي پيڊرو، برازيل جي آزاديءَ جو اعلان ڪري ڇڏيو، پهرين ڊسمبر 1822ع
تي ڊام پيڊرو برازيل جو شهنشاهه ٿيو، انهيءَ نئين مملڪت کي سڀ کان اڳ آمريڪا 1824ع
۾ قبول ڪيو، 24 سيپٽمبر 1834ع تي پيڊرو پهرئين جي انتقال کان پوءِ 23 جولاءِ 1840ع
تي آئين ساز اسيمبليءَ پيڊرو ٻئي کي بادشاهه مقرر ڪيو، جنهن 14 جولاءِ 1841ع تي
برازيل جو تاج سنڀاليو. مئي 1888ع ۾ شاهه پيڊرو ٻئي غلاميءَ جي خاتمي جو اعلان ڪيو.

15 نومبر 1889ع تي خوني انقلاب کان پوءِ شاهه پيڊرو ٻئي کي تخت تان لاٿو ويو،
انقلاب جو ليڊر ڊيوڊوروڊ افونسڪا هيو، ملڪ کي جمهوريه بنائي، يونائيٽيڊ اسٽيٽس آف
برازيل جو نالو ڏنو ويو، 24 فيبروري 1891ع تي هتي آمريڪي طرز جو آئين نافذ ٿيو،
فونسڪا جي حڪومت صرف 20 ڏينهن رهي، پهرين عالمي جنگ دوران جرمنيءَ برازيل جي
سامونڊي ٻيڙين تي حملو ڪيو ته هن آگسٽ 1917ع ۾ جرمنيءَ سان سڀ سفارتي لاڳاپا ختم
ڪري ۽ 26 آڪٽوبر 1917ع تي جرمنيءَ خلاف جنگ جوٽي ڇڏي، ٻي عالمي جنگ دوران 22 آگسٽ
1942ع تي جنرل فيٽوليو ورگس (Fetuleo Vergas) جرمنيءَ ۽ اٽليءَ خلاف جنگ جو اعلان
ڪري ڇڏيو، ورگس 3 آڪٽوبر 1950ع جي صدارتي چونڊن ۾ ٻيهر صدر ٿي آيو، پر آگسٽ 1954ع ۾
ورگس مخالف اخبار جي ايڊيٽر جي قتل کان پوءِ حالتون خراب ٿي ويون، فوج صدر کان
استعيفيٰ جو مطالبو ڪيو، تنهن ڪري 24 آگسٽ 1954ع تي ورگس استعيفيٰ ڏني ۽ ترت ئي
خودڪشي ڪري ڇڏي. 21 اپريل 1960ع تي ريوڊي جنيرو جي جاءِ تي برازيليا کي ملڪ جي
گاديءَ جو هنڌ قرار ڏنو ويو، 1983ع ۾ برازيل دنيا جو سڀ کان وڌيڪ قرضي ملڪ ٿي ويو،
جنهن تي 100 بلين ڊالرن جو قرض واجب الادا هو، آگسٽ 2000ع ۾ شديد بارش ۾ سوين ماڻهو
مري ويا ۽ هزارين بي گهر ٿي ويا.

هن ملڪ جي اتر کان ڏکڻ طرف ڊيگهه 4350 ڪلوميٽر (2700 ميل) آهي، هن جي اتر ۾ ايميزون
نالي وڻن جا گهاٽا ٻيلا آهن، جن ملڪ جي اڌ ايراضيءَ کي گهيري ورتو آهي. برازيل جي
ڪل پکيڙ 8511965 چورس ڪلوميٽر (3285618 چورس ميل) ۽ آبادي 17 ڪروڙ 50 لک آهي. هن
ملڪ جي گاديءَ جو هنڌ برازيليا (Brasilia) آهي، جيڪو انتهائي جديد طرز تي آباد شهر
آهي، جنهن کي 1956ع کان تعمير ڪيو هو ۽ 1968ع ۾ هن شهر جو وڏو حصو مڪمل ٿي ويو هو،
اسلام آباد ۽ برازيليا جي تعمير جو زمانو لڳ ڀڳ ساڳيو آهي. هن جو سڀ کان مٿانهون
هنڌ نبلينا (Niblina) آهي، جيڪو سمنڊ کان 3014 ميٽر بلند آهي. هن ملڪ جي سرڪاري
ٻولي پرتگالي آهي، جڏهن ته هتي انگريزي، اطالوي ۽ اسپيني پڻ ڳالهائجن ٿيون، هن ملڪ
جي موسم ايميزون وارن حصن ۾ سدائين گرم ۽ گهميل هوندي آهي، باقي جابلو علائقن جي
موسم خوشگوار هوندي آهي.

برازيل جي مکيه زرعي پيداوار ۾ ڪافي، ڪپهه، تماڪ، سويابين، ڪوڪو، چانور، مڪئي،
ميوا، رٻڙ ۽ ڪيلو آهي، هتان جي مکيه صنعتن ۾ فولاد، موٽرگاڏيون، سامونڊي جهاز،
مشينري، پيٽرول ڪيميڪل، ڪاغذ، پلاسٽڪ، پروڊڪٽس شراب، سيمينٽ، ڪپڙو، دوائون ۽ سياحت
شامل آهي ۽ مکيه معدنيات ۾ لوهه، هيرا، سون، ٽين، باڪسائيٽ، تيل، يورينيم، ڪوئلو
اچي وڃي ٿو. برازيل جو سڪو ڪروزيرو (Cruzeiro) آهي.

برازيل وفاقي جمهوريه آهي، جتي صدارتي طرز جي حڪومت قائم آهي، صدر رياست جو مملڪتي
اڳواڻ ۽ هٿياربند فوج جو ڪمانڊر انچيف آهي. صدر ۽ نائب صدر سڌو سنئون عوام جي ووٽن
سان 4 سالن لاءِ چونڊيا ويندا آهن. برازيل جي آزاديءَ جو ڏهاڙو 07 سيپٽمبر 1822ع
آهي، جڏهن ته ان کي گڏيل قومن جي اداري (UNO) جي ميمبرشپ 24 آڪٽوبر 1945ع کان آهي.



https://sd.wikipedia.org/wiki/%D8%A7%D9%8A%D8%B1%D8%A7%D9%86

ايران ايشيا کنڊ جو مشهور ملڪ، جنهن جي اتر ۾ قفقاز ۽ پاڪستان؛ اڀرندي ۾ افغانستان
۽ پاڪستان؛ ڏکڻ ۽ اولهه ۾ عربي سمنڊ ۽ ايراني نار ۽ الهندي طرف عراق ملڪ آهي. هن
وقت حڪومت جو گاديءَ وارو شهر ’تهران‘ آهي، جڏهن ته ملڪ جي ٻين مشهور شهرن ۾
اصفهان، شيراز، تبريز ۽ مشهد شامل آهن، جيڪي مختلف وقتن تي، ايران جا دارالحڪومت
رهيا آهن. اتر ۽ اولهه وارا حصا، جابلو ايراضيءَ وارا آهن؛ اتر ڏانهن، ’لبرز‘ ۽
’دماوند‘ اتانهيون جابلو چوٽيون آهن. ايران جو گهڻو حصو صحرائي (رڻ پٽ) آهي. هڪڙي
ريلوي لائين، ايراني نار کان هلي قزوين سمنڊ تائين ويندي آهي؛ ٻي مشهد کي تهران سان
ملائي ٿي. سڄي ملڪ ۾ رستن جو ڄار وڇايل آهي. هتي ميوو جام ٿيندو آهي، خاص ڪري
انگور، بادام، صوف ۽ شفتالو وغيره جام پوکبا آهن. ڪڻڪ، چانور، تماڪ ۽ پُست جي ڏوڏي
پڻ پوکبي آهي. ملڪ جي آمدني جو وڏو ذريعو تيل (پيٽرول) آهي.

1921ع ۾ ايران کي فوجي انقلاب جو منهن ڏسڻو پيو. رضا شاهه پهلوي، هڪ فوجي آفيسر
ايران تي قبضو ڪيو. ساڻس سيم ضياءُ الدين تباتاني پڻ شامل رهيو. 1925ع ۾ رضا شاهه
ايران جو بادشاهه بڻجي پهلوي خاندان جو بنياد رکيو. هن قوميت،فوجي آمريت، معتدل
مزاجي ۽ ڪميونزم مخالف عنصر کي ملائي ملڪ ۾ معاشي سڌارا، انتظامي سڌارا ۽ معاشرتي
سڌارا آندا، پر هن جي جدت پسندي تي گهڻي تنقيد ڪئي ويئي. ان کان سواءِ هن تي ڪرپشن
جا ڪافي الزام لڳا. هن تي اهو به الزام لڳو ته هن خاص پوليس جوڙي مخالفن تي بدترين
تشدد ڪيو آهي. 19 آگسٽ 1953ع تي سندس پٽ محمد رضا شاهه پهلوي اقتدار ۾ آيو، جڏهن ٻي
جنگ عظيم هلي رهي هئي ته محمد رضا شاهه پهلوي به ڪافي سڌارا آندا، جن ۾ جديد رستن
تي ايران کي معاشي طور سگهارو بڻائڻ به شامل هو. تنهن هوندي به عوامي سطح تي انهن
سڌارن جو اثر ڪو نه پيو. هن تي اسلامي مذهبي تحريڪن ۽ ٻين سياسي گروهن وڏي تنقيد
ڪئي. جن ۾ آيت الله روح الله خميني سڀني کان اڳيان هو، جنهن کي 1963ع ڌاري گرفتار
ڪيو ويو. شاهه محمد رضا پهلوي، حسن علي منصور جي اڳواڻي ۾ سواڪ (SAVAK) نالي هڪ
تنظيم ٺاهي ته جيئن مخالفن سان منهن ڏئي سگهجي. هن تنظيم ٻن سالن جي اندر سياسي
مخالفن ۽ سياسي قيدين جا وڏي تعداد ۾ ماڻهو ماري ڇڏيا ۽ ڪيترن کي تشدد جو نشانو
بڻايو. 1964ع کان ماڻهو آيت الله روح الله خميني کي پنهنجو سياسي اڳواڻ سمجهڻ لڳا.
1970ع تائين خميني کي ڪافي پٺڀرائي حاصل ٿي وئي. 1971ع ۾ عراقايران جنگ لڳي. 1973ع
۾ شاهه ايران تيل کي حڪومتي قبضي ۾ وٺي ڇڏيو. 1973ع ڌاري عربن جو ساٿ نه ڏنو، پر هن
تيل جون قيمتون به وڌائي ڇڏيون. ايران ۽ عراق جي سرحدن جو فيصلو 5 مارچ 1975ع تي
ٿيو. 1977ع ۾ آمريڪي صدر جمي ڪارٽر جي چوڻ تي شاهه ايراني ڪن قيدين کي آزاد ڪيو ۽
ريڊ ڪراس کي اجازت ڏني ته هو ڀلي قيدين جو جائزو وٺن. انهيءَ وچ ۾ مجاهدين خلق ۽
رستا خز نالي سياسي پارٽين ايران ۾ پنهنجا پير پختا ڪري ورتا. هنن شاهه جي کليل
مخالفت ڪرڻ شروع ڪري ڏني. ساڳي سال مشهور اسلامي اڳواڻ علي شريعتي سواڪ جي تشدد سبب
مارجي ويو. هي ايران جو تمام مشهور اڳواڻ هو، جنهن ڪري شريعتي جي پوئلڳن ۾ شاهه جي
خلاف ڪاوڙ پيدا ٿي. ساڳي سال خمينيءَ جو پٽ مصطفيٰ هڪ حادثي ۾ مارجي ويو. ماڻهن ۾
اڃا غصو وڌيو ۽ خمينيءُ سان همدرديون ٿيون. جنوري 1978ع ۾ ايران ۾ اسلامي انقلاب
آيو. محمد رضا شاهه کي هٽائي اسلامي ريپبلڪ ايران جي نالي سان ملڪ تي آيت الله روح
الله خمينيءَ جو قبضو ٿيو. خميني ملڪ جي ڪاروبار هلائڻ لاءِ هڪ سپريم ڪائونسل قائم
ڪئي. پهرين فيبروري 1979ع ۾ آيت الله خميني، جيڪو ملڪ بدري جي زندگي گذاري رهيو هو
واپس تهران پهتو ته سندس شاندار استقبال ڪيو ويو ۽ شاهه محمد رضا پهلوي کي ملڪ ڇڏڻو
پيو. آيت الله روح الله خميني 1979ع کان سپريم ليڊر آف ايران جي اڳواڻ طور پنهنجي
وفات تائين خدمتون سرانجام ڏيندو رهيو. سندس دور ۾ ملڪ ۾ اسلامي نظام جو نفاد ٿيو.
آيت الله خمينيءَ جي وفات 3 جون 1989ع ۾ ٿي. هن وقت به ڪجهه ضروري ترميمن سان ايران
۾ اسلامي نظام نافذ آهي، جڏهن ته هن وقت ملڪ جو صدر محمود احمدي نجاد آهي، جيڪو
ڪاميابي سان پنهنجو مدو پورو ڪرڻ بعد هڪ دفعو وري 2009ع جي اليڪشن ۾ ڪامياب ٿيو آهي
.



https://sd.wikipedia.org/wiki/%D8%A7%D8%B3%D9%84%D8%A7%D9%85

اسلام (انگريزي ٻولي: Islam) توحيدي مذهب آهي. اسلام هڪ وحدانيت پرست دين آهي جيڪو
ابراهيمي دين جو تسلسل آهي اسلام جي پيروڪارن کي مسلمان چئبو آهي.هينئر جيڪڏهن ڏٺو
وڃي ته اسلام دنيا جو ٻيو نمبر مذهب آهي.

حقيقي دين اهوئي آهي، جيڪو ماڻهوءَ ۾نرميءَ وارو مزاج پيدا ڪري، جيڪو هرحال ۾محبت ۽
چڱائيءَ جي تعليم ڏيندو هجي. اسلام اميد جو مذهب آهي. اسلام جون مڙئي تعليمات اميد
۽ حوصلي جو سبق ڏين ٿيون. ظاهر ۾ مشڪل، ناڪامي ۽ محرومي جهڙين حالتن ۾ به اسلام
انسان کي اميد ۽ حوصلي جو سبق ڏئي ٿو. اهو شام جي اونداهيءَ ۾ به صبح جي روشنيءَ جي
خوشخبري ڏئي ٿو. قرآن شريف ۾ ايمان وارن لاءِ ارشاد آهي ته:

ان مان خبر پئي ته هڪ شخص جيڪو اسلامي فڪر وارو هجي، اهو هڪ اهڙو انسان هوندو آهي،
جيڪو اوندهه ۾ به روشني ڏسندو آهي. هو اتي به اميد ڀريو رهندو آهي، جتي ٻيا ماڻهو
اميد ۽ حوصلو وڃائي ويهندا آهن. ان معاملي ۾ اسلام ۾ مايوسيءَ کي حرام سڏيو ويو
آهي. قرآن پاڪ ۾ هڪ پيغمبر جي ذريعي اها تعليم ڏني وئي ته:

وَ لَا تَایۡـَٔسُوۡا مِنۡ رَّوۡحِ اللّٰہِ ؕ اِنَّہٗ لَا یَایۡـَٔسُ مِنۡ رَّوۡحِ
اللّٰہِ اِلَّا الۡقَوۡمُ الۡکٰفِرُوۡنَ (يوسف: 87)

”۽ الله جي رحمت کان نا اميد نه ٿيو، ڇو ته الله جي رحمت کان ڪافر ئي نا اميد ٿيندا
آهن.“

انهيءَ ڪري مسلمانن لاءِ ڪنهن به صورت ۾ اهو جائز نه آهي ته، اهي مايوس ٿي وڃن.
ظاهر ۾ ڪيتريون ئي اڻوڻندڙ ۽ غير موافق حالتون هجن، پر ايمان وارن تي فرض آهي ته
اهي آخر تائين اميد جو دامن نه ڇڏين. اهو ئي سبب آهي جو اسلام ۾ خودڪشيءَ جي موت کي
حرام چيو ويو آهي.

مسلمانن جو عقيدو آهي ته الله سائين قرآنکي فرشته جي وسيلي سان حضرت محمد ص تي نازل
ڪيو آهي مسلمانن جي عقيدي موجب خداوند جهڙي ريت سڀني نبين تي وحي نازل ڪئي آهي حضرت
محمد ص به ان جي آخري ڪڙي آهن.

لغوي معنيٰ آهي صلح، سلامتي، اطاعت. ظاهري ۽ باطني عيبن کان پاڪ رهڻ. اهو انهيءَ
دين جو نالو آهي، جيڪو -الله- پاڪ، سچن رسولن ۽ هادين جي ذريعي انسانن جي هدايت
لاءِ موڪليو آهي. انهيءَ جو آخري، مڪمل ۽ مقدس دين اهو آهي، جيڪو قرآن شريف جي شڪل
۾ حضرت محمد مصطفيٰ صلي -الله- عليه وسلم تي نازل ٿيو. شرعي لحاظ سان -اسلام- جو
مطلب آهي: خدا جي احڪامن جي، جيئن قرآن شريف ۾ آيا آهن، بنا شڪ شبهي جي دل جي خلوص
سان اطاعت ڪرڻ. ٻين لفظن ۾، ڪتاب ۽ سنت جي تعليمات تي عمل پيرا رهڻ -اسلام- آهي.
نبي سڳورو صلي -الله- عليه وسلم جيڪا شريعت دائمي هدايت لاءِ کڻي آيو، اها چئن
عنوانن جو مجموعو آهي: عقائد، عبادت، معاملات ۽ اخلاق. (1) -بندي- ۽ خالق جي وچ ۾
تعلق واضح ڪرڻ وارا احڪام، جيڪي ذهني ۽ قلبي حالتن سان واسطو رکن ٿا، اهي ”عقائد“
چئبا، ۽ انهن تي ثابت قدم رهڻ کي ”ايمان“ چئبو آهي. (2) -جن- احڪامن جو تعلق -بندي-
جي جسم ۽ مال سان آهي، اهي ”عبادت“ آهن: يعني نماز ۽ روزو، جسماني عبادتون آهن،
زڪوات مالي ۽ تمدني عبادت ۽ ”حج“ مالي، جسماني ۽ تمدني عبادت. -ان- طرح ڪلمي، نماز،
روزي، زڪواة ۽ حج کي -اسلام- جو بنياد قرار ڏنو ويو آهي. (3) جيڪي احڪام، -بندي- ۽
سندس درميان آهن، يا ٻيءَ مخلوق جي -باري- ۾ آهن، انهن کي قانوني حيثيت هجي ته
”معاملات“ جي دائري ۾ اچن ٿا ۽ (4) جيڪڏهن انهن جي حيثيت روحاني نصيحتن ۽ ڀائپيءَ
واري هجي ته اهي ”اخلاق“ جي دائري ۾ اچن ٿا. نبي سڳوري صلي -الله- عليه وسلم فرمايو
آهي ته ”آءُ فضائل اخلاق جي تڪميل لاءِ آيو آهيان“. پهرئين عنوان کي ”ايمان“ ۽ باقي
ٽنهي جو مجموعو ”عمل صالح“ آهن. عمل صالح جا ٽي ڏاڪا آهن: (1) خدا جي اڳيان -بندي-
جو اظهار عبديت ۽ -ان- جي احڪامن جي تعميل يعني عبادت؛ (2) بندن ۽ ٻيءَ مخلوق سان
ڪاروباري معاملن ۾ الاهي احڪام جي پابندي يعني ”معاملات“؛ (3) بندن ۽ ٻيءَ مخلوق
سان محبت ۽ نيڪيءَ وارو ورتاءُ يعني ”اخلاق“. مختصر طرح، ”اسلام“ جي اها وصف،
-اسلام- جي مڪمل -ترين- شڪل آهي.



https://sd.wikipedia.org/wiki/%D8%B9%D8%A7%D9%84%D9%85%DA%AF%D9%8A%D8%B1_%D9%88%D9%8A%D8%A8

عالمگير ويب (www) هڪ اوپن سورس قسم جي information space آهي جتي دستاويز ۽ ٻيا
ويب ريسورسز ،URL پاران سڃاتا ويندا آهن , پاڻ ۾ ڳنڍيل hypertext لنڪس, and۽ حاصل
ڪري سگهن ٿا via وايا انٽرنيٽ.

ويب هڪ ورلڊ وائيڊ ويب WWW جو مخفف آهي جيڪو انٽرنيٽ تي موجود مضمونن جو هڪ جهڳٽو
يا سيٽ آهي جنهنکي ويب برائوزر يا ويب ڳولهيندڙ جي مدد سان ڏسي سگهجي ٿو. ڪيترائي
ماڻهو سمجهن ٿا ته ويب ساڳئي طرح آهي جيئن انٽرنيٽ ۽ هو انهن کي متبادل طور استعمال
ڪن ٿا. جڏنهن ته محاورو انٽرنيٽ اصل ۾ عالمي نيٽورڪ سرور ڏانهن اشارو ڪري ٿو جيڪو
ويب تي معلومات ونڊڻ کي ممڪن بڻائي ٿو. تنهنڪري ، ويب جيتوڻيڪ انٽرنيٽ جوهڪ وڏو حصو
ٺاهي ٿو ، پر ويب ۽ انٽرنيٽ هڪ يا ساڳئئ شئ ناهين. ويب جي وضاحت  : ويب پيج هائپر
ٽيڪسٽ مارڪپ لينگويج(HTML) ۾ ترتيب ڏنا وڃن ٿا. HTML هڪ ڪمپيوٽر جي ٻولي آهي جيڪا
استعمال ڪندڙ کي سهوليت ڏئي ٿي ته هو ويب جي مختلف صفحن کي لنڪ جي ذريعي ڪلڪ ڪري
سگهي. ويب HTTP پروٽوڪول ذريعي ڊيٽا (اعداد و شمار) جي ترسيل ۽ معلومات ونڊڻ ممڪن
بڻائي ٿي. ويب تي موجود دستاويز يا ويب پيج، جيڪي لنڪس جي ذريعي انٽرنيٽ سان جڙيل
هونداآهين تن کي برائوزر جهڙوڪ انٽرنيٽ ايڪسپلورر، گوگل ڪروم يا موزيلا فائر فاڪس
جي ذريعي رسي سگهجي ٿو. معلومات کي انٽرنيٽ تي ونڊڻ لاءِ ويب هڪ راهه يا طريقو آهي
,جڏنهن ته ٻين طريقن ۾ اي ميل ، بروقت پيغام (Instant Messaging) ۽ فائيل منتقلي جو
اصول(FTP) شامل آهن.



https://sd.wikipedia.org/wiki/%D8%B1%D9%8A%D8%A7%D8%B6%D9%8A

رياضي جو علم اصل ۾، عددن جي استعمال جي ذريعي مقدارن جي خاصيتن ۽ ان جي وچ ۾ تعلقن
جي تحقيق ۽ مطالعي کي چيو وڃي ٿو، ان کان علاوه ان ۾ ڍانچن ، شڪلين ۽ تبدلات سان
لاڳاپيل بحث بہ ڪيو وڃي ٿو۔ ھن علم جي باري ۾ گمان غالب آھي تہ ھن جي ابتدا يا
ارتقاء دراصل ڳڻڻ، شمار ڪرڻ ، پئمائش ڪرڻ ۽ شين جي شڪلين ۽ حرڪتن جو مطالعو ڪرڻ
جھڙن بنيادي عملن جي تجريد (abstraction) ا۽ منطقي استدلال (logical reasoning) جي
ذريعي۔

رياضيدان ، انھن تصورن ۽ فڪرن جي جيڪي مٿي ڏنل آھن، ڇنڊ ڇاڻ ڪندا آھن ۽ انھن سان
لاڳاپيل بحث ڪندا آھن۔ انجو مقصد نون گمان ڪيل خيالن (conjectures) جي لاءِ صيغو
(formulae) اخذ ڪرڻ ھوندو آھي، ۽ پوءِ احتياط سان چونڊيل مسلما (axioms) ۽ تعريفن ۽
قاعدن جي مدد سان رياضي جي اخذ ڪيل صيغن کي درست ثابت ڪرڻ آھي۔

بنيادي قسم جي رياضي جي معلومات جو استعمال قديم زماني کان ئي مشتھر آھي ۽ قديم مصر
، بين النهرين ۽ قديم هندستان جي تھذيبن ۾ ان جا آثار ملن ٿا (ڏسو رياضي جي تاريخ)
۔ اڄ دنيا ڀر ۾ علم رياضي سائنس ، انجنيئرنگ (engineering) ، طب ۽ معاشيات سميت
تمام علمي شعبن ۾ استعمال ڪيو پيو وڃي ۽ انھن اھم شعبن ۾ استعمال ٿيڻ واري رياضي کي
عموماََ نفاذي رياضي (applied mathematics) چيو وڃي ٿو تہ انھن شعبن تي رياضي جو
نفاذ ڪري ۽ رياضي جي مدد وٺي ڪري نہ صرف نون رياضياتي پھلوئن جي دريافت کا راستہ
کھل جاتا ہے بلکہ بعض اوقات ریاضی اور دیگر شعبہ جات کے ادغام یا ملاپ سے ایک بالکل
نیا شعبہ علم وجود میں آجانے کی مثالیں بھی موجود ہیں۔



https://sd.wikipedia.org/wiki/%D8%A7%D8%AF%D8%A8

ادب (Literature) عربي ٻولي جو لفظ آھي ۽ مختلف النوع مفھوم جو حامل آھي۔ ظھور
اسلام کان اڳ عربي ٻولي ۾ ضيافت ۽ مھماني جي معنائن ۾ استعمال ٿيندو ھو۔ پوءِ ھڪ
ٻيو مفھوم به شامل ٿيو، جنھن کي اسان گڏيل لحاظ سان شائستگي چئي سگھون ٿا۔ عربن جي
ويجھو مھمان نوازي لازمي شرافت سمجھي ويندي آھي، جنھن ڪري شائستگي ، سليقو ۽ حسن
سلوڪ به ادب جي معنائن ۾ داخل ٿيا۔ جيڪو مھمان داري ۾ شائستہ ھوندو اھو عام زندگي
۾ به شائستہ ھوندو ان سان ادب جي لفظ ۾ شائستگي به اچي وئي ۔ ھن ۾ خوش بياني به
شامل آھي۔ اسلام کان اڳ خوش بياني کي اعلٰي ادب چيو ويندو ھو۔ گھلاوٽ ، گداز ، نرمي
۽ شائستگي ھي سڀ شيون ادب جو جزو بڻجي ويون۔ بنو اميہ جي زماني ۾ بصرَي ۽ ڪوفَي
۾ زبان جو تحريري سرمايي کي وڌيڪ فروغ حاصل ٿيو۔ ان ئي زماني ۾ گرامر ۽ صرف و نحو
جا ڪتاب لکيا ويا تہ جيئن ادب ۾ اندازبيان جي  صحت قائم رھي۔ جديد دور ۾ ادب
جي معنيٰ مخصوص قرار ڏني وئي ۔ ادب جي لاءِ ضروري آھي تہ ھن ۾ تخيل ۽ جذبا ھجن نه
ته ھر تحريري ڪارنامو ادب چورائي سگھي ٿو۔

تخليق جي خواھش انسان جي فطرت آھي. ھن ئي جبلي خواھش سان آرٽ پيدا ٿئي ٿو۔ آرٽ ۽
ٻين علمن ۾ اھو ئي فرق آھي تہ ھن ۾ ڪائي مادي نفع مقصد نہ ھوندو آھي۔ ھي بي غرض
مسرت آھي۔ ادب آرٽ جي ھڪ شاخ آھي جنھن کي "فنِ لطيف" به چئي سگھجي ٿو۔ ميٿيو
آرنلڊ جي ويجھو اھو سڀ علم جيڪو ڪتاب جي ذريعي اسان تائين پھتو آھِ، ادب چورائي ٿو۔
ڪارڊ ڊينيل نيومين چوي ٿو "انساني فڪرن ، خيالن ۽ احساسن جو اظھار زبان ۽ لفظن
جي ذريعي ادب چورائي ٿو"۔ نارمن جودڪ چوي ٿو تہ "ادب مراد آھي ان تمام خيالن
۽ احساسن جي سرمائي مان جيڪي تحرير ۾ اچي چڪو آھي ۽ جنھن کي ھن طرح ترتيب ڏنو ويو
آھي تہ پڙھڻ واري کي مسرت حاصل ٿئي ٿي۔" مطلب ته انساني تجربن جي جمالياتي اظهار کي
ادب چيو وڃي ٿو.



https://sd.wikipedia.org/wiki/%D8%A7%D9%8A%DA%8A%D8%B2

ھڪ لا علاج بيماري، جيڪا رت جي مدافعتي نظام ۾ خرابي پيدا ٿيڻ ڪري ڦهلبي آهي. هيءَ
پکڙجندڙ بيماري، هڪ خاص وائرس، ايڇ. آءِ. وي ذريعي پکڙجندي آهي. ”ريٽرو وائرس“
(Retro virus) نالي سان سُڃاتي ويندڙ هيءَ بيماري 1983ع ۾ دريافت ڪئي وئي ۽ 1986ع
۾، انسان جي رت جي ڳاڙهن جُزن ۾ هن بيماريءَ جا جيوڙا ڏٺا ويا. ايڊز جي ڦهلجڻ جو
مکيه سبب جنسي بي راهه روي آهي، جڏهن ته ايڊز مان متاثر ٿيل رت جي ڏي وٺ، متاثر ٿيل
مريض تي استعمال ٿيندڙ سرنج جو ٻيهر استعمال ڪرڻ، ۽ جسم تي سوراخ ڪندڙ ڪنهن به
اوزار (ڪن ٽوپڻ، ڏاڙهي يا وار ڪوڙڻ لاءِ) جو گهڻا دفعا استعمال ڪرڻ پڻ ايڊز جي
پکڙجڻ جو ڪارڻ بڻجي سگهي ٿو. هيءَ بيماري آهستي آهستي پکڙجي ٿي، تنهن ڪري، سندس
ابتدائي علامتون ۽ نشانيون پڻ آهستي آهستي ظاهر ٿينديون آهن. سڀ کان اول غيرمحسوس،
معمولي زڪام جهڙي بيماري ٿي سگهي ٿي، ان کان پوءِ مريض سالن تائين بلڪل ٺيڪ نظر
ايندو. ائين ئي هُو مڪمل ايڊز جو مريض بڻجي ويندو آهي. ايڊز جي وڏين علامتن ۾، وزن
جو 10 سيڪڙو گهٽجي وڃڻ، هڪ مهيني تائين الٽيون اچڻ، بخار جو هڪ مهيني تائين رهڻ،
کنگهه جو مستقل رهڻ ۽ جسم تي ڳاڙها داغ ٿيڻ شامل آهن. ايڊز کان بچاءَ جي طريقن ۾،
پنهنجي شريڪ حيات تائين محدود رهڻ ۽ جنسي ڇڙواڳيءَ کان پرهيز ڪرڻ انتهائي اهم آهن،
جڏهن ته سُئي يا ٽُڪو لڳرائڻ ضروري هجي ته نئين سرنج استعمال ڪجي؛ نشئي ماڻهن تي
استعمال ٿيل سرنج جي ٻيهر استعمال کان پرهيز ڪجي ۽ ضرورت وقت رت وٺجي ته ان ۾ ايڊز
جي وائرس ۽ “HepatitisB” جي چڪاس ڪرائڻ گهرجي. بليڊ جي گهڻن ماڻهن لاءِ استعمال ٿيڻ
ڪري به وائرس پکڙجڻ جو خطرو آهي، ان ڪري هڪ بليڊ کي، هڪ ئي ڀيرو استعمال ڪجي. صحت
جي عالمي اداري طرفان 1991ع ۾، پڌري ڪيل رپورٽ مطابق سال 2000ع تائين، دنيا ۾ چار
ڪروڙ ماڻهو هن بيماريءَ ۾ مبتلا ٿي ويندا. صحت جي عالمي اداري ۽ ماهرن طرفان هن
بيماريءَ کي روڪڻ لاءِ هڪ وئڪسين ”زڊو ويوڊائن“ (Zidovudine) تيار ڪئي وئي آهي،
جنهن ذريعي، متاثر ماڻهن جي موت واري شرح کي 20 سيڪڙو تائين گهٽايو ويو آهي، پر
تڏهن به اڃا تائين مڪمل طور، هن بيماريءَ جي خاتمي لاءِ ڪو علاج دريافت نه ٿي سگهيو
آهي. هن وقت پوري دنيا جا، طب جا ماهر هن ڳالهه تي متفق آهن ته صرف جنسي لاڳاپن ۾
محتاط رهڻ، سرنج جو ٻيهر استعمال نه ڪرڻ ۽ رت جي جزن جي منتقليءَ کان بچڻ ئي هن
موتمار بيماريءَ جو واحد علاج آهي.

حياتياتي ماهرن مطابق ايڊز جي بيماريءَ جو سبب هڪ وائرس آهي جنهن کي ايڇ آءِ وي جو
نالو ڏنو ويو آهي. اهو وائرس مڪمل پيراسائٽ آهي جنهن جو مطلب آهي ٻين جي زندگيءَ تي
مدار رکندڙ. وائرس، حياتي جي تمام هيٺاهين درجي جي نمائندگي ڪري ٿو ان کي هڪ ئي وقت
زنده ۽ مرده چيو ويندو آهي. وائرس جيڪڏهن ڪنهن جاندار تي انحصار ڪندڙ طور موجود
هوندو آهي ته ان ۾ زندگيءَ جون علامتون هونديون آهن جيڪڏهن ٻاهر آزاد حالت ۾ هوندو
آهي ته مرده هوندو آهي.

ايڊز پهريون ڀيرو 1982ع ۾ ظاهر ٿي، ۽ ٻن سالن جي تحقيق کان پوءِ ايڊز جو وائرس
دريافت ڪيو ويو. جنهن کي ايڇ آءِ وي جو نانءُ ڏنو ويو. آمريڪا ۾ ڊاڪٽر رابرٽ 1984ع
۾ پريس ڪانفرنس ذريعي اعلان ڪيو ته هو ايڇ آءِ وي دريافت ڪرڻ ۾ ڪامياب ٿي ويو آهي.

ايڇ آءِ وي جي پيدائش تي ڪيترائي مفروضا قائم ڪيا ويا آهن. هڪ نظريو اهو آهي ته
ايڊز ڪنهن اڳ موجود وائرس مان اوچتي ارتقائي تبديلي يا ميوٽيشن ذريعي پيدا ٿيو آهي.
ميوٽيشن جي ان عمل کان پوءِ وائرس جو اڳ موجود ڪو قسم تبديل ٿي ڪري ايڇ آءِ وي جي
صورت اختيار ڪري ويو.

ماحولياتي ماهرن مطابق ارضياتي ماحول ۾ صنعتي سرگرمين سبب ايندڙ تبديلين فطرت جي
نظام کي ڊانواڊول ڪري ڇڏيو آهي، سوين منفي تبديلين سان گڏ سج جي بنفشي شعاعن کي
زمين تي پهچڻ وارو عمل آسان بڻجي پيو، اهي شعاع انتهائي طاقتور آهن ۽ ڊي اين اي ۾
تبديلي (ميوٽيشن) جو اهم ترين سبب پڻ آهن.

ايڊز وائرس جي پيدائش متعلق ٻيو نظريو اهو آهي ته ايڇ آءِ وي هٿرادو طور جنگي مقصدن
لاءِ پيدا ڪيو ويو، جهڙي طرح ٻيا ڪيميڪل، بايولاجيڪل ۽ جراثيمي هٿيار پيدا ڪيا ويا.

ايڇ آءِ وي وائرس رت جي اڇن جزن تي حمله آور ٿيندو آهي، ڇاڪاڻ ته مرد جي جنسي مادي
۾ رت جا اڇا جزا موجود هوندا آهن تنهنڪري ايڊز ورتل مرد ايڇ آءِ وي جي ڦهلاءَ جو
ذريعو بڻبو آهي. اهڙي طرح وائرس عورت ۾ منتقل ٿي ويندو آهي، ان مان ظاهر ٿيو ته
جنسي تعلقات ايڇ آءِ وي جي بنيادي ڦهلاءَ جو طاقتور ذريعو نه آهي. ان ۾ عورت جو
ڪردار انتهائي محدود ٿي وڃي ٿو. وائرس جي ڦهلاءَ جو بنيادي ذريعو رت جي منتقلي آهي.



https://sd.wikipedia.org/wiki/%D8%A7%D9%8A%D8%B4%D9%8A%D8%A7

ايشيا, (انگريزي ٻولي: Asia) دنيا جو سڀ ايراضي ۽ آبادي جي لحاظ کان سڀ کان وڏوکنڊُ
آهي. هي زمين جي ڪل ايراضي جو 8.6 سيڪڙو آهي، خشڪي جو 29.4 سيڪڙو ۽ ڪل آبادي جو 60
سيڪڙو حصي جو حامل آهي.

ايشيا دنيا جو سڀ کان وڏو کنڊ آهي. جتي دنيا جي سڀ کان اوچي، سڀ کان هيٺاهين ۽ سڀ
کان ٿڌي ترين جڳهه آهن. ( مائونٽ ايوريسٽ دنيا جي بلند ترين چوٽي، اولهه جي طرف 
مريل سمنڊ Dead Sea سمڊ جي سطح مان سڀ کان هيٺاهين جڳهه ۽ اتر سائبيريا جون جڳهون).
ايشيا ۾ ڪنهن به کنڊ کان وڌيڪ ماڻهو رهائش پذير آهن جن ۾ هڪ  ڏهائي ٻه ارب آبادي
چين ۽ 94 ڪروڙ ڀارت ۾ آباد آهن.

ڏکڻ اوڀر ايشيا ۾ هزارين جزيرا آهن جتي آتش فشائن جو ڦاٽڻ ۽ زلزلا اچڻ روز جو معمول
آهي. انهن زلزلن ۾ سڀ کان وڌيڪ خوفناڪ ڊسمبر 2005ء م هندي وڏي سمنڊ ۾ پاڻي هيٺ آيل
زلزلو هيو جنهن سان پيدا ٿيل لهرون ”سونامي“ هندي وڏي سمنڊ جي چوڌاري وسندڙ ملڪن جي
لکن ماڻهن جون حياتيون کسي ورتيون.

ڏکڻ اتر ايشيا ۾ جھنگن جي وڏي تعداد آهي خاص ڪري ٿائيلينڊ، بورنيو جا جزيرا،
سلاويسي، جاوا ۽ سماترا جاجھنگ مشهور آهن.

ايشيا ۾ دنيا جا ڪيترائي مشهور ريگستان آهن جن ۾ عربستان جو ريگستان، شام جو
ريگستان، ٿر، ٿل، ڪراڪم، ٽڪلا مڪان، گوبي دنيا جا وڏا ريگستان شمار ٿيندا آهن.

ايشيا ۾ دنيا جا ڪيترائي درياهه به آهن جن ۾ سنڌو، گنگا، جمنا، برهم پترا، ميڪانگ،
فرات، دجله،سيحون، اوب، لينا، دنيا جي وڏن درياهن مان آهن

ڍنڍن ۾ قزوين ڍنڍجنهن کي وڏو هجڻ جي ڪري سمنڊ به سمجھيو ويندو آهي، دنيا جي سڀ کان
وڏي ڍنڍ آهي. انکان علاوه ارال ڍنڍ، بالڪش ڍنڍ، بيڪال ڍنڍ، وان ڍنڍ دنيا ۾ سڃاتيون
وينديون آهن.

ايشيا جي گھڻي زمين بنجر يا سخت يا خشڪ موسم جي ڪري پوکي راهي جي قابل ناهي جيئن
تبت، سائبيريا، عربستان جو گھڻو حصو پوک جي قابل نه آهي۔ کنڊ جون سڀ کان وڌيڪ زرخيز
زمينون چين، هندستان ۽ پاڪستان درياهن سان گڏ آهن جتي چانور پوکيا ويندا آهن۔ انکان
علاوه ٻيون به پوکون ڪيون وينديون آهن جيئن ڏکڻ اولهه ايشيا ۾ خارڪون، ڏکڻ اوڀر
ايشيا ۾ رٻڙ، ڀارت، چين ۽ سريلنڪا ۾ چانهه ۽ ڏکڻ اوڀر جي ٻيٽن ۾ ناريل۔



https://sd.wikipedia.org/wiki/%D8%A2%D8%B3%D9%BD%D8%B1%D9%8A%D9%84%D9%8A%D8%A7

آسٽريليا زمين جي ڏکڻ پاسي واري اڌ ڀاڱي تي هڪ ڌار وڏو کنڊ ۽ هڪ وڏو ٻيٽ آهي. هي
ايراضيءَ جي لحاظ کان دنيا جو ڇهون وڏو ملڪ آهي، جنهن جي ڪل پکيڙ 7692300 چورس
ڪلوميٽر (2266150 چورس ميل) ۽ آبادي ٻن ڪروڙن کان مٿي آهي. گاديءَ جو هنڌ ڪينبرا
(Canberra) ۽ سڀ کان مٿانهون هنڌ مائونٽ ڪاسڪيوسڪو (بلندي: 2230 ميٽر) آهي.
آسٽريليا جي سرڪاري ٻولي انگريزي آهي، جڏهن ته هتي اٽالين ۽ يوناني پڻ ڳالهائجن
ٿيون، موسم گرم ۽ خشڪ هوندي آهي. اندرين علائقن ۾ مينهن گهٽ پوندو آهي. آسٽريليا جي
مکيه زرعي پيداوار ڪڻڪ، جوئر، ڪمند، ڪپهه، ميوا ۽ ڀاڄيون آهن . هتان جي مکيه صنعتن
۾ فولاد، ايليومينم، گاڏيون، ڪپڙي جي اڻت، مشينري، سياحت، ان ۽ گوشت جي پيڪنگ آهي ۽
مکيه معدنيات، لوهه، ڪوئلو، باڪسائيٽ، ٽامو، سون، چاندي، قلعي، يورينيم، پيٽروليم،
گيس، هيرا ۽ جست آهي. آسٽريليا کي خوش بختيءَ جي زمين به چيو ويندو آهي. هتي سڀ کان
اڳ جيڪي ماڻهو اچي آباد ٿيا، سي شايد تسمانين هئا، -جن- 40 هزار سال اڳ ڏکڻ ايشيا
مان لڏپلاڻ ڪري تسمانيا (Tasmania) اچي وسايو، جيڪي آسٽريليا جا اصلوڪا رهواسي
(aborigines) سڏيا ويندا آهن، جڏهن ته گوري نسل جا ماڻهو گهڻو ڪري انهن يورپي خاص
ڪري انگريز ماڻهن جو اولاد آهن، جن کي قيدين جي صورت ۾ ٻيڙن ذريعي هن ڏورانهين کنڊ
تي اڇلايو ويندو هو. 10هين صدي عيسويءَ ۾ پهريون مسلمان هتي واپار جي غرض سان آيو.
14هين صدي عيسويءَ ۾ مسلمان آسٽريليا جي اترئين ڪناري تي آباد ٿيڻ لڳا، جنهن تي عرب
واپارين جو ڪنٽرول هو. يورپي 17هين صدي عيسوي ۾ آيا. ولنڊيزي 18 هين صدي عيسويءَ ۾
داخل ٿيا ۽ هن کي نيو هالينڊ جو نالو ڏنائون. 20 -اپريل- 1770ع تي ڪيپٽن جيمز ڪڪ
برطانيا پاران اوڀرئين ڪناري تي قبضو ڪيو، جتي اصلوڪا قبيلا آباد هئا. آسٽريليا هڪ
فيڊريشن آهي، جتي آئيني بادشاهت ۽ برطانوي طرز جي پارلياماني جمهوريت آهي. راڻي
ايلزبيٿ-II رياست جي هيڊ آف اسٽيٽ ۽ هٿياربند فوجن جي سپريم ڪمانڊر آهي. آسٽريليا
جي آزاديءَ جو ڏهاڙو پهرين جنوري 1901ع آهي ۽ کيس گڏيل قومن جي اداري جي ميمبرشپ
پهرين نومبر 1945ع کان مليل آهي. 2010ع جي غير سرڪاري انگن اکرن موجب آسٽريليا جي
آبادي 22,333,569 آهي.



https://sd.wikipedia.org/wiki/%D8%A7%D9%8A_%D9%85%D9%8A%D9%84

اي ميل ڪرڻ لاءِ اڪائونٽ جو هجڻ ضروري آهي، -ان- لاءِ مختلف سروس پرووائيڊر ويب
سائيٽن -تان- -اي ميل- ايڊريس ٺاهي سگهجي ٿي يا اهڙي طرح جي ميل ۽ ياهو (yahoo) پڻ
سروس مهيا ڪري ٿي. جڏهن ته آخري حصي کي (Domain name) چئبو آهي ۽ انهيءَ ذريعي
ڪمپيوٽر کي خبر هوندي آهي ته ڪٿي ۽ ڪنهن کي ميل موڪلڻي آهي، جنهن ٽيڪنالاجي جي
ذريعي -اي ميل- هڪ ڪمپيوٽر کان ٻئي ڪمپيوٽر کي موڪلي ويندي آهي. انهي کي S.M.T.P
يعني سمپل ميل ٽرانسفر پروٽوڪول چيو ويندو آهي. جڏهن پنهنجي اڪائونٽ مان ڪنهن ٻئي
ڪمپيوٽر کي -اي ميل- ڪبي آهي ته اسڪرين تي مختلف فيلڊز نظر اينديون. -جتي- To لکيل
هجي، اتي -ان- ماڻهوءَ جي ايڊريس لکڻي آهي، جنهن کي -اي ميل- ڪرڻ گهربل هوندي آهي.
(C.C) (ڪاربن ڪاپي) جيڪڏهن هڪ ئي ميسيج کي هڪ کان وڌيڪ ماڻهن کي موڪلڻو هجي ته سڀن
جي مڪمل اِي ميل ايڊريس لکي موڪلي سگهجي ٿي. (B.C.C) (بلائينڊ ڪاربن ڪاپي) هن طريقي
۾(B.C.C) ميسيج وصول ڪرڻ وارو اهو ڏسي سگهجي ٿو ته To ۾ڪنهن کي ميسيج ڪيو ويو آهي
پر To فيلڊ جو ماڻهو نٿو ڏسي سگهي ته (B.C.C) ۾ڪنهن کي ميسيج ڪيو ويو آهي. هن فيلڊ
کي -ان- وقت استعمال ڪيو ويندو آهي جڏهن اهڙن ماڻهن کي هڪ ئي وقت ميسيج موڪلجي جيڪي
هڪ ٻئي کي نه سڃاڻن. -ان- کانپوءِ پنهنجو ميسيج لکي (send) -ٻٽڻ- کي دٻائبو ته -ان-
ڏانهن ميسيج هليو ويندو. اِي ميل دنيا ۾ وڌ کان وڌ استعمال ڪئي ويندي آهي.



https://sd.wikipedia.org/wiki/%D8%AC%D8%A7%D9%BE%D8%A7%D9%86

جپان (جاپاني:日本)، اڀرندڙ سج جي زمين جي نالي سان مشهور آهي ۽ اهو علائقو ايشيا جي
بلڪل اوڀر ۾ هڪ ڊگهي لڪير وانگر واقع آهي. جيڪا اتر کان ويندي ڏکڻ ۾ ختم ٿي ٿي.

هو ڪائڊو - آموري - ايواتي - مياگي - آڪيتا - ياما گاتا - فوڪوشيما - ايباراڪي -
توچيگي - گونما - سايتاما - چي با - ٽوڪيو -ڪانا گاوا - نِيگاتا - توياما -
اِيشِيڪاوا - فوڪوي - ياماناشي - ناگونو - گيفو - شي زواوڪا - آچي - مي اي - شيگا -
ڪيوٽو - اوساڪا - هيوگو - نارا - واڪاياما - توتوري - شيماني - اوڪاياما - هيرو
شيما - ياماگوچي - توڪو شيما - ڪاگاوا - اِيهيمي - ڪوچي - فوڪوواڪا - ساگا -
ناگاساڪي - ڪوماموتو - اويتا - ميزاڪي - ڪاگوشيما - اوڪي ناوا.



https://sd.wikipedia.org/wiki/%D9%85%D8%B3%D9%8A%D8%AD%D9%8A%D8%AA

سانچو:عیسائیت مسیحیت سانچو:انگریزی نام ایک تثلیث کا عقیدہ رکھنے والا گروہ، جو
مسیح کو خدا کا بیٹا اور خدا کا ایک اقنوم مانتا ہے۔ اور اسے بھی عین اسی طرح خدا
مانتا ہے، جیسے خدا اور روح القدس کو۔ جنہیں باپ ، بیٹا روح القدس کا نام دیا جاتا
ہے، بعض فرقے مسیح، خدا اور روح القدس کی جگہ مریم کو خدائی جزو مانتے ہیں، جبکہ
بعض مسیح کو صرف نبی مانتے ہیں۔

مسیحیت مذہب پہلی صدی عیسوی میں وجود میں آیا۔ مسیحی جن کو اسلامی دنیا عیسیٰ علیہ
السلام کے نام سے پکارتی ہے، ان کو تثلیث کا ایک جزو یعنی خدا ماننے والے مسیحی
کہلاتے ہیں۔ لیکن کئی فرقے مسیحی کو خدا نہیں مانتے وہ انہیں کیا نبی یا عام انسان
مانتے ہیں۔ مسیحیت میں تین خداؤں کا عقیدہ بہت عام ہے جسے تثلیت بھی کہا جاتا ہے۔
عام طور پر مسیحی کہتے ہیں مسیحیت میں خدا کا تصور، بیٹا، روح القدس ایک ہے اور وہ
اپنے آپ کو موحدین (ایک خدا کے ماننے والے) کہتے ہیں۔ اور اسے توحید فی التثلیث کا
نام دیتے ہیں۔ عیسائیت ایک سامی مذہب ہے۔ یہ دعویٰ کیا جاتا ہے کہ پوری دنیا میں اس
کے لگ بھگ دوارب پیروکار ہیں۔عیسائی حضرت عیسیٰ پر اعتقادر رکھتے ہیں۔ مقدس بائبل
عیسائیوں کی مقدس کتاب ہے۔

بائبل مسیحیت کی مقدس کتاب ہے۔ ا ) بائبل کو دو حصّوں میں تقسیم کیا جاتا ہیں، عہد
نامہ قدیم (عتیق) اور عہد نامہ جدید۔ عہد نامہ قدیم یہودیوں کی مقدس کتاب ہے اور اس
میں موسی ‎سے پہلے تمام انبیاء کے حالات کو ضبط تحریر میں لایا گیا ہیں۔ عہد نامہ
جدید عیسی کے احوال پر مشتمل ہے۔ ب ) عہد نامہ قدیم اور عہد نامہ جدید کوملا کر
پوری بائبل 73 کتب پر مشتمل ہیں۔ تاہم پروٹسٹنٹ بائبل جو کہ کنگ جیمز ورشن کہلاتا
ہے، 66 کتب پر مشتمل ہیں۔ کیوں کہ یہ 7 کتابوں کو مشکوک سمجھتے ہیں۔ اور اس کی سند
پر شک کرتے ہیں۔ اس لئےکیتھولک فرقے کے عہد نامہ قدیم میں 46 کتب ہیں جبکہ پروٹشٹنٹ
کے عہد نامہ قدیم میں 39 کتب ہیں۔ جبکہ دونوں فرقوں کا عہد نامہ جدید 27 کتب پر
مشتمل ہیں۔ عیسائیت میں کئی فرقے ہیں، جن میں دو بڑے فرقے ہیں کیتھولک اور پروٹسٹنٹ
۔

سانچو:حوالہ جات سانچو:مسیحیت اساس سانچو:اقوام وشخصیات قرآن سانچو:موضوعات مذاہب
زمرہ:توحیدی مذاہب زمرہ:یورپ زمرہ:مشرق وسطی کی ثقافت زمرہ:مغربی ثقافت زمرہ:مذاہب
و عقائد زمرہ:نامکمل زمرہ:ابراہیمی ادیان



https://sd.wikipedia.org/wiki/%D8%A7_%D8%B3%D8%A7%D9%86_%D9%BE%D9%87%D8%A7%DA%AA%D8%A7%D8%8C_%D9%85%D9%87%D8%A7%D9%88%D8%B1%D8%A7_%DB%BD_%DA%86%D9%88%DA%BB%D9%8A%D9%88%D9%86

تمام گهڻي احترام لائق مانورن دوستن کي درخواست آهي ته جيڪڏهن اوهان کي الف سان ڪو
سنڌي پهاڪو، محاورو يا چوڻي ياد هجي يا الف سان ڪو پهاڪو وغيره پڙهو ته مهرباني ڪري
هتي ايڊٽ ڪري الف سان هنن سنڌي پهاڪن ۾ واڌارو آڻيو يا جيڪڏهن هتي ڀل چُڪ يا غلطي
سان ساڳي پهاڪي جو ورجاءُ ٿيل هجي ته مهرباني ڪري ايڊٽ ڪري ان غلطيءَ کي ٺيڪ ڪرڻ ۾
مدد ڪيو.

اکر پڙهه الف جو ٻيا ورق سڀ وار. اَسي مت کسي. اک ٺهئي نه کٻڙ خان چنڊ ڏٺو. اچڻ ۽
وڃڻ هن جي لاءِ هڪ جهڙا آهن. انب نه لهي ککڙي ٿو چوسي. انبن جون سڪون انبڻيون نه
لاهين. انب جي ڪاٺيءَ مان اُکري مهري ٺاهڻ. اڏامي سگهي ڪين، رڳا کنڀ پيو ڦڙڪائي اڌ
ڪڪڙ ۽ اڌ ٻٽيرو. اٽو کاڌو ڪوُئي مار پئي گابي تي. اُهو سون نه گهريو جو ڪنَ ڇني.
اهڙو ڪو به هٿ ڪونهي جو وقت کي جهلي قابو ڪري. آسمان ۾ جڏهن چنڊ يا سج گرهبو آهي
تڏهن سڀڪو ڏسندو آهي. انڌو چوي ته ناچ واھ جو آهي ۽ ٻوڙو چوي ته راڳ واھ جو آهي.
انڌي جي زال خدا جي پناھ هيٺ آهي. انڌي جي لاءِ رات ۽ ڏينهن هڪ جهڙا آهن. اڃا هوءَ
گابي آهي، اڃا سِڱَ ڪين ڄاوا اٿس. اڙي گانئن، ڌرم جي واسطي ٿورو گاھ کاءُ. اکين تي
پردو چاڙهڻ. انڌو اَن پيهي ۽ ڪتو اٽو کائي. اُکريءَ کي هڪڙي پاسي کان ڌڪ ٿو لڳي ۽
دهل کي ٻنهي پاسن کان. ايترو فرق آهي جيترو هاٿي ۽ مڇر جي وچ ۾ آهي. اڌ ڀريل ٿانو ۾
پاڻي ڦٿڪي ٿو پر ڀريل ۾ نٿو ڦٿڪي. اها پڇا ڪرڻ ته وڻ اڳي هو يا ٻج. اڇا وار موت جا
قاصد آهن. ڪمان مان نڪتل تير واپس نٿو اچي. انڌي جي اڳيان روئڻ پنهنجون ٻئي اکيون
خراب ڪرڻيون آهن. اکيون کنبڻين جو بار کڻي نه ٿيون سگهن. آرس، ننڊ ۽ اوپاسي ٽئي موت
جون ڀيڻيون آهن. انکين جو قدر انڌي کان پوڇ. اٽي ۾ لوڻ. انڌن کي ڊوڙڻ نه گهرجي.
اونداهو گهر نانگن سان ڀريل ٿو رهي. الوءَ جي آڪھن هڪڙي. آزمائي کي آزمائي سو ڦِر
ڦِر ڇائي پائي. آڻين ۽ چاڙهين ڏٿ ڏهاڻي سومرا (شاه). آھ غريبان قهر خدا. اٽي تي اٽو
کارو نه کٽو. اٽي جو ڏيو، اندر ته کائن ڪوئا ٻاهر ته کائن ڪانگ. اُٺ جي وات ۾ ڄار
جي باس. اُٺ پئي رُنا جڏهن ٻورا پئي سڀيا. اُٺ ماڪوڙي جو سالو. اُٺ ماڪوڙي اَٺين
پيڙهي ماسات. اپڻا مال هَهيءَ، روسان به کاسان به. اپڻي گهوٽ ته نشا ٿيوئي. اچين تا
آءُ وڃين ته واھ، ڪانهي ڪا ڪمال چئي. ادي مئي ادو ڄائو، اسين اوتري جا اوترا. اکيون
لڳي چار ٿينديون. اکئين لونگ لڳا جفر ويا وسري. اڳيان باھ پٺيان پاڻي. اڪ جي ماکي
ناهي جو کائي وٺبي. اندر جن جو اڌ ڏونگر سي ڏورينديون (شاھ) انڌ ڌنڌ نگري چرٻٽ
راجا، ٽڪي سير ڀاڄي ٽڪي سير کاڄا. اهو ڪم ڪجي، جيڪو آئيءَ ويل ڪم اچي. اُهي گڏھ اهي
آٿر. ائين اچي جيئن ڍڪي گهوڙي ڦر تي اچي. انڌو هاٿي لشڪر جو زيان. انڌو مڱڻهار ڏسي
نه آر ڪري. انڌي کي جهڙو تئو تهڙي آرسي. انڌي گهوڙي ڪل ۾. انڌن وڃي ملتان لڌو.
انڌيون ٻه چمڪا چار. انگ اُگهاڙو پيٽ بُکيو. انهي ۾ ڪا اربعا خطا آهي ڇا؟ اُڌار جي
ماءُ ڪا نه مئي آهي. اُڻائي به وئي، پُڻاڻي به وئي، وري ڪپھ جي ڪپھ. اَڻندو اُهائي،
جيڪا ڪوريءَ من ۾. اَوَل پيٽ پنجوُءَ جو ۽ پوءِ ٻار ٻچا. اول خويش بعد درويش. اول
طعام پوءِ ڪلام. اُهو ڪجي جو مينهن وسندي ڪم اچي. انڌي هنگي ڏھ سِڙائي. اُهو وڻءِ
ڪونهي جنهنکي واءُ نه لگي. هوندو. اُهو هٿ کير ۾ اُهو هٿ نير ۾. ائين ڀڳو جيئن کاري
هيٺان ڪانءُ ڀڄي. ائين ڪجي جو لال به لڀي ۽ پريت به رهجي اچي. ايرازي آندي ڳور
نهاري ڳوٺ ۾. انهي تريء تيل ئي ڪونهي. اُٺ جي چاڙهيءَ کي به لعنت لاهيء کي به لعنت.
الله ڏئي بندو سَهي. ايذائن جي وير وٺڻ ۾ انهنجي سهڻ کان وڌيڪ خرچ ٿو لڳي. اَڏِڻ
کان ڊاهڻ سَوِلو آهي. انڌي کي رستو ڏيکارڻ سولو نه آهي. اُڌارو وٺڻ فقط هڪڙو ڀيرو
چڱو آهي. اڌ دنيا ٻئي اڌ تي ٿي کلي. اسانجي پاڙيسيرن جا ٻار هميشه خراب آهن. اک اک
جي عيوض، ڏند ڏند جي، هٿ هٿ جي، پير پير جي. اُهو سڀاڳو آهي جو مسڪينن تي قياس ٿو
ڪري. اسانجي حياتيء جا ڏينهن ٽي ويهون ۽ ڏھ ورھ آهن، پر جي طاقت جي ڪري کڻي
چارويهون ٿين. اي سست تون ماڪوڙيءَ وٽ وڃ ۽ هُن جي رستن تي ويچار ڪري ڏاهو ٿي.
اڌارو وٺندڙ اڌاري ڏيندڙ جو ٻانهو آهي. اوهانجي مٿي جا وار به سڀ ڳڻيا پيا آهن. اي
طبيب پاڻکي ڇُٽاءِ. آءُ تنهنجي واتان توتي فتوا ڏيندس. اکر ماري ٿو پر معنيٰ جياري
ٿي. اسين ايمان سان هلون ٿا نه نظر سان. اوهانجي گفتگو لذت واري ۽ سلوڻي هئڻ گهرجي.
اک ۾ ڪک، ڦوڪ ڪن ۾ پئي اچي. اڀرندو ۽ الهندو الله جو آهي. الله حساب وٺڻ ۾ تڪڙو
آهي. الله طاقت کان وڌيڪ ڪنهنکي تڪليف نٿو ڏئي. جيڪي اوهين ڪريو ٿا سو سڀ الله ڏسي
ٿو. اجل کي اجمل ڇا ڪندو؟ الله صبر وارن سان آهي. الله نيڪي ڪندڙن جو اجر نٿو
وڃائي. الله جي اوليائن کي نڪو خوف آهي نڪو ڏک. الله ڪنهن قوم کي نٿو ڦيرائي جيسين
ڪ هو خود پاڻ کي نه ڦيرائينديون. الله آسمان ۽ زمين جو نور آهي. الله ڏکن پٺيان سک
رکيا آهن. اوهان لاءِ اوهانجو دين ۽ مون لاءِ منهنجو دين. الله جي يادگيري دل جي ڪس
لاهي ٿي ۽ انهي کي روشن ڪري ٿي. الله ڪو به مرض نٿو موڪلي جنهنجي لاءِ دوا يا شفا
نٿو موڪلي. الله سهڻو آهي ۽ سونهن کي پسند ٿو ڪري. اکين ڏٺي جهڙي ٻي خبر ڪانهي.
آخرت جي زندگيءَ لاءِ محنت ڪجي. دنيا جي زندگي عارضي آهي. اخروٽ، بد هضمي ختم ڪندو
آهي ۽ سگهه بخشيندو آهي. اگهن جي ٻُڪي، سگهن لاءِ نه هوندي آهي. اگهن مڙي اڄ، ڪِئو
سڏ صحت کي. انڌي جو ڌڪ، يا کاري يا ماري. اب جو ڏنو ڪھڙي ڪم جو، جيسين رب نه ڏئي.
اک اٿڻ، زال ويامڻ ۾ ڪھڙي دير؟ انبن آميون، سورن کنيون سيرَ ساهميون. اٺون گهر،
ڏائڻ به اورانگھي. اڪ جو کير، اک ۾ نه ڏھائجي. اوجھ ڀرڻ، آ روڳ ڀرڻ. اڌ حڪيم آھي،
ڪِري. گهو کائي ڌنُ، سگهو کائي انُ. اڌ-رنگ، ماري يا کاري. اسوءَ ۾ لسي، بيمار
ڪرسي. اهڙو ڪم ڪجي جو، نانگ به مري ۽ لٺ به نه ڀڄي. اهڙو ڪم ڪجي جو، لعل به لڀي ۽
پريت به رهجي اچي. اڪ، انب نه ٿئي، توڙي جال پيارجيس جَلُ/ جَرُ. اٽو کاڌو ڪئي، مار
پيئي گابي تي. اُٺ پٺيان گهنڊڻي اُٺ نه رٺا، ٻورا رٺا. اَٺي آني پڳڙي، رپيو ٻڌاڻي،
ڪري پيئي کوهه ۾، ٻه روپيا ڪڍاڻي. اُٺي بُھَه چُٺي اپڻا مال ھئي، روئسان به کائسان
به. اپڻي گھوٽ ته نشا ٿيويئي. اڃا اٺ ڪڍن سسئي. ادي ادي اتراڻ، چي؛ ”مون ته اھو ئي
منو ماڻ“. اسان ڀانيو ھار، پر سڳو ئي سورن جو. اَڪ آمو نه ٿئي، توڙي ڦٽي ڪري ڦر. اک
ٻڌڻ، تپ لنگھڻ. اک ٺھيئي نه، کٻڙ خان چنڊ ڏٺو. اڳين پاڻي، پوين چڪ. اگهائي ته ڪچ،
نه ته ماڻڪن موٽ ٿئي: اگهه ڪنھن وڌو؟ چي؛ ”جنھن جي نه سري.“ اڱر ڪوسا ته هٿ ساڙين،
جي ٿڌا ته هٿ ڪارا ڪن. امان ساهري گهر مون سان ٻيا ته وڙهن پر ساهري چائنٺ به وڙهي.
انڌا بي ايمان ٿيندا آهن. انڌو ڇوڪر، لائو ڏوڪڙ؛ ٽڪاڻي جي ارداس. انڌير نگري، چرٻٽ
راجا، ٽڪي سير ڀاڄي، ٽڪي سير کاڄا. اڻائي به ويئي، تڻائي به ويئي، وري ڪپھ جي ڪپھ.
اونڌيون پاٽيون، پاسيرا ٽويا. اها دعا، دل سان ئي نٿي لڳي. اها ڪڪڙ ئي مري ويئي، جا
سونا آنا ڏيندي هئي. اهڙو ڪم ڪجي، جو لعل به لڀي پريت به رهجي اچي. اهو ئي هٿ کير
۾، اهو ئي هٿ نير ۾. ايڪ پنٿ، دو ڪاج اُترادي ڍڳو، لاڙ جو ماڻهو. اُتر ۾ رهندو ٻه
آهون ڏيو ٿو وڃان. اٺ وانگر اڳتي ڏسبو ۽ پيرن ۾ نه نهاربو ته پوءِ ٿيڙ ئي کائبا. اڄ
جو ڪم سڀاڻي تي نه رکجي. اڇي ڪپڙي تي داغ  جلد چڙهي. اُرهه زورائي ڪرڻ، کير ۾ وري
وجهڻ. اصل کان خطا نه ٿيندي بد کان وفا نه ٿيندي. ايمان؛ مزمان. انبن ٻور، اکين
سور. آکئي جو عقل ۽ وِهائيءَ جي تَوڻ، پوري ڪا نه ٿئي. (چوڻي) اصلي شيخ، مريد کي
غلط راھ تي ھلڻ جي تلقين نه ڪندو. اڳياڙي تن جي سرهي، پڇاڙي جن جي سرهي. اتر پاند؛
اتريان واءَ، ٿڌي هوا آڻيندڙ واءُ. انسان، پتليءَ سمان. اي دل نه ڪر فڪر، ڪر شڪر،
ڪر شڪر. انسان ذات جي شيوا ۾ ئي ايشور جي بندگي سمايل آهي. اَڪُ ٻارڻ، جَوَ تَوڻ،
ٽِمڻو گهر. اوڙا پِنيم، پاڙا پِنيم، پِنيم سڳا ڀائي. اندر اڇو ڪرڻ، ڌاڳا ڌوئڻ کان
ڀلو آهي. اڇي پڳ مَ پس اندر مڙيئي اڳڙيون. اک ڏٺيءَ ڳالهه تي به، ويچار ڪجي. اک
ڏٺيءَ ڳالهه لاءِ، ڪهڙو پڇڻ؟ اکين وارا، دنيا ۾ ٿورا آهن. اميدن تي جهان قائم آهي.
اڻ هوند ۾ پئسي پلو مهانگو، هوند ۾ رپئي پلو سستو . اهو چوئٿ ئي مري ويو، جيڪو چڻا
کپائيندو هيو. ايمان ناهي ته ٿلهائپ به ڪم جي ناهي. ابي چاڙهي اَدي چاڙهي، مون نه
چاڙهي ڪنهن نه چاڙهي. اُڀرندي سج کي سڀ جو سلام. اُڀ ۾ ٿُڪ اڇلائي، سو منهن ۾ پائي.
اُتم کيتي وڌند واپار، نيچ نوڪري پنڻ بيڪار. اتراڻ اُتريو، اڌ سيارو ڪُتريو. اُٿ به
ناڻو، ويھ به ناڻو، ناڻي بنا نَر ويڳاڻو. اٽو، چي: گهوٻاٽو. اُٺ ڪراڙو ته به ٻه
ڪنواٽ لهي. اُٺ تڏهن ئي ٿي رڙيا، جڏهن ٻورا ٿي سبيا. اٺينءَ پيڙهيءَ اُٺ، ماڪوڙو
ماسات. اُٺ چري ٻٽيھ، ٻڪر چري ڇٽيھ. اُٺ ته اُٺ پر جَت به اُٺ. اُٺ پوڙهو ٿيو ته به
مُٽڻ نه سکيو. اُٺ پنهنجي مُٽ تان تِرڪي. اُٺ جي وات ۾ لوڻ وجھ ته به رڙي، ڳڙ وجھ
ته به رڙي. اُٺ کي لاڻو، گهوڙي کي داڻو، مرد کي ناڻو، محبوب کي ماڻو. اُٺڙيءَ جي
پڪڙ ۽ عورت جي مڪر کان خدا بچائي. اُٺ تان وڃڻي لٿي، ته به چڱي. اجائي گوڙ مان، نه
هڙ نه حاصل. اڃا ٻج کوٽي ڪانهي. اڃا اوڌر جي ماءُ نه مُئي آهي. اڃا ڄائي نه آهي،
چي: نانيءَ جي مهانڊين. اچيس نچڻ نه، گاريون ڏي دهل کي. اڇي ڏاڙهي اٽو خراب. اڇا
وار، عزت ۽ اعتبار. ابو مئو ادي ڄائي، اسين اوتري جا اوترا. اَدلي جو بدلو. اڍائي
گهرن جو خير. اُڏر ڙي ڪونج، اسين به اينداسين. آزمائي کي آزمائي، سو ڌوڙ منهن ۾
پائي. آسمان مان ڪريو، کجيءَ ۾ اٽڪيو. استاد آھي روحاني پيءُ. استاد جي مار، ٻار جي
سنوار. افعال پنهنجا بڇڙا، الزام هڻي ابليس تي. اڪيلو ماڻهو نه کلندي سونهي نه
روئندي. اڪ جي ماکي ناهي جو لاهي وٺبي. اکر نه کَٽي، مڪر کَٽي. اکين کان انڌي، نالو
نور بيبي. اکيون اکين جهڙيون، نه ديد نه شناس. اکيون اکين جهڙيون، ديد لڀيس ئي ڪا
نه. اک جي پڪائي سکين، ته ڪاري عينڪ پاءِ. اکيون آهن ڏسڻ لاءِ. اگھ ڪنهن وڌو؟ چي:
جنهن جي نه سَرِي. اگهي امير کان سَگهو غريب سٺو. اڳيان کوھ، پٺيان کڏ. اڳيان ويا
وسري، پويان لڳا مصري. الله جي نالي جي ماني؛ سَڙي يا سُڪي. الله ڏي ٿو، پر
کنگهائي. الا نور، مٿي جا سور. الله به سڃاڻي سِڱ ڏيندو. امير جو هر ڪو سالو، غريب
جو ڀيڻيوو به ڪو نه. امانت زمين به ڪا نه ڳهي. ان نه مهانگو، پرين نه ڪوڙا. انبن
جون سڪون، انبڙين مان نه لهن. انڌو مڱڻهار، اڻ ڏٺا ڪري آر. انڌي جي ڪنوار، ڪنهن
لاءِ ڪري سينگار. انڌو ۽ اڻ سونهون، ٻئي هڪ آچار. ان پِلي ذات ڀلي. انڌي جهڙي پيڪي
تهڙي ساهرين. انڌي ڀونڊي ۾ خوش. جهڙي ڪرڻي تهڙي ڀرڻي. انڌي وٺجي، ٽُنڊي وٺجي پر
ننڍي وٺجي. انڌي هنگي ڏھ سيڙائي. انسان ويچارو ماڙهوءَ جي آچار. اندر ڪارو ڪانءُ،
ٻاهر ٻولي هنج جي. انڌن آندو، ٻلن چٽيو. انڌو ورهائي ريوڙيون سڀ پنهنجن کي. اندر
ڪاري کان، ٻاهر ڪارو سٺو. انڌو گهر هڪڙي اک، هن کي ٻئي ملي ويون. انڌن جي ملڪ ۾
ڪاڻو راجا. انڌو ڇوڪر، لائو ڏوڪڙ، هڻ مهنت جي منهن ۾. انڌي ۽ جنڊ، واري ۽ پنڌ. انڌي
۽ جنڊ، ٻئي ٻُڪيون تنور ۾. انسان نه سردي ۾ سرهو، نه گرميءَ ۾ خوش. اَن آهي ته
ايمان آهي. اِنسان جو پيٽُ قبر ئي ڀريندي. ان پهريان، افعال پوءِ. اندر ٻڏ ٻهون،
ٻاهر آتڻ ان جو. اوڻٽيھ راتيون چور جون، ٽيهين ڀاڳئي جي. آڻ مڃي، جهڳڙو ٽٽو. اڻ
هيريا نه هير، هِرني، ڀڃُ نه هير هيرين جي، متان وڙهني. اول پيٽ پنجوءَ جو، ٻار ٻچا
سڀ پوءِ. اوڀر وڃو اولھ وڃو، گهر سڀ کان چڱو. اوڌر محبت جي قئنچي آهي. اويلو مهمان،
پٽائي پاڻ. اول طعام، پوءِ ڪلام. اڳيان چَڪُ، پٺيان ڌَڪُ. اَگَھَ کٽيو کائجي، وَٽَ
کٽيو نه کائجي. اڱرن پيٺي هٿ ڪارا. اول خويش، پوءِ درويش. اُهي ئي لاٽون، اُهي ئي
چُگهه اُها ئي زبان ڇانوَ ۾ وهاري، اُها ئي اُس ۾. اڀ ڦاٽي کي به، ڪڏهن اڳڙي پئي
آهي؟ اٺ پٺيان گهنڊڻي. اديءَ کي جَن نه ڪَن، ادو عشق ۾ انڌو. آئي ته روزي، ٽري ته
بلا. اها ئي انڌي، اهو ئي جنڊ. اِهي ڏينهن، اهي شينهن. انڌا ٿا رليون سبن، سو مهمان
ٿا اوڍين. اها ڪڪڙ ئي مري ويئي، جا سونا آنا ڏيندي هئي. اهڙو ڪُڇي، جهڙي ڀت. ايمڻان
مُٽيو سو تيل ٿي پيو! اياڻو ڪري، سياڻو سِکي. ايءُ جي ڀونتريا ڀونءَ ته گهُنا به
گهوڙي چڙهيا. انڌي آڏو آهري، ڪرتئو ٽنگيل. عقل جي انڌي ۽ اکجي انڌي کي، ٻئي جو
احساس نه ٿيندو آهي. اُٺُ، الائي ڪهڙي پاسي ليٽي؟ اُٺَ نه رسن، ٻورا رسن. اُٺي،
بُهه چُٺي. اڄ نه ڏٺو لال، ته سڀاڻي ئي صحيح. اک ڏٺي مک، ڪير ڳھي؟ اڇا ڪپڙا کيسا
خالي، هلي گهمو چوهڙ جمالي. (چوڻي) اڇا ڪپڙا کيسا خالي، ماڻھن ليکي ملڪ جو والي.
اولارڻ واري کي واهي ڪڍجي. ايڪ صحت، هزار نعمت. ايڪ ديوي، دس پاوي. ايڪ ناري، سدا
برهمچاري. او چرن جهنگ، او چرن ٻيلا. اڀرندي تاءُ جنهن نه ڪيو، سو اُلهندي ڇا ڪندو؟
اُڀ ڦاٽي کي به ڪڏهن اڳڙي پوي؟ اٽي ۾ لوڻ. اوه چرن پَٽ/ ڊڀ، اوه چرن ٻيلا. اٺ جي
چوري، پکي ۾ ڇا لڪندي؟ اٺ جي وات ۾ جيرو. اٺ جي وات ۾ لوڻ وجهه ته به رڙي، کنڊ وجهه
ته به رڙي. اٺ چڙهئي کي به ڪڏهن نانگ کاڌو؟ اٺ کي لاڻو، گهوڙي کي داڻو. اڃا مينهون
جهنگ ۾، ڌوئي ڌريائون رڇ. اڌارو ڏجي تنهن کي، جنهن کان گهرجي نه، اڌارو وٺجي تنهن
کان، جيڪو گهري نه. اوڌر محبت جي قئنچي آهي. قرض، مرض آهي. اڪن کان انب گهرڻ: ٻٻرن
کان ٻير گهرڻ. اُکرين ۾ مٿا جي وجهن، مُهرين کان سي نه ڊڄن. اڳي به اَنُّ هيو، پوءِ
به ٿيو اَنُّ. اگهه ۽ ڳڀ جي سُڌِ، الله کي. اَڱر ڄاڻي، لُهر ڄاڻي. ايءَ ڄاڻي ته
اوءَ ڄاڻي، تون ٻئٺي اٽا تور. انبان ٻور، ڪَلالان لاها. انبن منجهه، انبن جو. انبن
جون سڪون به ڪي انبڙين مان لهن؟ ان جو واپار، ھس مان ڇلو ۽ ڇلي مان هس ڪري. اندر ٻڏ
ٻهون، ٻاهر آٽڻ ان جو. انڌن جي وهانءِ؛ منڊا نچن، ٽنڊا پائن ڦيريون. اَڻَ-گهريو
ماءُ به پٽ کي ببو نه ڏئي. انڌن وڃي ملتان لڌو. انڌو ۽ اڻ سونهون، هڪ جهڙا. اڄاڻ کي
ڳُڻائتين ڳالهين پڙهڻ لاءِ ڪتاب ڏيڻ. نڌي جي جوءِ جو واهي، الله. اڻ پڙهيا، پڙهين
آڏو ڀريون ڍوئيندا. اڻ سرنديءَ سڀڪو ٽري، کرو ڪو سرنديءَ ٽري. اِها زبان اس ۾
ويهاري، اِها زبان ڇانءَ ۾ ويهاري. اياڻو چوي، سياڻو ويڃائي. اندر جي خوشي ۽ اندر
جو غم انسان کي خوش رکن ٿا يا نهوڙي ڇڏين ٿا. اندر ابليس، شڪل منجهه شيطان. اَڌ رات
ئي کڏ ۾. الله ڏيوئي ميان ڏيوئي، صحبت نه ڏيوئي. اگهه پئي بازار ته ٻُٺي به جوار.
اهڙي جُٺ ڪيائينس، جهڙي ٻرڙو ڪري ٻارن سان. اَڄوڪا ساڌو، ٻه اَڱر واڌو. اڌ کير، اڌ
جيئرو پير. اگهه کٽيو کائجي، وٽ کٽيو کائجي. اول، انڌيءَ کي نه رول. انڌي ۽ جنڊ،
کٽولي ئي هنڌ. اوٻاسي ننڊ جي ماسي. اوٻاسيون آيون، ننڊ سندو نياپو. الله الصمند،
کارائي ڪمند. اهڙو سياڻو، جهڙو جيئو ڪاڻو. اُٺ جو نخرو ڪجائي جو زيانُ. اُٺ هميشه
مَڪي ڏانهن وَري. اُٺ آهي بيابان جو ٻيڙو. اُٺ پنهنجي مُٽ ۾ پيو تِرڪي. اُٺ پوڙهو
ٿيو ته به مُٽڻ نه سکيو. انب، ڏنڀ. انڌو، انوماني.



https://sd.wikipedia.org/wiki/%D9%8A%D9%88%D9%BD%D9%8A%D9%88%D8%A8

يوٽيوب هڪ وڊيو پيش ڪندڙ جي ويب سائيٽ آهي.جتي استعمال ڪندڙ پنهنجون وڊيوز شامل ۽
پیش ڪرر سگهن ٿا۔ پي پال جي ٽن پراڻن ملازمن فيبروري 2005ء ۾ یوٽیوب جي ويب سائيٽ
قائم ڪئي۔ نومبر 2006ء ۾ گوگل انڪارپوریٽڊ 1.65 ارب ڊالر جي عيوض یوٽیوب کي خرید
ڪري ڇڏيو ۽ هاڻي هي گوگل جر ماتحت اداري جي طور تي ڪم ڪري رهيو آهي۔ اداري جا صدر
دفتر سان برونو، ڪیلیفورنیا، |آمريڪا ۾ آهن۔ یوٽیوب استعمال ڪندڙ کي وڊيو مواد
ڏيکارڻ لاء ایڊوب جي فلیش وڊيو ٽیڪنالوجي استعمال ڪندو آهي۔ یوٽیوب تي پیش ڪيل
ذياده تر مواد انفرادي طور تي ان جي استعمال ڪندڙ جي طرفان پیش ڪيو ويندو آهي البتہ
سی بی ایس، بي بي سي، يو ايم جي ۽ ٻيا ابلاغي ادارا بہ یوٽیوب ڀاڱيواري منصوبي تحت
پنهنجو ڪجهہ مواد پیش ڪندا آهن.

یوٽیوب انگريزي کان علاوہ 16 کان وڌيڪ ٻولين ۾ سهولتون ميسر ڪري ٿو جن ۾ هسپانوي،
ولنديزي، چيني ۽ ٻيون شامل آهن.



https://sd.wikipedia.org/wiki/%D8%B9%D9%84%D9%8A

علی بن ابی‌ طالب (عربي ۾: علی بن أبی طالب؛ ۱۳ رجب ۳۰ عام‌الفیل – ۲۱ رمضان ۴۰
هجری) مذهب شیعہجو پهريون امام، صاحب نهج البلاغه ،خلفای راشدین اهل سنت جو چوٿون
خليفو. محمد، پیغمبر اسلام جو سوٽ، ۽ نڃاڻو.. پيءُ ابو طالب ماءُ فاطمه بنت اسد ۽
گھر واري فاطمهٔ زهرا پٽ امام حسن، امام حسين، و زینب ء ام ڪلثوم.پاڻ سال ۳۵ تا ۴۰
پنج سال جي گھٽ ارسي تائين خلیفي جي عنوان سان خلافت اسلامی، (شام کان الاوه)تقريبا
پوڻا پنج سال تائين حکومت ڪيائون. پاڻ کي دنيا ۾ وڏو مان ۽ مرتبو حاصل آهي ڇو ته
اهل سنت وارا علي کي خلفای راشدین ۽ صحابهٔ مان ويجھو صحابي ۽ شيعه پنهنجو پهريون
امام مڃن ٿا.

نڊپڻ ۾ پيءُ جي ڪرزي ٿي وڃڻ ڪري، محمد ان کي پنهنجي سرپرستي ۾ ورتو. محمد جي
سرپرستي ۾ اڃڻ وقت، علی جي ڄمار 9 کان 11 سال هئي.؛ علي یوم الدار ۾ محمد جي دعوت
قبول ڪري اسلام تي سڀ کان پهريان ايمان آڻڻ وارو انسان نڻجي ويو. ۽ محمد ان کي
پنهنجو «ڀاءُ ۽ وصی ڪوٺيو». چيو وڃي ٿو ته لیلة المبیت مديني طرف هجرت واري رات ۾
به ان جي مدد ڪيائين ۽ محمد هجرت کان پوءِ مدینه ويو ۽ ڀائيپاڻي واعدي ۾ علي کي
پنهنجو ڀاءُ انتخاب ڪيائين هو گھڻين ئي جنگين ۾ علم دار اسلام رهيو .

علي جمعي ڏينهن ۱۳رجب سن ۳۰ عام الفيل (بعثت کان ڏهہ سال اڳ) ڪعبي منجھہ پيدا ٿيا.
هن نينگر جو عاليقدر والدابو طالب ابن عبدالمطلب ابن هاشم ابن عبد مناف هو ۽ سندن
امڙ فاطمہ بنت اسد بن هاشم ابن عبدالمناف هئي. علي ڇهن سالن جي ڄمار تائين پنهنجي
والدين وٽ زندگي گذاريندو رهيو. ان کان پوءِ محمد ابن عبدالله جي درخواست تي محمد
وٽ هليو آيو ۽ سندن تربيت هيٺ رهيو. پنهنجي ان زماني کي علي پاڻ بيان ڪري ٿو:

”ننڍپڻ ۾ رسول اڪرم منهنجي پالنا ڪئي، پنهنجي سيني سان لائيندا ۽ هنڌ تي پنهنجي ڀر
۾ جڳهہ ڏيندا هئا. پنهنجي جسم مبارڪ کي مون سان مس ڪندا هئا ۽ پنهنجي خوشبو مون کي
سنگهائيندا هئا. پهرين پاڻ ڪنهن شَي کي چٻاڙي پوءِ ان جو گرهہ ٺاهي منهنجي وات ۾
وجهندا هئا... آءُ سندن پٺيان ائين هلندو هئس جيئن ڏاچيءَ جو گورو پنهنجي ماءُ جي
پٺيان. پاڻ هر روز منهنجي لاءِ نيڪ اخلاقن جا پرچم بلند ڪندا هئا ۽ مون کي انهن جي
پيرويءَ جو حڪم ڏيندا هئا ۽ هر سال (جبل) حرا ۾ ڪجهہ عرصو ٽڪندا هئا ۽ اتي مون کان
سواءِ ڪو به کين نه ڏسندو هو“.

محمد جو اعليٰ ڪردار، بهترين سيرت، عدالت پسندي، انسان دوستي، خدا پرستي عليءَ جي
انفرادي ۽ اجتماعي زندگيءَ جي راهہ متعين ڪرڻ لاءِ بهترين نمونو هئي.

تاريخدانن جو بيان آهي تہ عليءَ جو نالو ابو طالب قصي جي نالي تي زيد رکيو هو.اوهان
جي مان فاطمه بنت اسد اوهان جو نالو پنهجي پي جي نالي اسد تي رکيو هو جڏهن تہ محمد
مٿس الله جو نالو علي رکيو.

اوهان جي مشهور ڪنيت ابوتراب ء ابوالحسن آهي ء مشهور لقب اميرالمومنين،مرتضي،وجه
الله،يدالله،عين الله،اسدالله،نفس رسول،ثاقي ڪوثر حيدر زياده مشور آهن.

حضرت علي جي پرورش نبي سائين جن پاڻ ڪئين جڏهن حضرت علي پيدا ٿيا تڏهن اوهان پنهجي
زبان مبارڪ حضرت علي جي زبان سان ڏني ء پنهجو لعاب دهن سان علي کي سيراب ڪئين.

شيعن جي عقيدي ۾ امام علي بعد نبي حضرت محمد صه دنيا جي سڀن انسانن،ماڻهن،نبين کان
افضل،معصوم آهي،خليفو بنا ڪنهن فاصلي جي آهي.

اهلسنت والجماعت يعني سني جي عقيدي موجب اوهان بعد از نبي افضل آهن پر خليفو بلا
فصل نه آهن.



https://sd.wikipedia.org/wiki/%D8%A2%D8%B3%D9%BD%D8%B1%D9%8A%D8%A7

هن ملڪ جو نالو جمهوريه آسٽريا (Republic of Austria) آهي، آسٽريا جرمن زبان جو لفظ
آهي، جنهن جي معنيٰ آهي: ”فرانڪن جي اوڀر واري بادشاهت“. هن ملڪ جي اتر ۾ جرمني،
چيڪ جمهوريه ۽ سلوواڪيا، اوڀر ۾ هنگري، ڏکڻ ۾ سلووينيا ۽ اٽلي، اولهه ۾ سوئيزرلئنڊ
۽ ليچن اوسٽين موجود آهن. آسٽريا سمنڊ کان سواءِ جابلو ملڪ به آهي ۽ پنهنجين سهڻين
ٽڪرين جي دل لڀائيندڙ منظرن سبب سڄي دنيا ۾ مشهور آهي. آسٽريا جي ڪل پکيڙ 83854
چورس ڪلوميٽر (32368 چورس ميل) ۽ آبادي 85 لک آهي. گاديءَ جو هنڌ ويانا (Viena) ۽
سڀ کان مٿانهون هنڌ گداس گلوڪنز (بلندي: 3797 ميٽر) آهي. هن ملڪ جي سرڪاري زبان
جرمن آهي، جڏهن ته سربوڪروٽ ۽ ٽرڪش پڻ ڳالهائجن ٿيون. موسم نهايت خوشگوار ۽ وڻندڙ
آهي، سردين ۾ سخت سردي پوندي آهي، جڏهن ته گرمين ۾ موسم وچٿري هوندي آهي. آسٽريا جي
مکيه زرعي پيداوار ۾ پٽاٽا، جوئر، چقندر، مڪئي، ڪڻڪ، ڪپهه ۽ انگور وغيره شامل آهن.
مکيه صنعتن ۾ فولاد، مشينري، گاڏيون، بجليءَ جو سامان، آپٽيڪل شيشي جون پروڊڪٽس،
ڪاغذ، ٽيڪسٽائيل، سيمنٽ، ڪيميائي شيون آهن ۽ مکيه معدنيات ۾ ڪپهه، لوهه، تيل،
ميگنائيٽ، گرينائيٽ، قدرتي گيس، جست،ٽامو ۽ زنڪ آهي. آسٽريا جي هاڻوڪن علائقن ۾
ماڻهو هزارين سال اڳ به رهندا هئا، پر تاريخدانن کي انهن بابت ڪا ڄاڻ ناهي ملي
سگهي. 800 ق.م ۾ ماڻهو کاڻين کوٽڻ جو ڪاروبار ڪندا هئا ۽ انهن جو ڌنڌو ڪچي لوهه ۽
لوڻ جو واپار هو. 15ق.م ۾ رومين هن علائقي کي پنهنجي بادشاهت ۾ شامل ڪيو. 955ع ۾
آسٽريا جرمن سلطنت جو حصو ٿيو. 964ع ۾ پوپ اوٽو پهرئين کي مقدس رومن شهنشاهه جو لقب
ڏنو، ان ريت مقدس رومن امپائر جي حيثيت سان 1806ع تائين آسٽريا تي هن جي حڪومت رهي.
آسٽريا ڊيموڪريٽڪ فيڊرل جمهوريه آهي، جنهن جو هيڊ آف اسٽيٽ ۽ فوج جو ڪمانڊر انِ چيف
صدر آهي، جنهن کي عوام 06 سالن لاءِ چونڊيندو آهي. آسٽريا جي آزاديءَ جو ڏهاڙو 26
آڪٽوبر 1955ع آهي. هي ملڪ 14 ڊسمبر 1955ع کان گڏيل قومن جي اداري (U.N.O) جو ميمبر
آهي.



https://sd.wikipedia.org/wiki/%DA%AF%DA%8F%D9%8A%D9%84_%D9%82%D9%88%D9%85%D9%88%D9%86

25 اپريل 1945ء کان 26 جون 1945ء تائين سان فرانسسڪو، آمريڪا ۾ پنجاھ ملڪن
جي نمائندن جي هڪ ڪانفرس منعقد ٿي۔ هن ڪانفرس ۾ هڪ بين الاقوامي اداري جي ٺهراءَ
تي غور ڪيو ويو۔ پوءِ گڏيل قومون يا United Nations جو منشور يا چارٽر مرتب ڪيو
ويو۔ پر گڏيل قومون 24 آڪٽوبر 1945ء ۾ معرض وجود ۾ آئي۔

گڏيل قومون يا United Nations Organization جو نالو آمريڪا جي اڳوڻي صدر فرينڪلن ڊي
روزويلٽ تجويز ڪيو هيو۔

ڳهر امن پسند ملڪ جيڪو گڏيل قومن جي چارٽر جون شرطون تسليم ڪري ۽ اداري جي
نظر ۾ اهو ملڪ انهن شرطن کي پورو ڪري سگھي ۽ گڏيل قومن جي ذميدارين کي
ادا ڪرڻ جي لاءِ تيار هجي برابري جي بنياد تي گڏيل قومن جو رڪن بڻجي سگھي ٿو۔ شروع
شروع ۾ هن جا صرف 51 ميمبر هيا۔ بعد ۾ وڌندا ويا۔ سڪيورٽي ڪائونسل يا سلامتی
ڪائونسل جي سفارش تي جنرل اسيمبلي رڪنن کي معطل يا خارج ڪري سگھي ٿي۔ ۽ جيڪڏهن ڪو
رڪن چارٽر جي مسلسل خلاف ورزي ڪري انکي خارج ڪري سگھجي ٿو۔ سلامتی ڪائونسل معطل شده
رڪنن جي رڪنيت جي حقن کي بحال ڪري سگھي ٿي۔هن وقت هن جي رڪن ملڪن جي تعداد 193آهي۔
تفصيلي فهرست جي لاءِ ڏسو: گڏيل قومن جا رڪن ملڪ۔

ان کان علاوه هڪ جنرل اسيمبلي جي پريذيڊنٽ، 17 وائس پريذيڊنٽ ۽ وڏي ڪميٽي جي 6
ميمبرن تي مشتمل آهي جن جي چونڊ جنرل اسيمبلي ڪندي آهي۔ جنرل ڪميٽي جو اجلاس
اسيمبلي جي ڪم جو جائزو وٺڻ ۽ انکي بخوبي سر انجام ڏيڻ جي لاءِ اڪثر منعقد ٿيندو
آهي۔ جنرل اسيمبلي جي امداد جي لاءِ وڌيڪ ڪيتريون ئي ڪميٽيون به آهن۔ جنرل اسيمبلي
اڪثر اوقات ضرورت جي وقت هنگامي ڪميٽيون به مقرر ڪندي آهي۔ مثلاً اسيمبلي ڊسمبر
1948ء ۾ ڪوريا جي لاءِ گڏيل قومن جو ڪميشن مقرر ڪيو۔ گڏيل قومن مصالحتي ڪميشن براءِ
فلسطين مقرر ڪيو۔ تمام ڪميٽِن جون سفارشون جنرل اسيمبلي ۾ منظوري جي لاءِ پيش ڪيو
وينديون آهن۔

سلامتي ڪائونسل يا سڪيورٽي ڪائونسل گڏيل قومن جو سڀ کان اهم عضوو آهي ان جا ڪل
پندرهن رڪن هوندا آهن، جن مان پنج مستقل رڪن جيڪي فرانس، روس، برطانيہ، چين ۽
آمريڪا آهن ۽ انهن وٽ ڪنهن به معاملي ۾ راءِ شماري کي اڪيلي رد يعني ويٽو ڪرڻ جو حق
حاصل آهي۔

بين الاقوامي عدالت جو صدر مقام شهر هيگ واقع نيدرلينڊز (هالينڊ)آهي۔ هي
عدالت گڏيل قومن جو سڀ کان وڏو قانوني ادارو آهي۔ تمام ملڪ جن آئين عدالت جي
منشور تي دستخط ڪيا، جنهن مقدمي کي چاهن هن عدالت ۾ پيش ڪري سگھن ٿا۔ ان کان علاوه
خود به سلامتی ڪائونسل قانوني تنازعا عدالت موڪلي سگھي ٿي۔

سيڪريٽري جنرل گڏيل قومن جي سڀ کان وڏي ناظم امور جي حيثيت سان ڪم ڪندو آهي۔ سلامتي
ڪائونسل جي سفارش تي جنرل اسيمبلي سيڪريٽري جنرل چونڊيندي آهي۔ سيڪريٽري جنرل
اسيمبلي کي هڪ سالانہ رپورٽ پيش ڪندو آهي ۽ انکي حق حاصل تہ پنهنجو عملو خود نامزد
ڪري۔



https://sd.wikipedia.org/wiki/%D9%88%D8%A7%D8%A6%D8%B1%D8%B3

وائرس لاطيني ٻوليءَ جي لفظ وائرون مان نڪتل آهي جنهن جو مطلب آهي ”زهر“. وائرس
تمام ننڍا ۽ شايد سڀ کان قديم جاندار آهن. ارڙهين صديءَ کان حياتيات جي ماهرن جو
چوڻ هو ته بي شمار انساني بيماريون بيڪٽريا جي ڪري پيدا ٿينديون آهن. 1892ع ۾ هڪ
روسي سائنسدان ايوانوسڪيءَ پهريون ڀيرو لفظ وائرس استعمال ڪيو، هن ٻڌايو ته موزائيڪ
بيماري هڪ وائرس مان ٿيندي آهي جيڪي بيڪٽريا کان به ننڍا آهن. انساني اک انهن
جاندارن کي نٿي ڏسي سگهي، اهڙن جاندارن کي عام طور خوردبيني جاندار سڏيو ويندو آهي.

1935ع ۾ سائنسدانن، وائرس متعلق بنيادي ڄاڻ هٿ ڪري ورتي. ان ساڳي سال هڪ نئين
اليڪٽرانڪ خوردبيني به ايجاد ٿي. ان خوردبيني جي ڏسڻ جي صلاحيت 1،000،000،000 ملي
مائڪرون هئي. ان خوردبينيءَ سان ملي مائڪرون کان به ننڍي شيءِ کي ڏسي سگهجي پيو. ان
ايجاد کان پوءِ موزائيڪ وائرس توڙي ٻيا وائرس آسانيءَ سان خوردبيني ذريعي ڏسي سگهجن
ٿا.

وائرس، بنا گهرڙي وارا ۽ مڪمل مفت خور يا پيراسائٽ آهن. اهي پروٽين خول ۽ نيو ڪليئڪ
ايسڊ جي تهن جا ٺهيل هوندا آهن. وائرس پنهنجي ميزبان جاندار جي گهرڙي کان ٻاهر نه
ته زنده رهي سگهن ٿا ۽ نه واڌ ويجه ڪري سگهن ٿا. انهن خوردبيني جاندارن ۾ جنسي يا
غير جنسي پيدائشي عمل نه ٿيندو آهي. انهن جي واڌ ويجه نقلياتي عمل مان ٿيندي آهي.
پنهنجي پروٽين ٺاهڻ لاءِ وائرس ميزبان گهرڙي جا اينزائيم استعمال ڪندو آهي. وائرس
جي پيچده نسلن ۾ لڳ ڀڳ 200 جينز هوندا آهن.

وائرس جا ٻه قسم ٿين، هڪڙا خطرناڪ ٿيندا آهن جيڪي ميزبان گهرڙي کي ئي ختم ڪريو ڇڏين
جنهن ۾ اهي پاڻ پلجي رهيا هوندا آهن. ٻيا ٽيمپريٽ هوندا آهن، اهي پنهنجي ميزبان جي
جينوم يا وراثتي مواد سان گڏ رهي وڏي عرصي تائين خاموشيءَ واري حالت ۾ گذاريندا
آهن.

وائرس بناوت ۾ ننڍا، گول يا گولف بال جيان، لٺ دار يا ٽيڊپولز ۽ گهڻ پاساوان ٿيندا
آهن. انهن جو نيوڪليئڪ ايسڊ هڪ يا وڌيڪ ڊي اين اي يا آر اين اي جي ماليڪيولن جو
ٺهيل هوندو آهي. سڀ کان ننڍو وائرس 4 جينز ۽ سڀ کان وڏو وائرس سوين جينز تي مشتمل
ٿي سگهي ٿو.



https://sd.wikipedia.org/wiki/%D9%81%D9%84%D9%85

فلم (film)، جنهن کي مووي (movie) يا متحرڪ تصوير (motion picture) به چيو ويندو
آهي، ساڪت تصويرن جو اهڙو سلسلو هوندو آهي جيڪو پردي
(اسڪرين) تي ايئن ڏيکاريو ويندو آهي تہ ان تي متحرڪ هجڻ جو ڌوڪو ٿيندو آهي۔ مختلف
شين کي تسلسل سان گڏ تيز رفتاري سان ڏيکاريو وڃڻ جي ڪري هي بصري ڌوڪو ناظرين کي
احساس ڏياريندو آهي ته هو مسلسل متحرڪ شيون ڏسي رهيا آهن۔ هڪ موشن پڪچر ڪيمرا جي
ذريعي اصل منظرن جي عڪس بندي ڪري فلم تخليق ڪئي ويندي آهي۔ موشن پڪچر ڪيمرا جي
ذريعي اصل منظرن جي عڪس بندي؛ تصويرون يا روايتي اينيميشن تڪنيڪون
استعمال ڪندي ننڍي شبيهن جي عڪس بندي؛ سي جي آءِ ۽ ڪمپيوٽر اينيميشن جي ذريعي؛ يا
ان ۾ ڪجھ بعض يا تمام تر تڪنيڪين ۽ ٻيا بصری اثر (visual effects) استعمال ڪندي فلم
تخليق ڪئي ويندي آهي۔ لفظ ’’سينما‘‘ (cinema) عموماً فلم ۽ فلم سازي يا فنِ فلم
سازي جي لاءِ استعمال ڪيو ويندو آهي۔ سينما جي رائج تعريف جي مطابق هي خيالن،
ڪهاڻين، احساسن، جذبن، خوبصورتي يا ماحول جي بلاغتن جي تجربن جو نقل پيش ڪرڻ جو فن
آهي۔

فلمون مخصوص ثقافت جي تحت تخليق ڪيون وينديون آهن ۽ اهي انهن ثقافتوں کي
پيش ڪرڻ سان گڏوگڏ اُنهن تي اثر انداز به ٿينديون آهن۔ موجوده دور ۾ فلم کي
فن جي هڪ ايم شڪل تصور ڪيو وڃڻ سان گڏوگڏ، تفريح جو مقبول ذريعو،  ۽ تعليم ۽ شعور
پکيڙڻ جو مضبوط ترين ابلاغي ذريعو مڃيو وڃي ٿو۔ بصري صورت ۾ پيش ڪيو وڃڻ جي ڪري 
فلم هڪ ڪائناتي ابلاغ جو ذريعو فراهم ڪري ٿي۔ ڪجھ فلمون پنهنجن مڪالمن جي مختلف
زبانن ۾ منتقل ڪيو ُڃڻ (ڊبنگ) يا مڪالمن جو ترجمو ناظرين جي زبان ۾ سب ٽائٽل جي
صورت ۾ پيش ڪيو وڃڻ جي بڪري دنيا ڀر ۾ مقبوليت حاصل ڪن ٿيون۔ ڪجھ حلقن جي طرفان
فلمي صنعت تي تشدد جي ترويج، ۽ عورتن جي جنسی پهلو کي اجاگر ڪيو وڃڻ جو الزام به
عائد ڪيو وڃي ٿو۔



https://sd.wikipedia.org/wiki/%D8%B2%D9%85%D9%8A%D9%86

زمين، نظام شمسيءَ جو هڪ گره آهي جيڪو سج کان ٽئين نمبر تي اچيٿو. هي نظام شمسي جو
سڀني کان وڌيڪ نهرو ۽ اندرئين نظام شمسي جو سڀ کان وڏو گرھ آهي. انساني معلومات ۾
زمين ڪائنات جو واحد وجود آهي جنهن تي زندگي موجود آهي. زمين تي زندگي جي شروعات
تقريبن 3.5 ارب سال اڳ ٿي. تڏهن کان وٺي زندگي ترقي ڪندي رهي آهي. ماس ايڪسٽنڪشن
نالي مختلف وقتن تي ٿيل ڀيل 5 وارداتن زمين تي پيدا ٿيل 99 سيڪڙو جنسن کي ختم ڪري
ڇڏيو. ان جي باوجود به هن وقت زمين تي جاندارن جون 10 کان 15 لک جنسون موجود آهن.

زمين تقريبن 4.5 ارب سال اڳ ٺهي.زمين جو مٿاڇرو گهڻي ڀاڱي مٽيءَ جي تھ سان ڍڪيل
آهي. زمين جي پٿريلي حصن جي ڀڄڻ، ڀرڻ جي لکين سالن کان جاري عمل جي ڪري مٽي ٺهي ٿي.
مٽي جا ڪيترائي تھ هوندا آهن، مٿئين تھ کي زرخيز تھ ۽ هيٺين تھ کي ذيلي تھ چئبو
آهي.



https://sd.wikipedia.org/wiki/%D8%A7%D9%86%DA%8A%D9%88%D9%86%D9%8A%D8%B4%D9%8A%D8%A7

انڊونيشيا (Indonesia ):هن ملڪ جو سرڪاري نالو جمهوريه -انڊونيشيا- (Republic of
Indonesia) آهي، جنهن جو پراڻو نالو نوسانتارا هو. انڊين اوشين (هندي سمنڊ) جي نسبت
سان کيس -انڊونيشيا- چيو ويو. هي ڏکڻ -اوڀر- -ايشيا- جو اسلامي ملڪ آهي. هن جي اتر
۾ ملائيشيا، ملاڪا سامونڊي لنگهه، ڏکڻ ۾ چيني سمنڊ، سليبيز سمنڊ، فلپائن، اولهه ۾
پئسِفڪ سمنڊ، -اوڀر- ۾ پاپو آنيوگي ۽ آرافورا سمنڊ، ڏکڻ اولهه ۾ هندي سمنڊ ۽ -اتر-
اولهه ۾ انڊيمان سمنڊ آهن. -انڊونيشيا- 13677 ٻيٽن تي ٻڌل ٻيٽن جو ڳٽڪو آهي. جيڪي
-اوڀر- کان اولهه تائين 5150 ڪلوميٽر (3200 چورس ميل) جي ڊيگھه ۽ -اتر- کان ڏکڻ
تائين 1930 ڪلوميٽرن (1200 ميل) جي ويڪر ۾ پکڙيل آهن. انهن ٻيٽن جي پکيڙ -آسٽريليا-
جي -اتر- تائين آهي. ملڪ جو اڌ حصو جابلو آهي، 65 سيڪڙو ايراضي ساوڪ ڀريل ٻيلن سان
ڍڪيل آهي. -انڊونيشيا- جي ڪل پکيڙ 1906200 چورس ڪلوميٽر (735800 چورس ميل) ۽ آبادي
22 ڪروڙ آهي. -انڊونيشيا- جي گاديءَ جو هنڌ جڪارتا (Jakarta) آهي ۽ سڀ کان مٿانهون
هنڌ يونيڪ جايا (بلندي 5030 ميٽر) آهي. هتان جي سرڪاري -ٻولي- انڊونيشي آهي، جڏهن
ته ملائي، جاوائي ۽ باتڪ پڻ ڳالهائجن ٿيون. هن ملڪ جي موسم خط استوا جي ويجھو هئڻ ۽
خط سرطان ۽ خط جري جي وچ ۾ هئڻ ڪري گرم هوندي آهي. هتي -برسات- گھڻي پوندي آهي.
-انڊونيشيا- جي مکيه زرعي پيداوار، چانور، مڪئي، پٽاٽا، ناريل، ڪمند، رٻڙ، کجور،
کؤنر، گجر، چانهه، ڪافي ۽ مصالحا آهن. مکيه صنعتن ۾ ٽيڪسٽائيل، ڪاغذ، سيمنٽ،
گاڏيون، سائيڪلون، ٽائر، رٻڙ جون شيون، پيٽروليم جون شيون، پلاءِ ووڊ اچي وڃن ٿيون.
هتي جي مکيه معدنيات ۾ -تيل-، قدرتي گئس، -ٽامو-، نڪل، ايلومينم، قلعي، ڪوئلو،
باڪسائيٽ، مينگانيز، -تيزاب-، ڪروميم، -ٽين- ۽ چاندي شامل آهن.

انڊونيشيا جي -تاريخ-، -تاريخ- کان به اڳ جي آهي. عام انسانيات جي ماهرن جو خيال
آهي ته بندري قد ۽ وارو قديم انساني نسل هتي -آباد- هو. -جاوا- مان نڪتل 5 لک سال
پراڻا انساني ڍانچا مليا آهن. -پٿر- جي زماني ۾ هتي ڪاري نسل جا بندرا ماڻهو -آباد-
ٿيا. -جن- جو مذهب مظاهر پرستي هو ۽ جيڪي وحشي قبيلن واري جيوت گذاريندا هئا ۽ اڄ
به جابلو علائقن جي اندروني حصن ۾ -آباد- آهن. هتي ستين ۽ اٺين صديءَ ۾ دلينڊرا ۽
سري وجايا نالي وڏيون سلطنتون قائم ٿيون. يارهين صديءَ ۾ ڪيدري سلطنت جو اوج ٿيو.
-ان- زماني ۾ هتي مسلمان واپاري -اسلام- جي روشني کڻي آيا. عرب ۽ هندوستاني واپارين
سماترا ٻيٽ ۾ سڀ کان اڳ ۾ -اسلام- جي تبليغ ڪئي. -ٻي عالمي جنگ- دؤران 1942ع ۾
جاپان -انڊونيشيا- تي قبضو ڪيو، جنهن سان ولنديزي اقتدار جي خاتمي جي راهه هموار
ٿي. 12 مارچ 1966ع تي آرمي چيف جنرل سوهارتو صدارت تي قابض ٿي سوئيڪارنو کي تاحيات
صدر ۽ وزيراعظم جي عهدي -تان- لاهي نظر -بند- ڪيو هو. انهيءَ حالت ۾ سوئيڪارنو 21
جون 1970ع ۾ لاڏاڻو ڪري ويو. -انڊونيشيا- جي آزاديءَ جو ڏهاڙو 27 ڊسمبر 1949ع آهي ۽
گڏيل قومن جي اداري (UNO) جي ميمبرشپ 28 سيپٽمبر 1950ع کان اٿس. سنڌ جا سنڌ ورڪي
واپاري -جاوا- ۽ سوماترا تائين وڃي ڪمائي شاهوڪار ٿيندا هئا، -ان- حوالي سان سنڌيءَ
۾ عيش ڪرڻ لاءِ ”-جاوا- ڪرڻ“ جو اصطلاح موجود آهي.



https://sd.wikipedia.org/wiki/%D8%A7%D9%86%D8%B3%D8%A7%D9%86

انسان (Human) (سائنسي نالو: Homo sapiens) جو لفظ زمين تي ملندڙ ان انساني نسل جي
لاءِ استعمال ڪيو ويندو آھي، جيڪا جنس انس (homo) سان تعلق رکي ٿي ۽ دنيا ۾ ملندڙ
ٻين تمام تر انواع حيات کان برتر دماغ رکي ٿي۔ انسان چورائيندڙ مخلوق جي سڃاڻپ ان
جي سڌي بناوٽ ا۽ ٻن ٽنگن سان ھلڻ واري مخلوق جي طور تي با آساني ڪري سگھجي ٿي. وڌيڪ
اھو تہ ھي نوعِ حياتِ انسان ھڪ معاشرتي مخلوق ھجڻ سان گڏوگڏ شعور (consciousness) ۽
ادراڪ (cognition) ۾ ٻين تمام مخلوقن جي نسبت اعليٰ معيار تائين پھتل مخلوق آھي۔
انسان کي آدم جي مناسبت سان عربي ۽ فارسي ۾ آدم به چيو ويندو آھي ۽ ان جي لاءِ بشر
جو لفظ به استعمال ڪيو ٿو وڃي۔ آدم ۽ بشر جي طرح انسان جو لفظ به سنڌي ۾ عربي
ٻوليءَ کان آيو آھي، ان ئي لفظ انس سان ناس ۽ مرڪب لفظ عوام الناس وغيره به تخليق
ڪيا وڃن ٿا۔ قرآن ۾ به ھن نوع حيات جي لاءِ انسان سان گڏوگڏ ٻيا لفظ استعمال ٿيا
آھن؛ جن ۾ ھڪ انس (سورۃ الرحمٰن آيت 39) به آھي۔

جنهن مخلوق کي انسان يا ماڻهو چئي سگهجي ٿو، اها ڌرتيءَ تي لڳ ڀڳ 2 ملين (20 لک)
سالن کان رهندي پئي اچي. ڌرتيءَ جي عمر جي ڀيٽ ۾ 2 ملين سال اک ڇنڀ جي برابر آهن.
زمين جي مجموعي عمر لڳ ڀڳ 4700 ملين سال آهي. جيڪڏهن فرض ڪجي ته ڌرتيءَ جي عمر فقط
24 ڪلاڪ آهي ته پوءِ ايئن چئبو ته ماڻهوءَ کي جنم ورتي اڃا هڪ منٽ به ڪونه ٿيو آهي.
پر ان هڪ منٽ ۾ انسان ڪيڏا ڪم ڪيا آهن، ان جو ته ڪاٿو ئي ڪونهي. ان هڪ منٽ اندر هن
دنيا جي عظيم ترين تهذيبن ۽ ثقافتن کي جنم ڏئي ڌرتيءَ کي عجيب رنگ بخشي ڇڏيو آهي.

حياتيات جي اصولن جي گهرائيءَ ۾ وڃبو ته خود انهن دليلن جي نفي ٿيندي نظر اچي ٿي.
انسان جي رنگ جي تبديلي جسم جي جيوگهرڙن تي اُس جو اثر آهي، جنهن سبب جسم ۾ ڪي خاص
مادا متحرڪ ٿي ماحول موجب چمڙيءَ جي رنگت يا يا ڪم بدلائين ٿا. اهڙيءَ طرح قد ڪاٺ
جو فرق به آهي، جنهن جا سڀ تفصيل چڱيءَ طرح سامهون نه آيا آهن.

دنيا لازمي طرح ۽ اٽل نموني ترقي ڪري رهي آهي. “ڪين” مان “ڪجهه” بلڪه تمام گهڻو
“ڪجهه” پيو ٿئي. اسان ڏسون ٿا ته اربين سال سج جو اٿاهه پاڙو زندگيءَ کان خالي ۽
ويران هو. پوءِ ڌرتي پيدا ٿي. اتي به سوين ڪروڙ سال زندگيءَ جو ڪوبه آثار ڪونه هو.
پوءِ نيٺ زندگي پيدا ٿي، پر وڻن ٽڻن جي صورت ۾. جڏهن جانور پيدا ٿيا، تڏهن به
ڪروڙين سال ڌرتيءَ جون مالڪ اهڙيون اجگر بلائون هيون، جن کي پنهنجن ٻچن جي سنڀال ۽
پرگهور جي به ساڃاهه ڪانه هئي. ماڻهو پيدا ٿيو ته اهو به پهرين وحشي آدمخور قسم جو
هو. انهن ڀيانڪ ۽ وحشي جانورن جهڙن ماڻهن مان ترقي ڪري ماڻهو ماڻهو ٿيو.



https://sd.wikipedia.org/wiki/%D9%BB%D9%88%D9%84%D9%8A

لفظن جو مجموعو ۽ انهن کي ملائڻ جو طريقو (يعني گرامر) جيڪو ڪوئي گروه سمجهي ۽ انکي
رابطي طور استعمال ڪري ته انکي ٻولي چيو ويندو آهي.

ٻولين متعلق هڪ تازي جائزي جي مطابق هن وقت دنيا ۾ تقريبن 6809 ٻوليون ڳالهايون وڃن
ٿيون.پر انهن جو انگ تيزي سان گهٽجي رهيو آهي ڇو ته نوي فيصد ٻولين جو تعلق هڪ لک
کان گهٽ ڳالهائيندڙن سان آهي. 537 ٻوليون اهڙيون به آهن جنهنجا ڳالهائيندڙ 50 کان
به گهٽ آهن، افسوسناڪ حالت انهن 46 ٻولين جي آهي جيڪي ايندڙ ڪجهه سالن ۾ ختم ٿيڻ
واريون آهن، ڇو ته انهنجا ڳالهائيندڙ هڪ يا ٻه انسان بچا آهن. چين ۾ ڳالهائي ويندڙ
مينڊرين ٻولي آبادي جي لحاظ کان دنيا جي سڀ کان وڏي ٻولي سمجهي ويندي آهي جڏهن ته
انگريزي ٻولي ٻي نمبر تي آهي. ’اردو - هندي‘ کي اگر هڪ ٻولي تصور ڪيو وڃي ته آبادي
جي لحاظ کان ٽيون نمبر هن جو ئي آهي ۽ جيڪڏهم هندي کي الڳ ٻولي جي طور تي ڏٺو وڃي
ته پوء هن جو ڇهون نمبر آهي.پنجين نمبر تي بنگالي ۽ اردو ٻاويهين نمبر تي هلي وڃي
ٿي. انکان علاوه عربي ۽ هسپانوي ٻوليون به وڏين ٻولين ۾ شامل آهن. انگريزي جو
معاملو سڀ کان جدا آهي.حالانڪه دنيا ۾ صرف 32 ڪروڙ ماڻهن جي مادري ٻولي انگريزي آهي
جن جي اڪثريت آمريڪا، ڪينيڊا، برطانيه، آسٽريليا ۽ نيوزيلينڊ ۾ آباد آهي، انکان
علاوه سڄي دنيا ۾ 35 ڪروڙ ٻيا ماڻهو اهڙا آهن جيڪي انگريزي کي ٻي ٻولي (second
language)جي طور تي استعمال ڪندا آهن يعني پنهنجي مادري ٻولي سان گڏوگڏ اهي انگريزي
کي به رواني سان ڳالهائي ويندا آهن۔ انهن کان علاوه ڏهن کان پنرهن ڪروڙن تائين اهڙا
ماڻهو به آهن جن ضرورت جي ڪري انگررزي سکي آهي.اهڙن ماڻهن جو انگ تيزي سان وڌي پيو
جن جي هي نه ته مادري ٻولي آهي نه ئي ٻي، البته تعليم ۽ روزگار حاصل ڪرڻ لاء
انگريزي سکي آهي. ريڊيو، ٽي وي، فلم ۽ خاص طور تي انٽرنيٽ جو استعمال وڌڻ سان گڏ
انگريزي زبان انجو استعمال ۽ افاديت وڌندي پئي وڃي.



https://sd.wikipedia.org/wiki/%D9%85%D8%AD%D9%85%D8%AF

محمد (عربي ٻولي: مُحَمَّد); اپریل572ع - جون 632ع دنيا جي تاريخ ۾ هڪ اهم شخصيت ٿي
نمودار ٿيو. جنهن جون خصلتون مسلمانن توڙي غير مسلمانن به مڃيون آهن. محمد جي ڪنيت
ابوالقاسم هئي. مسلمانن جو اهو عقيدو آهي ته محمد الله جي طرفان موڪليل نبين جو
سردار ۽ آخري نبي آهي. جيڪي انسانن جي رهنمائيءَ لاءِ الله جي طرفان موڪليا ويندا
هئا. انسائڪلو پيڊيا برٽينيڪا ۾ محمد جي باري ۾ لکيل آهي ته پاڻ دنيا جي سڀني مذهبي
اڳواڻن کان ڪامياب اڳواڻ هو.

570ع ۾ مڪي شريف ڄائو. سندس خاندان قريش قبيلي مان هو، جنهن جي وڏي ڌاڪ هئي. سندس
والد جو نالو عبدالله هو والده جو نالو آمنه هو. پنهنجي چاچي سان گڏ تجارت جو ڪم
شروع ڪيائين. پاڻ سچائي ۽ ديانتداري جي ڪري سڄي ملڪ ۾ مشهور هو. اسلامي تاريخ موجب
محمد تي پهرين وحي چاليهن سالن جي عمر ۾ نازل ٿي جيڪا هيءَ آهي:

پيغمبر حضرت محمد صلي الله عليھ وآلھ وسلم جن کي خدا جي طرفان کان موڪليو ويو. قرآن
۾ آهي ته: وَ مَاۤ اَنۡزَلۡنَا عَلَیۡکَ الۡکِتٰبَ اِلَّا لِتُبَیِّنَ لَہُمُ
الَّذِی اخۡتَلَفُوۡا فِیۡہِ ۙ وَ ہُدًی وَّ رَحۡمَۃً لِّقَوۡمٍ یُّؤۡمِنُوۡنَ
(النحل: 64) ”۽ اسان توتي ڪتاب رڳو هن لاءِ نازل ڪيو آهي ته جنهن ڳالهه ۾ انهن
(پاڻ) ۾ اختلاف ڪيو، سو تون مٿن ظاهر ڪرين، ۽ ايمان واريءَ قوم کي رستي ڏيکارڻ
(مٿن) مهرباني ڪرڻ واسطي به (نازل ڪيو آهي)“

سندس پوئلڳ، يعني ته مٿس اعتقاد ڪرڻ وارن کي مسلمان سڏيو ويندو آهي، جيڪي اڄ دنيا
جي ڪل آباديءَ جو پنجون حصو آهن. هن چاليهن سالن جي ڄمار ۾ نبوت جي دعويٰ ڪئي. ان
کان اڳ محمد غار حرا ۾ عبادت ڪندو هو. مسلمان ان ڳالهه ۾ يقين رکن ٿا ته محمد 27
رجب تي معراج، يعني ڪائنات جو سير ڪري آيو. ان وقت سندس ڄمار 53 سال هئي. هن 623ع ۾
مڪي کان مديني طرف حجرت ڪئي ۽ ڏهن سالن بعد مڪو فتح ڪيائين. محمد 12 ربيع الاول 11
هه مطابق 7 مئي 632ع ۾ هن دنيا مان پردو مٽائي ويو.

اسلام تي غير مسلم مؤرخن ۽ محققن به ڪيترائي ڪتاب لکيا آهن. جن مان ڪجهه ڪتابن جا
نالا هيڍ ڏجن ٿا.



https://sd.wikipedia.org/wiki/%D9%84%D9%8A_%DA%AA%D9%88%D8%A7%D9%86_%D9%8A%D8%A6%D9%88

لي ڪوان يئو پيدائشي نالو ھيري لي ڪوان يئو (16 سيپٽمبر 1923 – 23 مارچ 2015) سياست
دان ۽ پھريون وزير اعظم سنگا پور جنھن ٽن ڏھائين تائين راڄ ڪيو. ان کي جديد سنگاپور
جو باني مڃيو ويندو آھي ۽ ھي ٽئين دنيا جو واحد مثال آھي تہ هن سنگاپور کي جديد
دنيا جي مقابلي ۾ آڻي بيھاريو۔

هن سنگاپور جي هڪ انگريزي اسڪول ۾ تعليم حاصل ڪئي، پر 1942ع ۾ جڏنهن جاپان پاران
سنگاپور تي قبضو ڪيو ويو ته سندس تعليم ۾ رڪاوٽ اچي وئي. اڳيان ٽي سال هو بليڪ
مارڪيٽ سان جڙيو رهيو ۽ ڇاڪاڻ ته هن کي انگريزي ڳالهائڻ ۾ مهارت حاصل ٿي چُڪي هُئي
، هن جاپان جي پرچار واري محڪمي ۾ پڻ ڪم ڪيو. جنگ کان پوءِ هو ڪُجه عرصي جي لاءِ
لنڊن اسڪول آف اڪنامڪس پڻ ويو. اُتان کان ڪيمرج يونيورسٽي هليو ويو ۽ قانون جي
تعليم حاصل ڪيائين. کيس قانون ۾ ٻٽِي پهرئين ’ڊبل فرسٽ‘ حاصل ڪرڻ جو اعزاز پڻ مليو۔
انگلينڊ ۾ پنهنجي رهڻ جي دوران مسٽر لي، بي بي سي هوم سروس ۽ ريڊيو فور سان ڪنهن نہ
ڪنهن طرح لاڳاپيل رهيو ۽ هن يورنيورسٽيءَ جي هڪ دوست جي چونڊ مهم ۾ پڻ حصو ورتو
جيڪو ڊيون جي ڳوٺاڻي علائقي مان پارليامنٽ جي سيٽ جي لاءِ چونڊ وڙهندو رهيو هيو۔ لي
جو شاگرديءَ جي زماني کان ئي پڪو سوشلسٽ هيو سنگار پور واپس اچڻ کان پوءِ ٽريڊ
يونين جو ناليوارو وڪيل بڻجي ويو۔

1954ع ۾ پيپلز ايڪشن پارٽي جو باني سرواڻ ۽ پهريون سيڪريٽري جنرل بڻيو ۽ 40 ورهين
تائين اهو عهدو گهڻو ڪري وٽس ئي رهيو. 1959ع جي چونڊن ۾ پيپلز ايڪشن پارٽي سڀني کان
وڌيڪ سِٽيون کٽيون ۽ سنگاپور، برطانيا کان آجپو ماڻي آزاد ملڪ بڻجي ويو. ڏهن سالن
کان پوءِ، مسٽر لي، سنگاپور کي ملائيشيا سان سلهاڙي ڇڏيو، پر ان ڳانڍاپي جي عمر
ٿوري هئي. نظرياتي ڇڪتاڻ ۽ نسلي ٽولن جي وچم سخت ٽڪرائن جي ڪارڻ سنگاپور کي فيڊريشن
کي ڇڏي، پوري نموني آزاد ملڪ بنجي ويو. اهو فيصلو مسٽر لي جي لاءِ ڏکيو هئو. هو
ملائيشيا سان سلهاڙجڻ کي علائقي جي اڳوڻي نو آبادياتي ماضي کان آجپي جو هڪ ذريعو
سمجهندو هيو. ان واقعي کي هن ”ڏکايل لمحو“ سڏيو. هن جي ڪجهه مخالفن اهو به چيو ته
کيس پارلياماني چونڊن ۾ ايڏي ته گهڻائي ملي وئي هئي جو کيس اهڙو سخت اُپاءُ کڻڻ جي
گهرج نه هئي. هن اهو به چيو ته ڪميونزم مخالف نظريئي جو ٽوڙ ڪميونزم ۾ ئي آهي ۽
اولهه جي آزاد جمهوريت، جيئن جو تئين سنگاپور ۾ نٿي لاڳو ٿي سگهي. توڻي جو هو
ڪميونزم جي ابتڙ خيالن جو هيو، پر هن تي ان ڳالهه جو ڏوهه لڳو ته هن ڪميونسٽ نموني
جي حڪمراني لاڳو ڪئي ته جيئن پنهنجي پاليسين کي اڳيان وڌائي سگهي. توڻي جو ڪميونسٽ
حڪومتن جي ابتڙ سندس دور ۾ سنگاپور جي ماڻهن کي گهڻا ئي فائدا حاصل ٿيا. 1990ع ۾،
ست ڀيرا چونڊون کٽي اچڻ کان پوءِ جڏهن مسٽر لي اقتدار ڇڏيو ته اهو دنيا ۾ وزير اعظم
جي عهدي تي سڀ کان ڊگهو وقت رهڻ وارو وزير اعظم شخص هيو.



https://sd.wikipedia.org/wiki/%DA%86%D9%8A%D8%A7%D8%A6%D9%8A_%D9%87%D9%88%D8%A7%D8%A6%D9%8A_%D8%A7%DA%8F%D9%88

چيائي هوائي اڏو (روايتي چيني: 嘉義航空站; چيني حرف: 嘉义航空站; پينين: Jiāyì Hángkōngzhàn)
(IATA: CYI, ICAO: RCKU), عام طور تي انگريزي ٻولي: Shueishang Airport(شوئشانگ
هوائي اڏو) نالي سان سڃاتي وڃي ٿي (روايتي چيني: 水上機場; چيني حرف: 水上机场; پينين:
Shuǐshàng Jīchǎng), جيڪو Chiayi county, تائيوان ۾ هڪ هوائي اڏو آهي . هوائي اڏي
جا ٻه رنوي (runways) آهن , ۽ هي هڪ سولين سولين هوائي اڏي طور تي استعمال ڪيو وڃي
ٿو. ۽ چيائي ائربيس جي ويجهو واقع آهي . چيائي هوائي اڏو, تائيوان ۾ هڪ مقبول
ٽوئرسٽ تفريحي مقام Alishan National Scenic Area لاءِ هڪ باب گيٽ وي طور ڄاتو وڃي
ٿو.

1976 ۾ کوليو ويو , چيائي هوائي اڏو تائيوان ۾ انهن هوائي اڏن مان هڪ هيو جيڪو 2007
۾ تائيوان هائي اسپيڊ ريل جي کولڻ سان تمام گهڻو متاثر ٿيو . يوني ايئر(Uni Air)
هوائي اڏي ڏانهن شيڊول پروازن جو واحدآپريٽر آهي. جيتوڻيڪ تائيوان حڪومت جي طرف کان
هڪ بين الاقوامي ہوائي اڏي جي طور تي درج آهي, چيائي هوائي اڏو Republic of China
Air Force لاءِ گڏيل استعمال جون سهولتون ڏئي ٿو ۽ هوائي اڏي تي مڪمل ڪسٽم ۽
اميگريشن سهولتن جي گهٽتائي جي ڪري بين الاقوامي پروازن جي پاران ہوائي اڏي جو
استعمال گهٽ ڪيو وڃي ٿو . جيئن ته، هوائي اڏي تي بين الاقوامي شيڊول پروازون ناهي؛
تنهنڪري،بين الاقوامي سطح تي اها صرف ڪڏنهن ڪڏنهن چارٽرڊ پروازن جي پاران خدمت لاءِ
استعمال ڪئي وڃي ٿي.

A departure lounge was completed on the grounds of چيائي ائربيس on 19 May 1976,
marking the start of operations at Chiayi Airport. China Airlines launched the
inaugural flight, providing trice-weekly flights between Taipei and Chiayi. Due
to the growth in passenger numbers at the airport, a terminal building was built
in 1977 and opened on 1 January 1978.

In 1990, Great China Air took over China Airlines' route at Chiayi Airport. At
the same time, it also launched flights to Kinmen Airport and Magong Airport.
TransAsia Airways, Far Eastern Air Transport and Formosa Airlines all launched
flights at Chiayi Airport between 1994 and 1996. Meanwhile, Chiayi Airport's
terminal was expanded and refurbished in 1995 to handle the increased number of
passengers using the airport. In 1995, the airport served over a million
passengers for the first time. The airport was reclassified as a B-class airport
in 1996.

However, in 1999, the number of services to Chiayi Airport decreased when
Formosa Airlines withdrew from its operations at Chiayi Airport in the aftermath
of an air crash over Hsinchu. This was followed by the successive withdrawals of
Far Eastern Air Transport and TransAsia Airways in 2001 and 2002 respectively
due to poor load factors caused by a slowing local economy. These withdraws left
يوني ايئر(Uni Air), the successor of Great China Air, as the only operator of
flights at Chiayi Airport.

With the launch of the Taiwan High Speed Rail in 2007, which links Chiayi to
Taipei, demand for flights between Taipei and Chiayi declined significantly.
This forced يوني ايئر(Uni Air) to cancel its twice-daily flights between Taipei
and Chiayi in August 2015.

The Taiwanese Government gave Chiayi Airport an "International Airport" status
in December 2012 in a bid to boost local tourism. Chiayi Airport was
subsequently added to the list of airports where direct cross-straits flights
between چين and Taiwan are allowed in 2013. A series of charter flights between
Chiayi and Shizuoka Airport was launched by China Airlines that year, making
them the first international flight from Chiayi Airport. This was followed by
the launch of the first direct flight between Chiayi and a Mainland Chinese
airport, a charter flight by Spring Airlines to Shanghai Pudong International
Airport, in May 2014.

Chiayi Airport has an elevation of 85 feet (26 metres). It has two parallel
runways, designated 18R/36L and 18L/36R respectively. 18R/36L measures 3050
metres by 45 metres (10007 feet by 148 feet) and is made of concrete, while the
shorter 18L/36R asphalt runway measures 1618 metres by 23 metres (5307 feet by
74 feet). Only runway 18R/36L is equipped with an instrument landing system. The
runways and taxiways facilities at Chiayi Airport are shared with چيائي ائربيس.

Chiayi Airport has 3 aircraft stands that are capable of accommodating aircraft
types such as the McDonnell Douglas MD-90 and ATR 72. Its 1,717-square metre
terminal has a capacity of 222,000 a year, while its 45-square metre cargo
facility is able to handle 19,035 tonnes of cargo annually. The airport has
limited customs and immigration facilities that allows the airport to handle
international flights.



https://sd.wikipedia.org/wiki/%D9%88%D9%8A%D9%84%D9%86%D9%BD%D8%A7%D8%A6%D9%86_%DA%8F%D9%8A%D9%86%D9%87%D9%86

ويلنٽائن ڏينهن (انگريزي ٻولي: Saint Valentine's Day) جنهن کي ويلنٽائن ڊي
(Valentine's Day) ۽ سينٽ ويلنٽائن جي دعوت (Feast of Saint Valentine) پڻ چيو وڃي
ٿو هڪ خاص عالمي ڏينهن آهي جيڪو هر سال 14 فيبروري تي ڪجهه اولهه ۽ سيڪيولر ملڪن ۾
سرڪاري ۽ غير سرڪاري طور تي ملهايو ويندو آهي۔ هِن ڏينهن نوجوان ڇوڪرا ڇوڪريون
پنهنجي محبت جو اظهار ڪندا آهن۔

ويلٽائن ڊي ڇا آهي ۽ ان جي ابتدا ڪهڙي طرح ٿي ؟ ان جي باري ۾ ڪيتريون ئي روايتون
ملن ٿيون تنهن هوندي به انهن ۾ هي ڳالهہ هڪ جهڙي آهي :

سينٽ ويلنٽائن هڪ عيسائي راهب هيو۔ ان سان بہ ويلنٽائن ڊي جي حوالي سان ڪجهہ
ڳالهيون ڳنڍيل آهن۔ انکي عاشقن جي ڏڻ جي طور تي ڇو ملهايو ويندو آهي؟ ۽ سينٽ
ويلنٽائن سان هن جي ڇا نسبت بڻجي ٿي ، ان جي باري ۾ بڪ آف ناليج جو ذڪر ڪيل ٽڪرو
توجهہ جي لائق آهي :

14 فيبروري جو هي ’يومِ محبت‘ سينٽ ويلنٽائن سان منسوب ڇو ڪيو ويندو آهي؟ ان جي
باري ۾ محمد عطاء الله صديقي رقم طراز آهي :

قديم رومي پنهنجي مشرڪاڻہ عقيدن جي اعتبار سان خدائي محبت جون محفلون ڄمائيندا هيا
، ان جو آغاز تقريباً 1700 سال اڳ رومين جي دور ۾ ٿيو جڏهن تہ ان وقت رومين ۾ بت
پرستي عام هئي ۽ رومين پوپ ويلنٽائن کي بت پرستي ڇڏي ڪري مسيحيت اختيار ڪرڻ جي ڏوھ
۾ موت جي سزا ڏني هئي پر جڏهن خود رومين مسيحت کي قبول ڪيو تہ هنن پوپ ويلنٽائن جي
موت جي سزا جي ڏينهن کي يوم شهيد محبت چئي ڪري پنهنجي عيد بڻائي ڇڏيو.حوالو گھربل؟

ان جي تاريخ عيسائي راهب ولنٽينس يا ويلنٽائن سان ايئن ڳنڍي آهي تہ جڏهن رومي
بادشاھ ڪلاوديوس کي جنگ جي لاء لشڪر تيار ڪرڻ ۾ مشڪل ٿي ته هن ان جي وجهن جو پتو
لڳايو ، بادشاھ کي معلوم ٿيو تہ شادي شده ماڻهو پنهنجي اهل و عيال ۽ گھر ٻار ڇڏي
ڪري جنگ ۾ هلڻ جي لاء تيار نہ آهن تہ هن شادي تي پابندي لڳائي ڇڏي پر ويلنٽائن هن
شاهي حڪم نامي جي خلاف ورزي ڪندي نہ صرف خود خفيہ شادي رچائي ڇڏي ، بلڪہ ٻين ماڻهن
جون شاديون بہ ڪرائڻ لڳو. جڏهن بادشاھ کي معلوم ٿيو تہ هن ويلنٽائن کي گرفتار ڪيو ۽
14 فيبروري تي انکي ڦاهي ڏئي ڇڏي .حوالو گھربل؟

هي ڏينهن يعني 14 فيبروري جو ڏينهن رومي ديوي يونو (جيڪا يوناني ديوي ديوتائن جي
ملڪہ ۽ عورتن ۽ شادي وهانءَ جي ديوي آهي) جو مقدس ڏينهن مڃيو ويندو آهي جڏهن تہ 15
فيبروري جو ڏينهن انهن جي هڪ ديوتا ليسيوس جو مقدس ڏينهن آهي ( هن جي عقيدي جي
مطابق ليسيوس هڪ رڍ هئي جنهن ٻن ننڍڙن پيارن ٻارن کي کير پيئاريو هو جيڪي اڳتي هلي
ڪري روم شهر جا باني ٿيا) ۔حوالو گھربل؟

ويلنٽائن ڊي جي باري ۾ سيڪيولر ۽ آزاد خيال دانشور طبقي جي راءِ هي آهي تہ ويلنٽائن
ڊي خوشيون ۽ محبتون ورهائڻ جو ڏينهن۔ ورلنٽائن ڊي جي حوالي سان هن طبقہ فڪر جي راءِ
هي آهي :

چرچ هنن ڏند ڪٿائن جي سدائين نندا ڪئي ۽ انکي جنسي بي راھہ روي جي تبليغ تي ٻڌل
قرار اڏنو. اهو ئي ڪارڻ آهي تہ هن سال بہ عيسائي پادرين هن ڏينهن جي نندا ۾ سخت
بيان ڏنا۔ بينڪاڪ ۾ تہ هڪ عيسائي پادريءَ ڪجھہ ماڻهن کي ساڻ وٺي هڪ اهڙي دوڪان کي
نذرآتش ڪري ڇڏيو. جنهن تي ويلنٽائن ڪارڊ وڪرو ٿي رهيا هئا۔

اڄ ڪالھہ يورپ ۽ آمريڪا ۾ ويلنٽائن ڊي ڪيئن.ملهايو ويندو آهي، ان جي تفصيلن کي ڄاڻڻ
جي لاءِ محترم صديقي جو پيش ڪيل هيٺ ڏنل واقعو پڙهو فرمايو: ”اسان جو هڪ فاضل دوست
جيڪو نہ صرف آمريڪا کان بين الاقوامي قانون ۾ پي ايڇ ڊي ڪري آيو آهي بلڪي اتي هڪ
معروف يونيورسٽي ۾ پڙهائڻ جو اعزاز بہ رکي ٿو، هن پنهنجي اکين ڏٺل واقعن جي روشني ۾
ان جو پسمنظر بيان ڪيو تہ هاڻوڪن سالن ۾ آمريڪا ۽ يورپ ۾ هن ڏينهن کي جوش ۽ خروش
سان ملهائڻ وارن ۾ هم جنس پرستي ۾ وڪوڙي نوجوان ڇوڪرا (Gay) ۽ ڇوڪريون پيش پيش هيا.
هو بيان ڪري ٿو ٿہ هن سان فرانسسڪو ۾ ويلنٽائن ڊي جي موقعي تي هم جنس پرست عورتن ۽
مردن جا برهنہ جلوس ڏٺا۔ جلوس ۾ شرڪت ڪندڙن پنهنجي سينن ۽ خاص عضون تي پنهنجي
محبوبن جا نالا چنبڙائي رکيا هئا۔ اتي اهڙو ڏينهن سمجھيو ويندو آهي جڏهن ’محبت‘ جي
نالي تي آواره مرد ۽ عورتون جنسي هوسناڪي جي تسڪينن جي شغل ۾ غرق رهن ٿا۔ جنسي
انارڪي جو بدترين مظاهرو هن ئي ڏينهن ڪيو ويندو آهي۔ “ (ايضاً: ص۳ تا ۴) پاڪستان ۾
گذريل ٻن ٽن سالن کان هن کي ڪهڙي انداز ۾ ملهايو پيو وڃي ان جو اندازو ۱۴ فيبروري
کان هڪ ٻہ ڏينهن اڳ پو جي ڪنهن بہ قومي اخبار تي سرسري نگاھ وجهي ڪري ڪري سگهجي ٿو
۔ هڪ واقعو ملاحظہ فرمايو: راقم جي هڪ دوست ٻڌايو تہ ۱۴ فيبروري ۲۰۰۴ء(ڇنڇر) تي
جڏهن مان پنهنجي ڪم کان واپس گھر اچي رهيو هيس تہ رستي ۾ هڪ جڳهہ مان ڏٺو تہ ۲۵،۳۰
نوجوان جن ڳاڙهيون قميصون/ شرٽوب پهري رکيون آهن ۽ هٿن ۾ گلاب جا گل اٿن، هڪ ساده
مزاج همراھ کي ڪٽي رهيا آهن۔ مان انهن کي سمجھائڻ ۽ روڪڻ جي ڪوشش ڪئي تہ هو مونکي
بہ ڌڪا ڏيڻ لڳا۔ تحقيق ڪرڻ تي معلوم ٿيو تہ هي نوجوانن/ مستانن جي ٽيم ويلنٽائن ڊي
ملهائڻ جي شوق ۾ راھ ويندي عورتن کي تنگ ڪرڻ ۽ گل پيش ڪرڻ جو مظاهرو ڪري رهي هئي۔
ان شخص انهن کي اهڙيون فحش حرڪتون ڪرڻ کان منع ڪرڻ جي ڪوشش ڪئي جنهن جي نتيجي ۾ هي
سڀ ان تي مڇرجي پيا۔ هن چيو:” مان سوچيو تہ پوليس کي فون ڪئي وڃي پر ويجهو ڪٿي فون
جي سهولت ميسر نہ هئي ۔ پوء مان هن معمولي واردات کي نظر انداز ڪري اڳتي وڌيس۔“
جيتوڻيڪ ظاهري طور تي هي واقعو ننڍو هو پر حقيقت ۾ ايئن نہ آهي ڇو تہ سرڪاري سطح تي
جيڪڏهن اهڙن قدمن جي روڪ ٿام نہ ڪئي وئي تہ آئنده چند سالن ۾ جنسي انارڪي ۽ اباحيت
جي هڪ نہ بيهندڙ ٻوڏ هن معاشري جا رهيل سهيل اسلامي قدر وهائي کڻي ويندي.

پاڪستان ۾ ويلنٽائن ڊي جو تصور نوي جي ڏهائي جي آخر ۾ ريڊيو ۽ ٽي وي جي خصوصي
نشريات جي وجهہ سان مقبول ٿيو۔ پاکڍڪستان جي سياسي جماعت، جماعت اسلامي جو هي
مطالبو رهيو آهي تہ انکي ملڪ ۾ بين ڪيو وڃي۔ ان جي باوجود شهري علائقن ۾ انکي جوش ۽
خروش سان ملهايو ويندو آهي۔ گلن جي وڪري ۾ ڪيترائي سيڪڙو اضافو ہو ٿي ويندو آهي۔
اهو ئي حال ڪارڊز جي وڪري جو هوندو آهي۔.

2002 ۽ 2008 ۾ سعودي پوليس ويلنٽائن جي حوالي سان ڪنهم بہ شيء جي وڪري تي پابندي
لڳائي ڇڏي ۔ان پابندي اتي هڪ ڪاري بازار (بليڪ مارڪيٽ) بڻائي ڇڏي جتي ويلنٽائن جي
گل ۡ ٻيون شيون ملنديون هيون۔ 2012 ۾ مذهبي پوليس 140 مسلمانن کي هي تهوار
ملهائيندي پڪڙيو ۽ دوڪانن تي وڪرو ٿيندڙ سڀ گل قبضي ۾ وٺي ڇڏيا ۔ سعودي عرب ۾
مسلمان هي تهوار نٿا ملهائي سگهن جڏهن تہ غير مسلم گھرن ۾ انکي ملهائي سگهن ٿا



https://sd.wikipedia.org/wiki/%D8%B3%D9%84%D8%B7%D9%86%D8%AA_%D8%B9%D8%AB%D9%85%D8%A7%D9%86%D9%8A%DB%81

سلطنت عثمانيه يا خلافت عثمانيه (عثماني ترڪ ٻولي: "دولت عليه عثمانيه"، ترڪ
ٻولي:Osmanlı Devleti) سن 1299ء کان 1922ء تائين قائم رهڻ واري هڪ مسلم سلطنت هئي
جنهن جا حڪمران ترڪ هيا۔ پنهنجي عروج جي زماني ۾ (16 هين – 17 هين صدي) هي
سلطنت ٽن کنڊن تي ڦهليل هئي ۽ ڏکڻ اوڀر يورپ ، وچ اوڀر ۽ اتر آفريڪا  جو گھڻو
حصو هن جي نگراني هيٺ هيو۔ هن عظيم سلطنت جون سرحدون اولهه ۾ آبنائي
جبرالٽر، اوڀر ۾ قزوين سمنڊ ۽ فارس نار ۽ اتر ۾ آسٽريا جي سرحدن، سلوواڪيه ۽ ڪريميا
(هاڻوڪو يوڪرين) سان ڏکڻ ۾ سوڊان، صوماليه ۽ يمن تائين ڦهليل هيون۔ مالدووا،
ٽرانسلوانيا ۽ ولاچيا جي علائقن کان علاوہ هن جا 29 صوبا هيا۔

1300ء تائين زوال جي طرف وڌندڙ بازنطيني سلطنت اناطوليه ۾ واقع پنهنجا گهڻا صوبا
انهن غازي امارتن جي هٿان وڃائي ويٺي۔ انهن امارتن مان هڪ اولهه اناطوليه ۾ اسڪي
شهر جي علائقي ۾ واقع هئي جنهن جو سردار عثمان پهريون هيو۔ چيو ويندو آهي ته جڏهن
ارطغرل هجرت ڪري اناطوليه پهتو ته ان ٻن لشڪرن کي هڪ ٻئي سان وڙهيل ڏٺو جن مان هڪ
تعداد ۾ گھڻو ۽ ٻيو گھٽ هيو پنهنجي فطري همدردانه طبيعت جي ڪري ارطغرل ننڍي 
لشڪر جو ساٿ ڏنو ۽ 400 شهسوارن سان گڏ ميدان جنگ ۾ لهي
پيو۔ ۽ ناڪامي جي ويجهو پهچڻ وارو لشڪر هن اچانڪ امداد سان جنگ جو پاسو پلٽائڻ ۾
ڪامياب ٿي ويو۔ ارطغرل  جنهن فوج جي مدد ڪئي اها دراصل سلاجقه روم جو لشڪر هيو جيڪو
عيسائين سان وڙهيل هيو ۽ هن فتح جي لاء ارطغرل جي خدمتن جي پيش نظر انهن کي اسڪي
شهر جي ويجھو هڪ جاگير عطا ڪئي۔ 1281ء ۾ ارطغرل جي وفات کان بعد هن جاگير جي
سربراهي عثمان پهريون جي هٿ ۾ آئي جنهن 1299ء ۾ سلجوقي سلطنت کان خودمختياري جو
اعلان ڪري عثماني سلطنت جو بنياد وڌو۔ عثمان پهرين هن ننڍڙي سلطنت جون سرحدون
بازنطيني سلطنت جي سرحدن تائين ڦهلائي ڇڏيون ۽ فتح کان بعد گادي جو هنڌ بروصه منتقل
ڪري ڇڏيو۔ عثمان پهرين ترڪن ۾ انتهائي قدر جي نگاهه سان ڏٺو ويندو آهي۔
درحقيقت هو تمام  اعلٰي وصفن جو مالڪ هيو۔ ڏينهن جو مجاهد ۽ رات جو عابد سان گڏوگڏ
انتهائي شريف النفس، سادگي پسند، مهمان نواز، فياض ۽ رحم دل انسان به هيو۔ ان جو
دور حڪومت سلطنت عثمانيه جي بنيادن کي مضبوط ڪرڻ جو سبب بڻيو۔ هي عثمان پهرين جون
وڌل مضبوط بنيادون ئي هيون جو انهن جي وفات کان بعد هڪ صدي جي اندر عثماني
سلطنت اوڀر روم سمنڊ ۽ بلقان تائين پکڙجي وئي۔ سلطنت جي فتحن جو هي عظيم سلسلو
عثمان جي جانشينن جاري رکيو پر 1402ء ۾ تيمور لنگ  اناطوليه تي حملو ڪري ڇڏيو ۽
عثماني سلطان بايزید يلدرم شڪست کائڻ کان پوء گرفتار ٿي ويو پر هي
عثمانين جي بهادري هئي جو انهن پنهنجي ختم ٿيندڙ سلطنت کي نه صرف بحال ڪيو بلڪه
چند ئي عشرن ۾ فتح قسطنطنيه جهڙي تاريخ جي عظيم ترين فتح حاصل ڪئي۔ ان سان
عثمانين جو وقار دنيا ڀر ۾ بلند ٿيو۔ سلطنت عثمانيه جي ٻيهر بحالي جو سهرو بايزید
يلدرم جي پٽ محمد پهرين جي سر وڃي ٿو جيڪو پنهنجي اعلٰي اخلاق ۽ وصفن جي ڪري ترڪن ۾
"محمد چلبي" جي نالي سان سڃاتو ويندو هو۔ فتح قسطنطنيه ترڪن خصوصاً عثمانين جي
تاريخ جو سنهرو ترين باب آهي۔ 29 مئي 1453ء ۾ 21 سالن جي نوجوان سلطان محمد ثاني جي
قيادت هيٺ هن لشڪر ناقابل يقين ڪارناما سرانجام ڏيندي هن عظيم شهر کي فتح ڪيو ۽
انکي پنهنجي گادي جو هنڌ بڻايو. اهڙي طرح محمد قيصرِ روم ٿي ويو ۽ هي لقب ان جي
انهن ارادن کي ظاهر ڪندو هيو ته عثماني جلد روم تي به قبضو ڪري وٺندا ۽ انهن
مقصدن کي حاصل ڪرڻ لاء 1480ء ۾ عثماني فوجون ٻيٽ نما اطاليه تي لٿيون ۽ اوٽرانٽو ۽
اپوليا جي شهرن تي قبضو ڪري ڇڏيو پر 1481ء ۾ محمد فاتح جي وفات سان گڏ ئي فتح
اطاليه جي مهم جو خاتمو ٿي ويو۔

عثماني تاريخ جو هي دور ٻن مختلف دورن ۾ ورهائي سگھجي ٿو: هڪ 1566ء تائين علائقائي،
اقتصادي ۽ ثقافتي واڌ جو دور جنهن بعد عسڪري ۽ سياسي بيهجي وڃڻ جو دور۔

1453ء ۾ فتح قسطنطنيه  ڏکڻ اوڀر يورپ ۽ روم سمنڊ جي اوڀر وارن علائقن ۾ سلطنت
عثمانيه جي هڪ عظيم قوت جي طور تي اڀرڻ جو بنياد وڌو ۽ پوء 1566ء تائين
يورپ، وچ اوڀر ۽ اتر آفريڪا ۾ فتحن جي هڪ طويل دور جو آغاز ٿيو۔ انهن فتحن جو سبب
فوج جو معياري نظم و ضبط ۽ جديد عسڪري قوت هئي جنهن ۾ بارود جو استعمال ۽ مضبوط
بحريه جو ڪردار تمام اهم هيو۔ رياست جي معيشت ۾ اهم ترين ڪردار تجارت جو هيو ڇو ته
يورپ ۽ ايشيا جي وچ ۾ تجارت جا تمام زميني ۽ سامونڊي رستا عثماني سلطنت مان ٿي
گذرندا هيا۔ هڪ کان بعد ٻين عظيم سلطانن سلطنت جي سرحدن وڌائڻ ۾ اهم ڪردار ادا ڪيو
جن ۾ سليم پهريون جو نالو نمايابن آهي جنهن اوڀر ۽ ڏکڻ طرف توجهه ڏني ۽ صفوي
سلطنت جي شاهه اسماعيل صفوي کي جنگ چالدران ۾ شڪست ڏني ۽ مصر ۾ عثماني حڪومت قائم
ڪئي۔ سليم جي جانشين سليمان عاليشان (1520ء کان 1566ء) اولهه ۾ سلطنت کي وڌاء ڏنو ۽
1521ء ۾ بلغراد جي فتح کان بعد 1526ء ۾ جنگ موهاڪر جي ذريعي هنگري ۽ ٻين وچ يورپي
علائقن ۾ عثمانين جو دٻدٻو ويهاري ڇڏيو۔ ان کان بعد ان 1529ء ۾
ويانا جو گھيراء ڪيو پر ٿڌي موسم ۽ شهر جي واسين جي زبردست
مزاحمت جي ڪري هي گھراء ناڪام ٿي ويو اهڙي طرح عثماني طوفان جون موجون ويانا جي
ديوارن سان ٽڪرائي واپس اچي ويون ۽ عثماني سلطنت جون سرحدون وچ يورپ جي هن
شهر کان اڳتي ڪڏهن به نه وڌي سگھيون۔ سليمان جي دورن ۾ ٽرانسلوانيا، ولاچيا ۽
مالدووا سلطنت عثمانيه جو حصو بڻيا۔ اوڀر ۾ عثمانين ايران کان بغداد ٻيهر حاصل
ڪري ورتو ۽ بين النهرين تي قبضو ڪر خليج فارس تائين سامونڊي رسائي حاصل ڪري ورتي۔

سليم ۽ سليمان جي دورن ۾ عثماني بحريه دنيا جي عظيم ترين بحري قوت ٿي جنهن
روم سمنڊ جا ڪافي علائقا فتح ڪيا۔ انهن فتحن ۾ اهم ترين ڪردار عثماني امير البحر
خير الدين پاشا باربروسا جو رهيو جنهن سليمان جي دور ۾ ڪافي شاندار عسڪری فتحون
حاصل ڪيون۔ جنهن ۾ اسپين جي خلاف تيونس ۽ الجزائر جون فتحون ۽ سقوط غرناطه کان
بعد اتي جي مسلمانن ۽ يهودين جي بحفاظت عثماني سرزمين تائين منتقلی ۽ 1543ء ۾ مقدس
رومي سلطنت جي خلاف نيس جي فتح قابل ذڪر آهن۔ 16 هين صدي ۾ اولهه يورپي قوتن خصوصاً
پرتگيزن جي خليج فارس ۽ بحر هند ۾ وڌندڙ قوت عثماني بحريه جي لاء شديد مشڪلاتون
پيدا ڪيون۔ عثمانين جي طرفان  اڀر ۽ ڏکڻ جا رستا بند ڪري ڇڏڻ جي ڪري یورپي قوتون
ايشيا جي لاء نئين رستن جي تلاش ۾ نڪري پيون۔ ۽ هند ۽ چين جي لاء نوان رستا دريافت
ڪيا۔

1566ء ۾ سليمان جي وفات علائقائي فتحن جي خاتمي جو شروعاتي نقتو ثابت ٿي۔ اولهہ
يورپ جي سلطنتن جو بطور بحري قوت اڀرڻ ۽ يورپ کان ايشيا جي لاء متبادل رستن ۽ "نئين
دنيا" (آمريڪا) جي دريافت عثماني معيشت کي زبردست نقصان پهچايو۔ اهڙي نازڪ وقت ۾
جڏهن سلطنت عثمانيه کي بيدار مغز حڪمرانن جي ضرورت هئي بدقسمتي سان ان کي نالائق
حڪمرانن جي طويل دور کي سهڻو پيو جنهن اندروني ۽ عسڪري محاذ تي مملڪت کي شديد نقصان
پهچايو۔ انهن تمام مشڪلاتن جي باوجود 1683ع ۾ جنگ ويانا تائين سلطنت جي فتحن جو
سلسلو جاري رهيو پر هن جنگ کان بعد يورپ ۾ سلطنت جي واڌاري جو مڪمل خاتمو ٿي
ويو۔ اولهہ يورپ جي طرفان  نون تجارتي رستن جي تلاش ۽ دريافت کان علاوہ "نئين
دنيا" کان اسپين ۾ وڏي مقدار ۾ چاندي جي آمد عثماني سڪي جي قدر ۾ تيزي سان بي
قدري جو سبب بڻي۔ سليم ثاني جي دور ۾ صدر اعظم محمد پاشا صوقوللي معيشت کي استحڪام
بخشڻ جي لاء سوئز نهر ۽ ڊون-وولگا نهر جي اڏاوت جا منصوبا پيش ڪيا پر انهن تي
عملدرآمد نہ ٿي سگھيو۔

عثمانين جي هڪ مخصوص مقام تي وڃي ڪري فتحن جي بيهجي وڃڻ جون ڪافي وجهون آهن هڪ تہ
قديم دور ۾ جاگرافيائي خصوصيتن جي ڪري محدوديت جن جي ڪري بهار جي ابتدائي دور کان
خزان جي آخري ڏينهن تائين جي جنگي موسم ۾ عثماني فوج ويانا  کان اڳتي نہ پئي وڃي
سگھي۔ ٻين وجهن ۾ سرحدن ٻنهي طرف ٻن مختلف حريفن (يورپ ۾ آسٽريا ۽ ايشيا ۾ ايران جا
صفوي حڪمران) جي خلاف هڪ ئي وقت جنگ ڪرڻ شامل آهن۔ انکان علاوه فڪري، ذهني ۽
عسڪري بيهڪ عثمانين جي زوال تي مهر لڳي وئي ڇو تہ عسڪري طور تي جديد هٿيارن جو
استعمال ئي وسيع پيماني ۽ تيزی سان فتحن جو سبب هيو ۽ مذهبي ۽ دانشور طبقي جي وڌندڙ
دقيانوسي خيالن يورپين جي جديد عسڪري طرزن جي مقابلي ۾ عثمانين کي ڪافي پوئتي ڪري
ڇڏيو۔ يني چري، جن کان يورپ جون تمام فوجون ڏڪنديون هيون، آرام پسند ٿي وئي ۽ ملڪ
جي ساسي معاملن ۾ مداخلت جي ڪري رياست جي تباهي جو سبب ٿي۔ صفوين کان يريوان
(1635ء) ۽ بغداد (1639ء) کسڻ واري مراد چوٿين (1612ء کان 1640ء) هن دور جو واحد
حڪمران جنهن سياسي ۽ عسڪري طور تي سلطنت کي مضبوط بڻايو۔ مراد چوٿون ئي اهو آخري
سلطان هيو جنهن بذات خود فوجن جي قيادت ڪئي۔ 16 هين صدي جي آخر ۽ 17 هين صدي جي
شروع ۾ جلالي بغاوت (1519ء-1610ء) ۽ يني چري بغاوت (1622ء) اناطوليہ ۾ وڏي پيماني
تي لاقانونيت ۽ فسادن کي هٿي ڏني ۽ متعدد حڪومتن جي خاتمي جو سبب بڻيو۔ اهڙي طرح 17
هين صدي عثمانين جي لاء بيهجي وڃڻ ۽ زوال جي صدي رهي۔ 1530ء کان 1660ء تائين جي دور
۾ حرم جي ملڪي معاملن ۾ مداخلت ۽ اثرن کان بہ قطع نظر نٿو ڪري سگهجي جنهن ۾ سڀ کان
اهم ڪردار نوجوان سلطان جي مائرن جو رهيو۔ هن دور جي نمايان عورتن ۾ خرم سلطان، قصم
سلطان ۽ تورخان خادج ۽ ٻيون شامل آهن۔

بيهجي وڃڻ جي دور ۾ بلقان جا ڪافي علائقا آسٽريا جي قبضي ۾ اچي ويا۔ رياست جا متعدد
علائقا، جيئن مصر ۽ الجزائر، مڪمل طور تي خود مختيار ٿي ويا ۽ بالآخر سلطنت برطانيا
۽ فرانس جي قبضي ۾ هليا ويا۔ 17 هين صدي کان 19 هين صدي جي دوران روس ۽ سلطنت
عثمانيه جي وچ ۾ ڪيتريون ئي جنگيون به وڙهيون ويون جن کي ترڪ روس جنگيون چيو ويندو
آهي۔ عثمانين جي بيهجي وڃڻ جي هن طويل دور کي مورخن ناڪام اصلاحتن جو دور به قرار
ڏنو آهي ۔ هن دور جي آخر ۾ رياست ۾ تعليمي ۽ طرزياتي اصلاحتون به ڪيون ويون ۽
استنبول تڪنيڪي جامعه جهڙا اعلٰي تعليم جا ادارا قائم ٿيا۔ پر قديم سوچ جي حامل
مذهبي ۽ عسڪري طبقي سان اصلاحن جي شديد ترين مخالفت ڪئي ايتري قدر جو ڇاپ خانن کي
به "شيطاني ايجاد" قرار ڏنو ويو جنهن جي ڪري 1450ء ۾ يورپ ۾ ڇاپ خاني جي ايجاد کان
بعد 43 سالن تائين سلطنت عثمانيه ڇاپ خانن کان محروم رهي پر 1493ء ۾ اسپين کان بي
دخل ڪيل یهودين استنبول ۾ پهريون ڇاپ خانو قائم ڪيو۔ دور لاله سلطان احمد ٽين جي
پرامن دور ۽ گل لاله سان محبت جي ڪري دورِ لاله چورائيندو آهي۔ 1712ء ۾ روس جي خلاف
پرٿ مهم ۾ ڪاميابي ۽ ان کان بعد پاسارووچ معاهدي جي ڪري 1718ء کان 1730ء تائين جو
دور پرامن رهيو۔ هن دور ۾ سلطنت يورپ جي اڳڀرائي جي خلاف مضبوط دفاع جي پيش نظر
بلقان جي مختلف شهرن ۾ قلعه بنديون ڪيون۔ ٻين اصلاحن ۾ محصولات ۾ گھٽتائي؛ عثماني
سلطنت جي ٻاهرين ملڪن ۾ تصور کي بهتر بڻايو ۽ نجي ملڪيت ۽ سرمائي ڪاري جي اجازت
شامل آهن۔ عثمانين ۾ عسڪري اصلاحن جي شروعات سليم ٽين (1789ء-1807ء) جي دور ۾ ٿي
جنهن يورپي خطن تي فوجن کي جديد تر بڻائڻ لاء اهم قدم کنيا۔ حالانڪه انهن قدمن جي
مذهبي قيادت ۽ يني چري دستن کلي ڪري مخالفت ڪئي ۽ ان جي نتيجي ۾ يني چري بغاوت به
ڪئي۔ ۽ سليم کي پنهنجي اصلاحن جو خميازو حڪومت ۽ جان ٻنهي کان هٿ ڌوئڻ جي صورت ۾
کڻڻو پيو پر ان جي جانشين محمود ٻين انهن تمام اصلاحن کي نافذ ڪري دم کنيو ۽ 1826ء
۾ يني چري جو مڪمل خاتمو ڪيو ويو۔

عثمانين جي زوال جي دور کي مورخ جديد دور به قرار ڏيندا آهن۔ هن دور ۾ سلطنت هر
محاذ تي شڪست کاڌي ۽ ان جون سرحدون گھٽجنديون ويون تنظيمات (اصلاحن) جي باوجود
مرکزي حڪومت جي ناڪامي جي ڪري انتظامي عدم استحڪام پيدا ٿيو۔ 19 هين صدي جي دوران
سلطنت عثمانيه سميت ڪافي ملڪن ۾ قوم پرستي کي عروج نصيب ٿيو۔ نسلي قوم پرستي جي
لعنت انهن اولهه جي نظرين ۾ سڀ کان اهم هئي جيڪي ان دوران سلطنت عثمانيه ۾ وارد
ٿيا۔ ان دوران ڪيئي انقلابي سياسي جماعتون به وجود ۾ آيون۔ مملڪت ۾ آئي ڏينهن وڌندڙ
بگاڙ جا جتي ٻيا ڪيترائي سبب هيا اتي زوال جي اهم ترين وجهن ۾ قوم پرستي جو ڦهلاء
به شامل آهي۔ هن عرصي ۾ 1892ء ۾ يونان  آزادي حاصل ڪئي ۽ اصلاح به ڊينيوب جي امارتن
۾ قوم پرستي کي نه روڪي سگھيا ۽ 6 ڏهاڪن کان نيم خود مختيار انهن علائقن سربيا،
مونٽي نيگرو، بوسنيا، ولاچيا ۽ مالدووا به 1875ء ۾ سلطنت کان آزادي جو اعلان ڪري
ڇڏيو ۽ 1877ء جي روس ترڪ جنگ کان بعد سربيا، رومانيا ۽ مونٽي نيگرو کي باقاعده
آزادي ملي وئي ۽ بلغاريه کي خود مختياري عطا ڪئي وئي البته بلقان جون ٻيون رياستون
بدستور عثماني قبضي ۾ رهيون۔ زوال جي انهي دور ۾ سربيا جي هڪ يهودي يهودا سولمن
الڪلائي  صيهون جي طرف واپسي ۽ اسرائيل جي آزادي جو نظريو پيش ڪيو۔

دور تنظيمات (1839ء تائين 1876ء) ۾ آئيني اصلاحن جو هڪ سلسلو متعارف ڪرايو ويو جنهن
جي نتيجي ۾ هڪ نسبتاً جديد فوج، بينڪاري نظام جا اصلاح نافذ ٿيا ۽ جديد ڪارخانا
قائم ٿيا۔ 1856ء ۾ خط همايون جي ذريعي نسل ۽ مذهب کان بالاتر ٿي ڪري تمام عثماني
شهرين کي برابري جو درجو ڏيڻ جو اعلان ڪيو ويو۔ عيسائي اقليتن کي به خصوصي حق عطا
ڪيا ويا جيئن 1863ء ۾ آرمينيائي دانشورن جي مرتب ڪيل 150 شقن کي ضابطه قانون جي تحت
منظور شدہ ديوان نظام نامئه ملت آرمينيان (Armenian National Constitution) ۔
اصلاحن جي هن دور جي سڀ کان اهم ڳالهه اهو دستور هيو جيڪو قانون اساسي چورائيندو
هيو جنهن کي نوجوانان عثمان  تحرير ڪيو ۽ 23 نومبر 1876ء تي نافذ ڪيو ويو۔ هن جي
ذريعي تمام شهرين جي لاء اظهار راء جي آزادي ۽ قانون جي نظر ۾ برابري عطا ڪئي وئي۔
سلطنت جو پهريون آئيني دور (عثماني ترڪ ٻولي: برنجي مشروطيت دوري) مختصر رهيو پر ان
جي نتيجي ۾ جنهن نظریي فروغ پاتو اهو اولهه جي جامعات ۾ تعليم حاصل ڪرڻ واري
نوجوانان عثمان نالي اصلاح پسند گروهه جي مطابق هي هيو ته هڪ آئيني بادشاهت مملڪت
جي مسئلن جو خاتمو ڪري سگھي ٿي۔ 1876ء ۾ فوجي طاقت جي ذريعي سلطان عبدالعزيز (1861ء
تائين 1876ء) مراد پنجون جي حق ۾ دستبردار ٿي ويو۔ مراد پنجون ذهني معذور هيو ۽ چند
مهينن ۾ ئي عهدي تان هٽايو ويو۔ ان جي ممڪنه جانشين عبد الحميد ٻيون (1876ء تائين
1909ء) کي ان شرط تي بادشاهت سنڀالڻ جي دعوت ڏني وئي ته هو آئيني بادشاهت کي تسليم
ڪندو جنهن تي هن 23 نومبر 1876ء تي عمل به ڪيو۔ پر پارليمان صرف ٻه سال قائم رهيو ۽
سلطان انکي معطل ڪري ڇڏيو ۽ بعد ۾ پارليمان کي طلب ڪرڻ جي لاء هن تي دٻاء وڌو ويو۔
پر قانون اساسي جا اثر ڪافي حد تائين گھٽجي ويا۔ هن عرصي ۾ سلطنت کي ٻاهرين جارحيت
۽ قبضه گيري جي خلاف پنهنجي دفاع جي حوالي کان شديد خطرن  کي منهن ڏيڻو پيو۔
1798ء ۾ فرانس مصر تي قبضو ڪري ورتو۔ 1877ء جي روس ترڪ جنگ ۾ شڪست کان بعد برلن
ڪانگريس ۾ حمايت جي صلي ۾ 1878ء میں ايالت قبرص پٽي تي برطانيا جي حوالي ڪرڻو پيو۔
سلطنت پنهنجي مسئلن کي خود حل ڪرڻ جي قابل نه رهي ۽ مختلف يورپي ملڪن جي مداخلت ۽
اتحاد جي ذريعي ان جا مسئلا حل ٿيڻا پيا مثال طور جنگ ڪريميا جنهن ۾ عثمانين روس جي
خلاف برطانيه ۽ فرانس سان اتحاد ڪيو۔ حالانڪه ان عرصي ۾ انکي "يورپ جو مرد
بيمار" چيو ويو پر معاشي طور تي سلطنت جي بد حالي جو سبب ان جي ترقي پذير معيشت ۾
نه هيو بلڪه اهو ثقافتي خال هيو جيڪو انکي يورپي قوتن کان الڳ ڪري ڇڏيندو هو۔
اقتصادي مسئلا دراصل ٻاهرين سامراجيت ۽ اڀرندڙ داخلي قوم پرستي جهڙن مسئلن سان نه
نمٽي سگھڻ جي وجهه جي ڪري هيا۔

ٻيون آئيني دور (عثماني ترڪ ٻولي: اڪنجي مشروطيت دوري) سلطنت عثمانيه جي حتمي تحليل
جو نتيجو ٿيو۔ ان دور ۾ اتحاد ۽ ترقي جمعيتي جي سياست ۽ نوجوانان ترڪ (ترڪ ٻولي:
جون ترڪلر) جو سبب بڻجڻ واري تحريڪ نمايان ترين آهن۔ نوجوانان ترڪ جي
انقلاب جي شروعات 3 جولاء 1908ء تي ٿي ۽ جلد ئي تحريڪ سلطنت ڀر ۾ پکڙجي وئي ۽
نتيجتاً سلطان کي 1876ء جي آئين جي بحالي جو اعلان ۽ پارليمان کي طلب ڪرڻو پيو۔
آئيني دور ۾ 1909ء جي جوابي تاخت ۽ واقعو 31 مارچ جي جوابي انقلاب جي دوران رخنو
آيو جنهن سان گڏ ئي سلطان عبد الحميد ٻيون جي دور جو خاتمو ڪيو ويو ۽ ان کي
جلاوطن ڪيو ويو ۽ ان جي جڳهه ان جي ڀاء  محمد پنجون کي تخت تي ويهاريو ويو۔
نوجوانان ترڪ جي انقلاب جي دوران سلطنت عثمانيه جي داخلي صورتحال جو فائدو کڻندي
1908ء ۾ آسٽريا-هنگري  مقبوضه بوسنيا و ہرزيگووينا جو باضابطه الحاق ڪري ڇڏيو۔
آسٽريا-هنگري 1877ء جي روس ترڪ جنگ ۽ برلن ڪانگريس (1878ء) کان بعد ان تي قبضو ڪيو
هيو۔ اطاليه ترڪ جنگن جي دوران سربيا، مونٽي نيگرو، يونان ۽ بلغاريه تي مشتمل بلقان
ليگ سلطنت عثمانيه جي خلاف اعلان جنگ ڪري ڇڏيو جنهن جي نتيجي ۾ سلطنت عثمانيه کي
بلقان جنگ (1912ء-1913ء) کي منهن ڏيڻو پيو ۽ انکي ٻيٽ نما بلقان جي ڪيترن ئي علائقن
تان هٿ کڻڻو پيو۔ ليبيا ۽ ٻيٽ نما بلقان ۾ جنگون اتحاد ۽ ترقي جمعيتي جو پهريون وڏو
امتحان هيو۔ اطاليه ترڪ جنگن ۾ سلطنت کي ليبيا تان به هٿ کڻڻو پيو۔ هي پهرين
جنگ هئي جنهن ۾ دنيا ۾ پهريون دفعو ميدان جنگ ۾ هوائي جهازن جو استعمال به ڪيو ويو۔
19 هين صدي جي آخر ۾ قائم ٿيڻ واريون بلقان رياستون نسلي ۽ قومي بنيادن تي البانيه،
مقدونيه ۽ ٿريس (تراقيا) جي عثماني صوبن کان به اضافي علائقن جي حاصلات جون
خواهشمند هيون۔ ابتدائي طور تي مارچ 1912ء ۾ سربيا ۽ بلغاريه ۽ مئي 1912ء ۾ يونان ۽
بلغاريه جي وچ ۾ معاهدا طي ٿيا جن ۾ روس ثالث جو ڪردار ادا ڪيو۔ سرب-بلغاري
معاهدي ۾ مقدونيه جي ورهاست جو مطالبو ڪيو ويو هيو جيڪو پهرين بلقان جنگ جو سڀ کان
اهم سبب بڻيو۔ ٻين بلقان جنگ جي شروعات جو اهم سبب اڳوڻن بلقان اتحادين ۾  نئي
حاصل ڪيل علائقن جي ورهاست تي پيدا ٿيڻ وارا تنازعا هيا جن سان سلطنت عثمانيه ڀرپور
فائدو کنيو ۽ ٿريس ۾ ڪافي علائقا ٻيهر فتح ڪيا ويا۔ بلقان جنگ جي سياسي نتيجن
1913ء جي تاخت ۽ ٽن پاشائن جي حڪومت جو سبب بڻي۔

پهرين مهاڀاري جنگ ۾ بغداد ريلوي تي جرمن اختيار بين الاقوامي طور تي ڪشيدگي جو هڪ
اهم مسئلو هيو۔ سلطنت عثمانيه پهرين مهاڀاري جنگ جي وچ اوڀر ميدان ۾ حصو ورتو
جنهن جو سبب ترڪ جرمن اتحاد هيو۔ عثمانين جنگ جي ابتدائي دور ۾ ٻه اهم فتحون، جنگ
گيلي پولي ۽ ڪوت جو گھيراء، حاصل ڪيون پر ان سان ڪيترائي لوڏا به پهتا جيئن روس جي
خلاف تباهه حال قفقاز مهم۔ 1917ء جي روسي انقلاب  عثمانين کي شڪست جا
داغ ڌوئن ۽ وڃايل علائقا حاصل ڪرڻ جو موقعو فراهم ڪيو ۽ عثماني فوجون جنگ جي
اختتامي مرحلن ۾ آذربائيجان جي حاصل ڪرڻ ۾ ڪامياب ٿي ويون پر مهاڀاري جنگ جي
اختتام تي انهن فتحن تان هٿ کڻڻا پيا۔هن تنازعي ۾ پیش اچڻ وارو هڪ متنازع ۽ اهم
واقعو صوبي وان ۾ ترڪ اڳواڻن، عثماني فوجن ۽ ڪرد جنگجوئن جي هٿان لکين آرمينيائي
باشندن جو مبينه قتل عام ۽ ملڪ بدري ۽ ان جي خلاف آرمينيائي باشندن جي مزاحمت هئي۔
هڪ مرڪزي آرمينيائي مزاحمتي گروهه مئي 1915ء ۾ آزاد عبوري حڪومت جي قيام جو اعلان
ڪري ڇڏيو، ۽ عثمانين انکي اوڀر اناطوليه تي جارحيت ڪرڻ واري روسي فوجن جو ساٿ ڏيڻ
جي ڪوشش سمجھيو۔ 1917ء جي اختتام تائين آرمينيائي انقلابي وفاق جمهوريه آرمينيا
قائم ڪري ڇڏي جيڪا آرمينيائي قتل عام کان بچڻ واري باشندن تي مشتمل هئي۔ واضع رهي
ته ترڪ حڪومت آرمينيائي باشندن جي قتل عام تي يقين نه رکندي آهي۔ وڌيڪ تفصيل لاء
ڏسو آرمينيائي قتل عام پهرين مهاڀاري جنگ ۾ عثمانين جي شڪست جا ٻه اهم سبب ایڊمنڊ
ايلنبائي جي زير ڪمان برطانوي فوجن جي اهم هدفن تي حملا ۽ عرب بغاوت هيا ۔ ان ۾ عرب
بغاوت سلطنت عثمانيه جي شڪست جو سڀ کان وڏو سبب سمجھي ويندي آهي۔ عرب بغاوت جي ان
مهمن جي شروعات شريف مڪه حسين جي طرف کان برطانيه جي مدد سان جون 1916ء ۾ جنگ مڪه
کان ۽ ان جو اختتام دمشق ۾ عثمانين جي اسلحي اڇلائڻ سان گڏ ٿئي ٿو . مديني جي
عثماني ڪماندار فخري پاشا مديني جي گھيراء ۾ اڍائي سال کان وڌيڪ عرصي تائين زبردست
مزاحمت ڪئي۔

مهاڀاري جنگ جي نتيجي ۾ سلطنت عثمانيه ۾ ورهاست جو عمل قسطنطنيه تي قبضي جي 13
ڏينهن بعد 30 آڪٽوبر 1918ء تي مدروس معاهدي جي ذريعي شروع ٿيو۔ ۽ بعد ۾ سيوري
معاهدو جي ذريعي وچ اوڀر ۾ عثماني قبضن کي برطانيا ۽ فرانس جي حوالي ڪيو ويو جڏهن
ته روم سمنڊ جي ساحلي علائقن کي اٽلي، ترڪ ايجيئن ساحلن کي يونان، ۽ آبنائي باسفورس
۽ مرمره سمنڊ کي بين الاقوامي علائقي جي طور تي اتحادي قوتن جي حوالي ڪيو ويو۔ ان
سان گڏوگڏ اوڀر اناطوليه ۾ جمهوريه آرمينيا کي وسعت ڏيندي ولسونين آرمينيا جي تشڪيل
ڏني وئي جيڪو آرمينيائي باشندن جو قديم وطن هيو پر بعد ۾ انهن علائقن ۾ ترڪ ۽ ڪرد
به آباد ٿيا۔ برطانيه وچ اوڀر جي ورهاست جي لاء انتهائي چالاڪي ۽ عياري سان فرانس
سان سائيڪوس-پيڪوٽ نالي خفيه معاهدو ڪيو۔ استنبول ۽ ازمير تي قبضو ترڪ قومي تحريڪ
جي قيام جو سبب بڻيو ۽ مصطفٰي ڪمال پاشا جي زير قيادت جنگ آزادي جي شروعات ۽
جمهوريه ترڪي جي قيام جو اعلان ڪيو ويو۔ مصطفٰي ڪمال جي زير قیادت ترڪ قومي تحريڪ
23 اپريل 1920ء تي انقره ۾ "قومي مجلس اعلٰي" (ترڪ ٻولي: بیوڪ ملت مجلسي) جي قيام
جو اعلان ڪيو، جنهن استنبول ۾ عثماني حڪومت ۽ ترڪي ۾ ٻاهرين قبضي کي تسليم ڪرڻ کان
انڪار ڪري ڇڏيو۔ ترڪ انقلابين عوامي فوج جي ذريعي يونان، اٽلي ۽ فرانس جي فوجن کي
اناطوليه مان ڪڍي ٻاهر ڪيو۔  سيوري معاهدي جي نتيجي ۾ جيڪي علائقا جمهوريه آرمينيا
کي مليا هيا انهن کي به ٻيهر حاصل ڪيو ۽ آبنائي تي قابض برطانوي فوجن جي لاء خطرو
بڻجي وئي۔ بالآخر ترڪ انقلابین آبنائي ۽ استنبول تي قبضو ڪري ورتو ۽ پهرين نومبر
1922ء تي سلطنت عثمانيه جي خاتمي جو اعلان ڪري ڇڏيو۔ آخري سلطان محمد ڇهون وحيد
الدين (1861ء تائين 1926ء) 17 نومبر 1922ء تي ملڪ ڇڏي ويو ۽ لوزان معاهدي جي تحت 24
جولاء 1923ء تي باضابطه طور تي ترڪ جمهوريه کي تسليم ڪيو ويو۔ ڪجھ مهينن بعد 3 مارچ
1924ء تي خلافت جي خاتمي جو اعلان ڪيو ويو ۽ سلطان ا۽ ان جي اهل خانه کي ناپسنديده
شخصيت قرار ڏئي ڪري جلاوطن ڪيو ويو۔ 50 سال بعد 1974ء ۾ ترڪ قومی مجلس اعلٰي اڳوڻي
شاهي خاندان کي ترڪ شهريت عطا  ڪندي وطن واپسي جي اجازت ڏئي ڇڏي۔ سلطنت عثمانيه جي
خاتمي جي نتيجي ۾ جيڪي نوان ملڪ قائم ٿيا انهن جي تعداد هن وقت (متنازع شمالي ترڪ
جمهوريه قبرص سان گڏ) 40 ٿئي ٿي۔

مرڪزی نظام جا هي چار اعلٰي عهديدار سلطنت جا بنيادي ٿنڀا هيا۔ محمد فاتح پنهنجي
آئين ۾ ان ٿنڀن کي واضع ڪيو ۽ سلطنت کي هڪ خيمي سان تشبيهه ڏني جنهن جو صدر دروازو
باب عالي چورائيندو هيو ديوان ڄڻ ان جي آخري عدالت هئي۔ صدر دروازي جو هي نالو
ايترو معروف ٿيو جو دنيا ڀر ۾ عثماني درٻار "باب عالي" جي نالي سان ئي معروف ٿي
وئي۔

مرڪزي نظامِ حڪومت ۾ سلطان کان بعد ٻي اهم حيثيت صدر اعظم کي حاصل هئي جيڪو
ديوان جو هڪ اهم رڪن چورائيندو هيو۔ ابتدائي دور ۾ صرف وزير هوندو هيو پر ان جي
وڌندڙ تعداد کان بعد انهن مان هڪ وزير اعظم چورائڻ لڳو جيڪو صدر اعظم بڻجي ويو۔
طاقتور سلطانن جي عهد ۾ صدر اعظم سلطان جي مشير جي حيثيت سان ڪم ڪندو هيو۔ صدر
اعظم جي ماتحت وزيرن ۾ وزير جنگ ۽ داخله، صدر اعظم جي غير موجودگي ۾ انجو قائم مقام
هوندو هيو، وزير خارجه، جيڪو رئيس آفندي چورائيندو هيو ۽ مير درٻار شامل ٿيندا هيا۔
صدر اعظم جي عهدي تي ڪافي نالا اهڙا شامل آهن جن جون خدمتون عثماني نظام جي لاء
ناقابل فراموش آهن جن ۾ ڪوپريلي خاندان قابل ذڪر آهي۔ هي عهدو 1368ء کان 1922ء
تائين يعني 554 سالن تائين هي عهدو سلطنت عثمانيه ۾ موجود رهيو جنهن ۾ 211 (يا 215)
صدر اعظم ٿيا جن جي اڪثريت غير ترڪن جي هئي ۽ ان ۾ عرب، البانوي، روسي، چرڪسي،
يوناني، ارمني ۽ سلافي قومن جا فرد شامل هيا پر ڪڏهن ڪنهن غير مسلم کي صدر اعظم نه
بڻايو ويو۔ صدر اعظم جي تقرري خود سلطان ڪندو هيو۔

سلطنت جو اقتصادي نظام ان جي جاگرافي تي قائم هيو ڇو ته اوڀر ۽ اولهه جي وچ ۾ تمام
تجارتي شاهراهون ٽن کنڊن تي پکڙيل هن سلطنت مان گذرنديون هيون۔ انهن تجارتي شاهراهن
جي ذريعي ئي انکي محصولن جي ذريعي ايتري ادائگي ٿيندي هئي  جو هو پنهنجي وقت دنيا
جي وڏي اقتصادي قوتن مان هڪ بڻجي وئي۔ سلطنت عثمانيه جو مقابلو ڪرڻ جي لاء ئي يورپي
قوتن متبادل راهه ڳولهڻ جي لاء بحري مهمون شروع ڪيون ۽ جڏهن 1492ء ۾ ڪرسٽوفر ڪولمبس
آمريڪا دريافت ڪئي ته ان وقت سلطنت عثمانيه پنهنجي عروج تي هئي۔ وچ يورپ ۽ عثمانين
جي وچ ۾ تعلقن ۾ تبديلي جو بنياد به نون بحري راستن جي دريافت هيو ۽ ممڪنه طور تي
سلطنت عثمانيه جي زوال جي وجهه به ڇو ته يورپي قوتن وچ اوڀر ۽ روم سمنڊ جي بجاء ٻيا
رستا اختيار ڪرڻ شروع ڪري ڇڏيا جيڪي سلطنت جي مالي حالت جي خرابي جو سبب بڻيا۔
سلطنت هيٺ ڏنل قسمن جي ملڪن ۾ ورهايل هئي:

عثماني فوج پنهنجي زماني جي دنيا جي جديد ترين فوج هئي ۽ هو پهرين فوج هئي جنهن
بارودي اسلحي جو استعمال شروع ڪيو۔ ان کان علاوہ هو تلوارون، نيزا، تير ۽ ٻيا
روايتي اسلحا به استعمال ڪندا هيا۔ 1389ء ۾ جنگ ڪوسوو ۽ 1396ء ۾ جنگ نڪوپولس ۾ فتحن
کان بعد عثماني فوجن تيزي سان وچ يورپ کي پنهنجي پيرن هيٺان چيڀاٽيندا هليا ويا ۽
1526ء ۾ جنگ موهاڪس ۾ فتح جي ذريعي هنگري تي به قابض ٿي ويون ۽  ٻه دفعا 1529ء ۽
1683ء ۾ ويانا جو گھيراء به ڪيو۔ انکان علاوه هي پهرين فوج هئي جيڪا غير ملڪي ماهرن
جي خدمتن حاصل ڪندڙ ۽ انجي افسرن کي تربيت جي لاء اولهه يورپ جي ملڪن ۾ موڪليو
ويندو هيو۔

يني چري جا ٽي مختلف دستا هيا جن ۾ يايا، سڪبان ۽ آغا بولڪ لري شامل هيا۔ يني چري
جو سڀ کان وڏو عهديدار يني چري آغاسي چورائيندو هو۔ هڪ عهدو يني چري آفندي سي هوندو
هيو جيڪو دراصل ڪاتب هيو ۽ پگھار ڏيڻ ان جي ذمي هئي۔ امن جي زماني ۾ ديوان جي اجلاس
۾ پهرو ڏيڻ، باهه وسائڻ، اعلٰي عهديدارن جي حفاظت، امن ۽ امان قائم ڪرڻ ۾ مدد ۽
ٻيون ذميداريون يني چري جي حوالي هونديون هيون۔ يني چري جي لاء پنهنجن افسرن جي
اطاعت پهرين شرط ۽ اتحاد ۽ مساوات، ظاهري ڏيکاء ۽ نمائش کان پرهيز ۽ دين داري به
ضروري هيون۔ جنگ جي دوران يني چري سلطان جي ٻنهي طرف هوندا هيا۔ ابتدا ۾ صرف نو
مسلم عيسائي ئي هن ۾ ڀرتي ڪيا ويندا هيا بعد ۾ مسلمان به ڀرتي ڪيا وڃڻ لڳا۔ جنهن
وقت تائين سلطان مضبوط هيا يني چري قابو ۾ رهيا پر حڪومت جي واڳ ڪمزور هٿن ۾ ايندي
ئي يني چري سرڪش ٿي ويا ۽ بدعنواني حد کان وڌي وئي هي فوج سلطنت جي لاء مستقل خطرو
بڻجي وئي 1826ء ۾ محمود ثاني بالآخر هن کي ختم ڪري ڇڏيو۔ يني چري جي خاتمي کي
واقعئه خيريه چيو ويندو آهي۔

19 هين صدي جي اوائل ۾ فوجن جي جديد خطن تي تربيت جون ڪوششون شروع ڪيون ويون ۽
1826ء ۾ سلطان محمود ثاني يني چري جو خاتمو ڪري هڪ جديد عثماني فوج جو بنياد رکيو
جنهن کي نظام جديد جو نالو ڏنو ويو۔ نظام جديد فوجون مصروف ۽ رديف ۾ ورهايون هيون ۽
انهن جون خصوصيتون هي هيون:

1308ء ۾ مرمره سمنڊ ۾ امرالي ٻيٽ جي فتح عثمانين جي پهرين بحري فتح هئي ۽ 1321ء ۾
ان جا جهاز پهريون دفعو ڏکڻ اوڀر يورپ جي علائقي ٿريس ۾ لنگر انداز ٿيا ۽ بعد ۾
يورپ کنڊ ۾ فتحن ۾ اهم ترين ڪردار ادا ڪيو۔ عثماني بحريه دنيا جي پهرين بحريه هئي
جنهن بحري جهازن تي توپون نصب ڪيون ۽ 1499ء ۾ وڙهيل جنگ زونڪيو تاريخ جي پهرين بحري
جنگ هئي جنهن جي دوران بحري جهازن تي لڳل توپون استعمال ڪيون ويون۔ عثماني بحريه ئي
اتر آفريڪا ۾ فتحن جي شروعات ڪئي ۽ 1517ء ۾ الجزائر ۽ مصر کي سلطنت ۾ شامل ڪيو۔
1538ء ۾ جنگ پریويزا ۽ 1560ء ۾ جنگ جربا روم سمنڊ ۾ عثماني بحريه جي عروج جو ثبوت
آهن۔  انکان علاوه عثماني بحري جهازن 1538ء کان 1566ء جي وچ ۾ هندي وڏي سمنڊ ۾ گوا
جي ويجھو پرتگيزي جهازن جو مقابلو به ڪيو۔ 1553ء ۾ عثماني امير البحر صالح رئيس
مراڪش ۽ آبنائي جبل الطارق کان اڳتي جا اتر آفريڪي علائقا فتح ڪيا ۽ عثماني سلطنت
جون سرحدون اوقيانوس وڏي سمنڊ تائين پهچائي ڇڏيون۔ 1566ء ۾ آچي (هاڻوڪي انڊونيشيا
جو هڪ صوبو) جي سلطان پرتگيزين جي خلاف عثمانين جي مدد طلب ڪئي ۽ خضر رئيس جي قيادت
۾ هڪ بحري ٻيرو سماترا موڪليو ويو هو۔ هي ٻيڙو 1569ء ۾ آچي ۾ لنگر انداز ٿيو ۽ اهڙي
طرح هي سلطنت جو اوڀاريون ترين علائقو قرار ٿيو جيڪو عثمانين جي زير قيادت هيو۔
1585ء ۾ عثماني امير البحر مراد رئيس ڪناري جزيرن ۾ لانزاروت کي فتح ڪيو۔ 1617ء ۾
عثماني فوجن مديره تي به قبضو ڪيو ا۽ بعد ا۾ آگسٽ 1625ء ۾ مغربي انگلستان جي علائقن
سسيڪس، پلائي مائوٿ، ڊيوون، هارٽ لينڊ پوائنٽ ۽ ڪورن وال تي ڇاپا هنيا۔ 1627ء ۾
عثماني بحريه جي جهازن ٻيٽ شيٽ لينڊ، ٻيٽ فارو، ڊينمارڪ، ناروي ۽ آئس لينڊ تائين ۽
1627ء کان 1631ء جي دوران آئرستان ۽ سويڊن تائين به ڇاپا هڻڻ ۾ ڪامياب ٿيا۔ 1827ء ۾
جنگ ناوارينو ۾ برطانيا، فرانس ۽ روس جي گڏيل بحري ٻيڙي جي هٿان شڪست ۽ الجزائر ۽
يونان جي وڃائڻ بعد عثماني بحريه جي زوال شروع ٿي ويو  اهڙي طرح سلطنت جي سمنڊ پار
قبضن تي پڪڙ ڪمزور ٿيندي وئي۔ سلطان عبد العزيز پهريون (دور حڪومت: 1861ء تائين
1876ء) مضبوط بحريه جي ٺاهڻ جي لاء نئين سري سان ڪوششون ڪيون ۽ وڏي سرمائي خرچ ڪرڻ
بعد برطانيه ۽ فرانس کان دنيا جو ٽيون سڀ کان وڏو بحري ٻيڙو ٺاهيو جيڪو 194 بحري
جهازن تي مشتمل هيو پر زوال پذير معيشت انهن بحري جهازن جي ٻيڙي کي گھڻو عرصو
برقرار نه رکي سگھي۔ اصلاح پسند مدحت پاشا ۽ 1876ء ۾ پهرين عثماني پارليمان جي
حمايت بعد سلطان عبد الحميد ثاني (دور حڪومت: 1876ء تائين 1908ء) جو اعتبار بحريه
تان کڄي ويو. ۽ روس خلاف جنگن ۾ ڪو استعمال نه هجڻ جو بهانو بنا ڪري اڪثر بحري جهاز
شاخ زرين ۾ بند ڪيا ويا جتي اهي اڳلي 30 سالن تائين سڙندا رهيا۔ 1908ء م نوجوانان
ترڪ انقلاب بعد اتحاد ۽ ترقی جمعيتي ملڪ جو نظم ۽ ضبط سنڀالڻ بعد بحريه کي ٻيهر
منظم ڪرڻ جي ڪوشش ڪئي ۽ عوامي چندي سان عثماني بحريه فائونڊيشن بڻائي وئي ۽ عوامي
رقم سان ئي وڏن بحري جهازن جي خريداري شروع ڪئي وئي۔

ڇو ته سلطنت عثمانيه ٽن کنڊن تي پکڙيل هڪ وسيع سلطنت هئي ان لاء ان کي واحد ثقافت
جي طور تي بیان ڪرڻ مشڪل آهي البته مختلف مرڪزن ۾ ان جا مختلف روپ هيا۔ قسطنطنيه جي
شهري نموني دمشق، بغداد، مڪي، مديني، قاهره ۽ تيونس ۽ الجزائر تي اثر انداز ۔
فنڪارن جو اجتماع قسطنطنيه ۾ هيو پر دستڪاري ۽ صنعت جي غير معمولي ترقي اناطوليه ۾
ٿي جنهن ۾ بروصا ۽ ازنڪ کي اهم مقام حاصل هيو۔ ڪافي اهم شهرن ۾ ڪارخاني پوري سلطنت
کي ڪپڙو ۽ ٿانو فراهم ڪر کان علاوه غير ملڪن کي به شيون موڪليندو هيا۔ پارچه بافي
کان علاوه قالين سازي به سلطنت جي اهم ترين صنعت هئي۔

سلطنت عثمانيه جو ابتدائي فن تعمير سلجوقي طرز تعمير کان متاثر هيو پر قسطنطنيه جي
فتح بعد هي رومي طرز تعمير جي زير اثر اچي ويو پر بعد ۾ ان ۾ وڌيڪ بهتري آندص وئي ۽
بالآخر جديد عثماني طرز تعمير دنيا ڀر ۾ معروف ٿيو۔ عثماني سلطانن فن تعمیر تي خاص
توجھ ڏني۔ يني شهر، بروصه، ادرنہ ۽ قسطنطنيه ۾ مسجدن، مدرسن ۽ محلن جي تعمير ۽ فتح
قسطنطنيه کان بعد سلطنت ڀرن ۾ عثماني اڏاتون هن عظيم سلطنت جي شوڪت ۽ عظمت جو آئينو
آهن ۽ اڄ به هن جي شاندار ماضي جي يادگار جي طور تي موجود آهن۔ چوڏهين صدي جي
عثماني دور جي مسجدن ۾ سلجوقي طرز هر جڳهه نمايان آهي جنهن جا اهم ترين مثال بروصه
جون شاندار مسجدون آهن جن ۾ بايزيد جامع ۽ اولو جامع نمايان آهن۔ پندرهين صدي ۾
استنبول جي مسجد ۾ بروصه جي طرز جو نقل ڪيو ويو پر وڏين مسجدن ۾ اياصوفيه جامع جي
طرز تعمير جو نقل ڪيو ويو جيڪي بازنطيني گرجا هئي جنهن کي فتح قسطنطنيه کان بعد
مسجد ۾ تبديل ڪيو ويو هو۔ ترڪ معمارن جديد عثماني طرز تعمير جون ڪافي شاندار ۽ بلند
عمارتون ٺاهيون جن ۾ فاتح جامع، سليميه جامع، سليمانيه جامع ۽ اورتاڪوئي جامع
نمايان آهن۔ عثماني طرز تعمير انهن عمارتن جي ذريعي اڄ به پنهنجي پوري شان ۽ شوڪت
سان موجود آهي ايتري تائين دنيا ڀر ۾ جتي به ترڪ مهاجرن مسجدون تعمير ڪيون هو اهڙي
طرز تعمير جو شاهڪار آهن۔ پاڪستان جي گادي جي هنڌ اسلام آباد ۾ واقع فيصل مسجد جا
مينار به ترڪ طرز تعمير جا حامل آهن۔

عثماني طرز تعمير جو تذڪرو سنان پاشا جي بغير اڌورو آهي جنهن پنهنجي طرز ۽ هنر سان
ان عهد جي طرز تعمير کي چار چنڊ لڳائي ڇڏيا۔ سورهين صدي جي عثماني تعميرات ۾ سناني
طرز هر جڳهه نمايان آهي ۽ اڄ به شاندار شڪل ۾ موجود آهي۔ شهزاده مسجد ۽ سليميه مسجد
ان عظيم معمار جا فن پارا آهن۔ سنان قسطنطنيه، ادرنه ۽ ٻين شهرن ۾ ڪافي عظيم مسجدون
تعمير ڪيون۔ عثمانين جي تيار ڪيل توپ قاپي ۽ دولما باغچه محلن پنهنجي وقت جي
تعميرات جا عظيم ترين شاهڪار هيا جن ۾ پهريون ذڪر ڪيل عثماني ۽ بعد ۾ ذڪر ڪيل يورپي
طرز تعمير جي زير اثر آهي۔

عثماني ترڪ ٻولي مملڪت جي اهم ترين ٻولي هئي جيڪا عربي ۽ فارسي جي زير اثر هئي۔
عثمانين جي عدالتي ۽ دفتري معاملات ۾ هي ٻولي استعمال ڪئي ويندي هئي۔ پر هڪ وسيع
سلطنت جي ڪري ان ۾ مختلف مقامن تي مختلف ٻوليون ڳالهايون وينديون هيون ۽ آخري ڏينهن
۾ فرانسيسي ۽ انگريزي به غير مسلمن جي اعلٰي طبقي ۾ وڏي پيماني تي ڳالهايون وينديون
هيون۔ هي به چئي سگھجي ٿو ته فارسي ادبي ۽ عربي مذهبي ٻولي جي طور تي استعمال ڪئي
ويندي هئي۔

عثماني سلطنت جو سرڪاري مذهب اسلام هيو پر غير مسلمن خصوصاً اهل ڪتاب (عيسائين ۽
يهودين) سان ان جو اعلٰي رويو مسلمانن جي فراخ دلي جو واضع ثبوت آهي۔ محمد فاتح
قسطنطنيه کي فتح ڪرڻ بعد مقامي عيسائين کي شهر ۾ رهڻ جي اجازت ڏني ۽ انهن جي چند
گرجا گھرن کي به بحال رکيو۔ 1492ء میں سقوط غرناطه کان بعد اسپين مان ڪڍيل مسلمانن
کي بخيريت مسلم سرزمین تي پهنچائڻ جي عظيم مهم هلائي وئي ان ۾ ڪيترن ئي يهودين کي
به عيسائين جي ظلمن کان بچائي ترڪ سرزمين تي آندو ويو ۽ انهن کي سلطنت عثمانيه ۾
آزادي سان رهڻ جي اجازت ڏني وئي۔ اسلامي شريعت مملڪت جو بنیادي قانون هئي ۽ ان جو
ماخذ قرآن ۽ حديث هيا ۽ انهن ٻنهي کان رهنمائي نه ملڻ جي صورت ۾ اجماع يا قياس کان
ڪم ورتو ويندو هو۔

محمد فاتح جي دور ۾ تعليم جي سلسلي جي باقاعده شروعات ٿي، هو خود به عالم جو وڏو
قدردان هيو۔ محمد جي جانشينن تعليم کي خوب ڦهلايو ۽ هر سلطان هڪ مسجد ضرور تعمير
ڪرائيندو هيو جنهن سان گڏ مدرسو قائم ڪرڻ به لازمي هيو۔ اهڙي طرح مسجدن سان گڏ
مدرسن جي تعداد به وڌندي وئي۔ مصطفٰي ثالث جي عهد ۾ صرف قسطنطنيه ۾ تقريباً ٽي سو
مدرسا هيا۔ دور تنظيمات ا۾ جامعه عثمانيه جو قيام عمل ۾ آيو۔ تعليم جي ترقي جو
اندازو هن ڳالهه مان لڳائي سگھجي ٿو 1892ء ۾ صرف قسطنطنيه ۾ هر قسم جي مدرسن جي
تعداد 500 هئي جن ۾ 13 وڏيون ڪاليجون هيون۔

حوالي جي چڪ: <ref> tags exist for a group named "dn", but no corresponding
<references group="dn"/> tag was found, or a closing </ref> is missing



https://sd.wikipedia.org/wiki/%D8%A7%D8%AE%D8%A8%D8%A7%D8%B1

سنڌي ۾ اخبار هڪ اهڙي اشاعت کي چئبو آهي جنھن ۾ خبرون ڇپجنديون آهن۔ اصطلاح ۾ ڪنهن
واقعي جو سڌو سنئون ۽ صحيح بيان جنهن ۾ گھڻن ماڻهن کي دلچسپي هجي۔ صحيح خبر اها آهي
جنهن ۾ ڪوئي تبصرو ۽ نه ئي ڪوئي الزام لڳايو ويو هجي، ڪنهن جي ذاتي راء جو اظهار نه
هجي، ڪائي حقيقت لڪائي نه وئي هجي ۽ پنهنجي طرفان ڪنهن ڳاله جو اضافو نه ڪيو ويو
هجي۔خبر ۾ تازگي ۽ وسعت هجڻ ضروري آهي۔ تحري جو طريقو اثرانداز ۽ وڻندڙ هجي۔ ڪجھ
خبرون مقامي  اهميت جون هونديون آهن ۽ ڪجھ عالمي امن امان تي اثرانداز ٿينديون آهن
جن سان هر ملڪ جي عوام کي دلچسپي هوندي آهي۔ ڪڏهن ڪنهن ننڍڙي جڳھ تي  ڪو انوکو يا
دلچسپ واقعو پيش اچي ٿو جيڪو ماڻهن جي دلچسپي جو سبب بڻجي ٿو۔ خبر جي اهميت جو تعلق
گھڻين شين سان هوندو آهي جن ۾ خبر جي تازگي، ويجهو هجڻ جو اثر ۽ مقدار يا تعداد جو
انوکو هجڻ شامل آهن ۔ ڪنهن قانون جي نفاذ يا حڪومت جو ڪوئي اعلان جيڪو عوام تي
اثرانداز ٿي ٿو ته اها وڏي خبر آهي۔ راز به خبر جو وڏو اهم عنصر آهي۔ وڏن ماڻهن جي
زندگي يا ڪردار جون لڪيل ڳالهيون ڳولهڻ جو شوق شديد هوندو آهي۔ ڪنهن معمولي حيثيت
جي ماڻهو جو وڏو ڪارنامو يا وڏي ماڻهوء جي ننڍي ڳالھ به خبر ٿي سگھي ٿي۔ واقعو،
مشاهدو ۽ واقعو نگاري خبر ٺاهڻ جا عنصر آهن۔ صحافين پڙھندڙ جا رجحان، پنهنجي اخبار
جي پاليسي ۽ ڪجھ اخلاقي اصولن جو به خيال رکڻو هوندو آهي۔ اخبارون بين الاقوامي ۽
ملڪي خابرو ايجنسين کان علاوه پنهنجي ناما نگارن ۽ خاص نمائندن کان به خبرون حاصل
ڪندا آهن۔ هر اخبار جا اسٽاف رپورٽر عام تقريبن کان علاوه ڳولا ۽ ڪوشش سان خصوصي
خبرون ڏيندا آهن۔ سنڌي اخبارن ۾ مشهور اخبارون ڪاوش، ڪوشش، عبرت، جيجل وغيره آهن۔
اخبار-“ لفظ ”خبر“ جو جمع آهي. انگريزيءَ ۾ خبر لاءِ لفظ NEWS استعمال ٿئي ٿو. جيڪو
مختلف ڏسائن North,East,West & South جا ابتدائي لفظ کڻي ٺاهيو ويو آهي. خبرون
ريڊيو، ٽي. ويءَ ۽ -اخبار- ذريعي ماڻهن تائين پهچن ٿيون. لفظ -اخبار- جي اصطلاحي
معنيٰ: اهڙا ورق يا پنا، -جن- تي خبرون، -ايڊيٽوريل-، مضمون ۽ ڪالم وغيره ڇپيل هجن.
پراڻي زماني ۾ جڏهن -اخبار- جو ذريعو نه هو، ته خبرون، دهل وڄائي، ماڻهن کي گڏ ڪري
ٻڌايون وينديون هيون. اهو بندوبست -بادشاهه- يا حاڪم پاران ڪيو ويندو هو، جنهن
ذريعي ماڻهن تائين اعلان پهچندا هئا. اهڙن اعلانن کي پڙهو ڏيڻ به چيو ويندو هو.
ساڳئي وقت مقرر ٿيل وقائع نويس به روزانو يا هفتيوار ملڪ جا حالات لکي حاڪم کي
موڪليندا هئا. دنيا جي پهرين قلمي -اخبار- اٺين صدي عيسويءَ ڌاري، چين ملڪ جي شهر
بيجنگ مان -جاري- ٿي. -ان- کان پوءِ -اخبار- جا نوان طريقا ايجاد ٿيندا ويا.
پندرهين ۽ سورهين صدي عيسويءَ ۾، يورپ ۾ -اخبار- ڇپڻ لاءِ ڇاپخانا ايجاد ٿيا.
اوڻيهين صديءَ ۾ -اخبار- جديد روپ سان اڳيان آئي. ويهين صديءَ ۾، اخبارن ۾
-تصويرون- ۽ مورتون ڇپجڻ لڳيون. جديد دؤر ۾ اخبارون ڪمپيوٽر وسيلي نڪرن ٿيون. ۽
هاڻي ته انٽرنيٽ تي پڻ اخبارون موجود آهن، يعني ڪاغذ کان سواءِ اخبارون -جاري- ٿيڻ
لڳيون آهن. بهرحال مختلف ملڪن مان مختلف ٻولين ۾ روزانيون ۽ هفتيوار اخبارون، هزارن
جي تعداد ۾ ڇپجن ٿيون.

هر -اخبار- جي انتظاميا جا پنهنجا پنهنجا مقصد ۽ پاليسيون هونديون آهن. انهن جي
پرچار ڪندي -اخبار- ۾، ملڪي ۽ غيرملڪي اخبارن جي خبرن ۾، ملڪي خبرن کي ترجيح ڏني
ويندي آهي. سنڌ مان، سنڌي ٻوليءَ ۾ 20 کان مٿي روزانيون اخبارون نڪرن ٿيون.



https://sd.wikipedia.org/wiki/%D9%85%D8%A7%D8%B1%DA%AA%D9%88_%D9%BE%D9%88%D9%84%D9%88

مارڪو پولو (لاطيني خط ۾ Marco Polo) (سيپٽمبر 15، 1254ع – جنوري 9، 1324ع ۽ جُون
1325ع جي وچ ۾) هڪ واپاري ۽ کوجي هو، جنهن پنهنجي عالمگير سفرن جي ڪري مشهوري ماڻي،
جن جو احوال Il Milione ("The Million" ۽ The Travels of Marco Polo) ڪتابن ۾ ڏنل
آهي. مارڪو، سندس پيءُ نيڪولو ۽ چاچو مافيئو انهن اولين مغربين مان هئا جن شاهراهه
ريشم ذريعي چين تائين سفر ڪيو ۽ چنگيز خان جي پوٽي قبلائي خان سان ملاقات ڪئي، جيڪو
منگول سلطنت (元朝، يُوئان عهد) جو تخت نشين هو.

پولو خاندان درحقيقت کوجي يا مهمجُو نه پر تاجر يعني واپاري هو. مارڪو پولو جو پيءُ
نيڪولو ۽ چاچو مافيئو تمام سکيا ستابا واپاري هئا. ٽين ڀاءُ سان به سندن
ڀاڱيڀائيواري هئي، جنهن جو نالو پڻ مارڪو هو ۽ جيڪو il vecchio يعني کانئن وڏو هو.

1256ع ڌاري، ٻئي ڀائر يعني نيڪولو ۽ مافيئو قسطنطنيه جي وينسي بيٺڪيت ۾ رهندا هئا،
جتي کين سياسي مراعتون ۽ ٽيڪس ۾ ڇُوٽ مليل هئي. مگر پولو خاندان شهر جي سياسي
صورتحال جي سنگينيءَ کي سمجھي ورتو ۽ هنن پنهنجو ڪاروبار اتر اوڀر ۾ واقع ڪرِيميئا
جي شهر سولديئا منتقل ڪرڻ جو فيصلو ڪيو. سندن اهو فيصلو عقلمنداڻو ثابت ٿيو.
نِيڪائِيا سلطنت جي حاڪم مائيڪل پالائيلوگُو 1261ع ڌاري قسطنطنيه تي هڪ ڀيرو وري
قبضو ڪري ورتو ۽ هن ايندي ئي وينسي بيٺڪيت کي باهه ڏئي ڇڏي. باندي بڻايل وينسي
شهرين کي انڌو ڪيو ويو ۽ جيڪي پناهه خاطر وينس جي ٻين بيٺڪيتن ڏانهن اسهندي هيڪاندي
تعداد ۾ ٻيڙين تي سوار ٿي ڀڄي نڪرڻ ۾ ڪامياب ٿيا اهي آئيجن سمنڊ ۾ ٻڏي ويا.

ڪاري سمنڊ جي اترين ڪناري تي واقع سندن نئين رهائشگاهه، يعني سولديئا جي شهر ۾
وينسِي تاجر 12 صدي عيسويءَ کان ايندا رهيا هئا. 1223ع ۾ منگول فوج شهر تي حملا آور
۽ قابض ٿي هئي، پر اهو شهر پوريءَ ريت سندس تابع 1239ع ۾ ٿيو، جنهن کان پوءِ اهو
سونهري لشڪر سڏجندڙ نئين منگول رياست جو حصو ٿي ويو. بهتر منعافن لاءِ پولا پنهنجو
سفر جاري رکندي سَرائي پهتا، جتي سونهري لشڪر جي تخت نشين برڪي خان جي درٻار واقع
هئي.

تنهن دور ۾ سرائي جو شهر هڪ وڏي قلعي کان وڌيڪ ڪجھه به نه هو، جيڪو ڪجھه ورهيه اڳ
رُوبرُوڪائي وليم گھمي ويو هو. پولا اتي سال کن رهيا. ان کان پوءِ هنن واپس ڪريميئا
وڃڻ بدران اڃا اوڀر ۾ اڄوڪي ازبڪستان جي شهر بخاره وڃڻ جو فيصلو ڪيو، ڇاڪاڻ ته ان
وقت ڪريميئا ۾ برڪي خان ۽ سندس سئوٽ درميان خانه جنگي هلي رهي هئي. بخاره ۾ هُو ٽي
سال ترسيا ۽ واپار (تجارت) ڪندا رهيا.

1264ع ڌاري، نيڪولو ۽ مافيئو ايل خان هلاڪُوءَ جي هڪ سفارتي وفد سان شامل ٿيا، جيڪو
خان اعظم قبلائي خان وٽ وڃي رهيو هو. هُو 1266ع ۾ منگول راڄڌاني، يعني چين جي شهر
خان بالق (اڄوڪو بيجڱ) پهتا.

هن پنهنجي ڪتاب ايل ميليوني ۾ بيان ڪيو آهي ته ڪهڙيءَ ريت قبلائي خان کين سرڪاري
حيثيت ۾ آڌرڀاءُ ڪيو ۽ پوءِ ڪوئيڪيتي نالي هڪ منگول ساڻ بطور سفارتڪار پوپ ڏانهن
اماڻيو. هُو ساڻن هڪ خط کڻي ويا، جنهن ۾ قبلائي خان پڙهيل لکيل فردن کي اچڻ جي دعوت
ڏيندي چيو ته هُو سندس ملڪ اچي سندس عوام کي عيسائيت ۽ مغربي تهذيب جي سکيا ڏين. ان
کان سواءِ هُو ساڻن پيزا paiza نالي ٽي انچ ويڪري ۽ هڪ فوٽ ڊگھي سوني تختي کڻي ويا،
جنهن سان کين قبلائي خان جي سموري سلطنت ۾ ڪٿي به رهائش، کاڌي پيتي ۽ گھوڙن جي
سهوليت ملي سگھي ٿي.

مافيئو ۽ نيڪولو پولو قبلائي خان لاءِ پوپ جي ورندي کڻي 1271ع ڌاري ٻيهر چين ڏانهن
روانا ٿيا. مارڪو پولو پنهنجي ڪتاب ۾ چين کي ”ڪاٿي‟ Cathay لکيو آهي. هن ڀيري
نيڪولو پنهنجي پٽ مارڪو کي به ساڻ ڪيو ته ٻه ڀڪشو به همراهه ڪيائين، جن ڊپ باعث سفر
پورو نه ڪيو. پولا 17 ورهيه چين ۾ ترسيا. ان دوران قبلائي خان جي رفاقت مارڪو پولو
سان وڌي وئي، جيڪو هڪ دلڪش ۽ سحرانگيز نويسندڪار (Storyteller) هو.

مارڪو سفارتي خدمات انجام ڏيڻ سان گڏوگڏ مختلف ڏيهن ڏانهن سفر ڪندي حاصل ڪيل پنهنجا
دلچسپ مشاهدا ۽ ڪهاڻيون ٻڌائي خان کي وندرائيندو پڻ هو. مارڪو لکي ٿو ته خان کيس
سفارتي مهمن تي موڪلڻ کان علاوه کيس ٽن سالن لاء ياڱجھُو نالي هڪ وڏي تجارتي شهر جو
گورنر پڻ مقرر ڪيو. 1342ع جي لڌل ڪاتارِينا وِيلِيونِي جي مُقامِي پٿر جي درياف
وارن دستاويز مان اهو ثابت ٿي ٿو ته 14هين صدي عيسويءَ دوران هڪ اطالوي ڪٽنب واقعي
ياڱجھُو ۾ مقيم هو.

نيٺ 1291ع ۾ وڃي قبلائي خان مارڪو تي منگول شهزادي ڪوڪاسِن (اِيل ميليوني Il
Milione ۾ Cocacin) کي ايل خان (ارغون) ڏانهن نيڻ جي آخري ذميواري رکي. اهو وفد
ڏاکڻي بندرگاهه وار شهر ڪانجھُو کان سمنڊ ذريعي روانو ٿيو. هُو سماترا، پوءِ
هندستان ۽ سريلنڪا کان ٿيندا پرسيا (اڄوڪو ايران ) پهتا. هندستان ۾ هو مائيلاپور،
مادُوراءِ کان سواءِ آليپِي پڻ ويا، جنهن کي مارڪو پولو مشرق جو وينس ڪوٺيو.

سن 1298ع ۾ مارڪو پولو وينس ۽ جينوئا درميان لڳل هڪ معمولي جنگي مارڪي ۾ گرفتار ٿي
ويو. هن ڪجھه مهينا جيل ۾ گذاريا. ان دوان هن ريستيڪيلو دا پيسا نالي هڪ ساٿي
بانديءَ انهن چيني علائقن ڏانهن پنهنجي سير جو تفصيلي احوال ڏنو، جيڪي تڏڻي اڻ ڄاتل
هئا.

مارڪو پولو جي ڪتاب تي اِيل مِيليوني جو نالو پئجي ويو، جيڪو يا ته پولو خاندان جي
عام نالي Emilione تان ورتل آهي يا وري لفظ مِليَن million تان، جيڪو تڏڻي هڪ
انتهائي وڏو انگ سمجھيو ويندو هوندو. اهو ڪتاب قديم فرانسيسيءَ ۾ لکيل آهي، جيڪا
پولو نه ڳالهائيندو هو.

اِيل مِيليوني سڏجندڙ ان ڪتاب جو اصل عنوان Le divisament dou monde (دنيا جي
تشريح) هو ۽ اهو قديم فرانسيسيءَ ۾ لکيل هو، جيڪا پولو ڪا نه ڳالهائيندو هو. جلد ئي
اهو ڪتاب يورپ جي ڪيترين ئي ٻولين ۾ ترجمو ٿي ويو ۽ ان جي انگريزي ترجمي جو عنوان
The Travels of Marco Polo آهي. ڪتاب جي اصل ڪاپي وڃائجي وئي ۽ هاڻي ان جي ترجمي جا
ڪيترا ئي مسودا ميسر آهن، جيڪي اڪثر جاين تي هڪ ٻي سان متضاد آهن. ڪتاب تڪڙي
ڪاميابي ماڻي؛ جيڪا تنهن دور ۾ هڪ وڏي ڪاميابي هئي جڏهن يُورپ ۾ ڇپائيءَ جا طريقا
به مانوس نه هئا.

آخرڪار 1299ع جي اونهاري ۾ مارڪو پولو قيد مان آزاد ٿيو ۽ پنهنجي شهر وينس وريو،
جتي سندس پيءُ ۽ چاچي ڪوٺيءَ (ڪمپني) جي منافعي مان شهر جي مرڪزي علائقي ڪونترادا
سنت جوواڻي ڪرسوستومو ۾ هڪ وڏو گھر خريد ڪيو هو.

1310ع ۽ 1320ع درميان هن پنهنجي ڪتاب ايل ميليوني (Il Milione) جو نئون ورزن اطالوي
ٻوليءَ ۾ لکيو. اهو مسودو گم ٿي ويو، پر گم ٿيڻ کان اڳ فرانچيسڪو پيپينو نالي هڪ
فرانچيسڪوي ڀڪشو ان جو لاطينيءَ ۾ ترجمو ڪري ورتو. ان لاطيني ورزن جو بعد ۾ وري
اطالوي ترجمو ڪيو ويو، جنهن ڪري ڪتاب جي مختلف ڇاپن ۾ تضاد پيدا ٿي ويا.

مارڪو پولو جنوري 1324ع ڌاري پنهنجي گھر ۾ وفات ڪري ويو، جڏهن سندس ڄمار لڳ ڀڳ 70
سال هئي. کيس سنت لورينزو جي گرجاگھر ۾ دفنايو ويو.

جيتوڻيڪ ڪنهن به لحاظ کان پولا زميني سفر ذريعي چين پهچندڙ پهريان يُورپي نه هئا
(مثال طور، Radhanites ۽ Giovanni da Pian del Carpine ڏسندا)، پوءِ به مارڪو پولو
جي ڪتاب باعث سندن سفر پهريون مقبول عام سفر بڻيو ۽ اهو تڏڻوڪو ٿيل سفرن مان سڀ کان
بهتر قلمبند ٿيل آهي.

ڏور اوڀر جي دولت ۽ ان جي مارڪو پولوي احوال کان متاثر ٿي ڪرستوفورو ڪولومبو انهن
علائقن ڏانهن اولهندي دڳ تان پهچڻ جو فيصلو ڪيو. مارڪو پولو جي ڪتاب جو شديداً
حاشيل پرت (heavily annotated copy) ڪرستوفورو ڪولومبو جي اثاثن مان هڪ هو.

ٻارن جي هڪ راند، سائنسي افسانن جي سلسلي Doctor Who جي هڪ ڪهاڻي، ۽ 1851ع ڌاري سنت
جان نيو برَنسوِڪ ۾ جوڙيل هڪ ٻيڙي تي مارڪو پولو جو نالو رکيو ويو. مارڪو پولو نالي
اهو ٻيڙو پنهنجي دور ۾ دنيا جو تيز ترين ٻيڙو هو، جنهن ڇهن مهينن کان به گھٽ عرصي ۾
سڄي دنيا گرد چڪر مڪمل ڪيو. اطالوي بحريه جي ڪيترن ئي ٻيڙن تي مارڪو پولو جو نالو
رکيو ويو. وينس (اٽلي) جي هوائي اڏي جو نالو مارڪو پولو بين الاقوامي هوائي اڏو
رکيو ويو آهي. مارڪو پولو اپگرهه پڻ ڏسندا. مارڪو پولو جي سفرن کي آئري ليکڪ Brian
Oswald Donn-Byrne جي ڪتاب Messer Marco Polo، ۽ Gary Jennings جي ڪتاب The
Journeyer ۾ افسانوي انداز سان پيش ڪيو ويو آهي. مارڪو پولو Italo Calvino جي ناول
Invisible Cities ۾ پڻ بطور خاص ڪردار نظر اچي ٿو.

مارڪو پولو جي ڄم جو هنڌ تڪراري آهي. پوري پڪ سان نه ٿو چئي سگھجي ته هو ڪٿي ڄائو
هو، پر ڪي روايتون وينس ته ڪي وري ڪورزولا شهر کي مارڪو پولو جي جنم ڀومي ڄاڻائين
ٿيون. مارڪو پولو جي دور ۾ ڪورزولا (اطالويءَ ۾: Curzola ۽ ڪروسيءَ ۾ Korčula) جو
شهر وينس جي بيٺڪ هو، جڏهن ته اڄ اهو ڪروسيا جو حصو آهي. اتي اڄ به هڪڙو گھر موجود
آهي، جنهن لاءِ مارڪو پولو جي جنم ڀومي هوڻ جي دعويٰ ڪئي ويندي آهي.

اهڙي امڪان سبب ان تڪرار جنم ورتو ته آيه پولو وينسي هو يا ڪروٽ. سو جيئن ته ڏکڻ
دالماشيا جي ٻين ڪيترين علائقن جيان ڪُورزولا يا ڪورچُولا جي ٻيٽ ۾ به ڏکڻ سلاوي
آباد هئا، تنهن ڪري پولو به ڪروٽ هوندو.



https://sd.wikipedia.org/wiki/%D8%B3%D8%AC

سج هڪ تارو آهي، جنهن جي چوڌاري زمين ۽ ٻيا 8 گرھ گردش ڪري رهيا آهن. هن پوري نظام
کي سج منڊل چيو ٿو. سج نظام شمسي يا سج منڊل جي مرڪز تي آهي. هي زمين تي زندگيءَ
لاءِ توانائيءَ جو سڀ کان وڏو ذريعو آهي. هي پنهنجي بناوت ۾ پلازما ائٽمن،
اليڪٽران،پروٽان ۽ آئنس جي گيس) جو هڪ گول بال آهي. سج جو قطر زمين کان 109 دفعا
وڏو آهي، جڏهن ته مادي جي مقدار جي حوالي سان سج زمين کان 330,000 ڀيرا وڏو آهي. سج
جي ڪل مادي جو 75 سيڪڙو هائيڊروجن آهي ۽ باقي لڳ ڀڳ 25 سيڪڙو هيليم اٿس. ٿورڙي
مقدار ۾ ٻيا عنصر جهڙوڪ آڪسيجن، ڪاربان ۽ لوھ وغيره به موجود اٿس. سج تقريبن 5 ارب
سال اڳ ٺهيو.

سج ۾ توانائي نيوڪليئر فيوزن جي ري ايڪشن سان ٺهندي آهي. سج جي مرڪز ۾ هائڊروجن جا
نيوڪليس پاڻ ۾ ملڻ سان ڊيوٽيريم ٺهندو آهي ۽ وڏي مقدار ۾ توانائي خارج ٿيندي آهي.
سج جي سطح تي گرمي پد 5600 ڊگري سينٽيگريڊ ۽ ان جي مرڪز ۾ ڏيڍ ڪروڙ ڊگري سينٽي گريڊ
آهي.

اسان جو تارو، سج، دنيا ۾ هو ئي ڪونه. اهو ڦهلجندڙ ڪائنات جي ڪُل عمر جي پوئين ڇهين
حصي ۾، اٽڪل 5 ارب سال اڳ پيدا ٿيو آهي. انهن پنج ارب سالن جي پهرين ٻن پتين ۾ يعني
2 ارب سالن تائين اسان جي ڌرتيءَ جو وجود ڪونه هو. اها اٽڪل 3 ارب سال يعني ٽي سئو
ڪروڙ سال اڳ وجود ۾ آئي.



https://sd.wikipedia.org/wiki/%D8%AC%D9%85%D8%A7%D8%B9

جماع جنسي ميلاپ, جماع جو لفظ عربي اساس جمع مان ڪڍيو ويو آھي ۽ ان جي معنيٰ جمع ٿي
وڃڻ يا گڏ ملڻ جي ٿيندو آھي جڏھن ته ان پاڻ ۾ ملڻ سان عمومي طور تي مراد جنسي طور
تي ملڻ جي ٿيندي آھي۔ انھيءَ مفھوم کي عام طور تي جنسي رابطه ، مباشرت ، ھم بستري
وغیره جي نالن سان به اختیار ڪيو ويندو آھي پر جئين ته ھي لفظ نسبتاً سخت ۽ اڻوڻندڙ
آھن انڪري طبي ۽ ٻين وڪيپيڊيا جي مضمونن ۾ جماع جي اصطلاح کي چونڊيو ويو آھي جنھن
کي انگریزيءَ ۾  sexual intercourse ۽ طب ۾ coitus يا وري copulation به چيو ويندو
آھي۔ ۽ طبي تعریف جي روح سان مؤنث ۽ مذڪر جي وچ ۾ اھڙو رابطو جنھن ۾ مذڪر جي جسم
کان مني (sperm) جو نيڪال ، مؤنث جي جسم طرف ھجي جماع چئبو آھي ۔ جماع جي ابتڙ ،
جنس (sex) ھڪ اھڙو لفظ آھي جيڪو گھڻا استعمال رکي ٿو؛ طب ۾ عام طور تي جنس مان مراد
مؤنث یا مذڪر صنف ورتي ويندي آھي، جڏھن ته جنس جو لفظ ، بلا تفریقِ جنسِ مؤنث ۽
مذڪر، ٻه (یا ٻن کان وڌيڪ ) ماڻھن جي وچ ۾ ان قسم جي ڪنھن به رابطو یا تعلق ظاھر
ڪري ٿو ته جنھن ۾ ٻن يا ڪنھن ھڪ جي تولیدي عضوي کي تحريڪ ملي۔



https://sd.wikipedia.org/wiki/%D8%A8%D9%86%DA%AF%D9%84%D8%A7%D8%AF%D9%8A%D8%B4

بنگلاديش ڏکڻ ايشيا جو اهو ملڪ آهي، جنهن جي تقريباً هر پاسي کان هندستان آهي. پر
ڏکڻ اوڀر ۾ هن جو ڪجهه حصو برما ۽ خليج بنگال سان لڳي ٿو.

1947ع ۾ هندستان جي ورهاڱي وقت اوڀر بنگال (هاڻوڪو بنگلاديش) پاڪستان جو حصو بڻيو.
ان وقت اوڀر پاڪستان جي نالي سان سڃاتو ويندو هو. 1970ع ۾ عام چونڊون ڪرايون ويون،
جنهن ۾ شيخ مجيب الرحمان جي اڳواڻيءَ ۾ عوامي ليگ سموري اوڀر پاڪستان جون سَو سيڪڙو
نشستون کٽي وئي. ان وقت اوڀر پاڪستان جي ماڻهسيه پاڪستان جي ڪل ماڻهسيه جو 55 سيڪڙو
هئي. تنهن جو مطلب ته 55 سيڪڙو نشستون کٽي عوامي ليگ وفاقي حڪومت ٺاهڻ جيتري
ڪاميابي ماڻي ورتي هئي. پر پاڪستاني فوج کي اهو منظور نه هو، جنهن حڪومت جون واڳون
عوامي ليگ جي حوالي ڪرڻ بدران بنگالي عوام جو قتلام شروع ڪري ڏنو. هزارين بنگالي
عورتن جي لڄالٽ ڪئي وئي ۽ لکين بنگالي ماڻهو ماريا ويا، جنهن کان پوءِ هندستان
مداخلت ڪندي بنگالي عوام جي مدد ڪئي ۽ اوڀر بنگال کي پاڪستان کان آزادي ڏياري.
پاڪستان جي انهن ٻنهي حصن جي وچ ۾ 1600 ڪلوميٽرن جو فاصلو هو. ٻنهي ملڪن ۾ ڳنڍپي جو
اڪيلو رستو اسلام هو نه ته هي ٻئي ملڪ ڪنهن به لحاظ کان هڪ ٻئي سان ڪابه مشابهت نه
رکندا هئا. شيخ مجيب الرحمان جي هيٺ آزادي جي تحريڪ هلي جيڪا 1971ع ۾ پوري ٿي ۽
دنيا جي نقشي تي بنگلاديش جي نالي سان هڪ نئو ملڪ وجود ۾ آيو ۽ تيزي سان سڄي دنيا
هن کي تسليم ڪيو. درياءِ گنگا ۽ برهم پترا بنگلاديش ۾ دريائي ٽڪور ٺاهي خليج بنگال
۾ ڇوڙ ڪن ٿا. بنگلاديش جي سياسي حالت پاڪستان وانگر آهي. هر ٻي ڏينهن فوج جي چڙهائي
هلندي رهندي آهي.



https://sd.wikipedia.org/wiki/%D8%A7%D8%B3%D8%AA%D9%86%D8%A8%D9%88%D9%84

ترڪيءَ جو پهريون گاديءَ جو هنڌ، جنهن جو پراڻو نالو ”قسطنطنيه“ هو. 1930ع ۾ سرڪاري
طور تي قسطنطنيه بدران ”استنبول“ نالو رکيو ويو. 1923ع تائين ترڪيءَ جي گاديءَ جو
هنڌ رهيو. هينئر ترڪيءَ جو اهم واپاري مرڪز ۽ -بندرگاهه- آهي. هتي يونيورسٽي به
آهي، جيڪا 1453ع ۾ قائم ٿي، ۽ 1933ع ۾ اِن جي ٻيهر تنظيم ڪئي وئي. هتي آرٿوڊاڪس
يونانين، رومن ڪئٿلڪ ۽ آرميني طريقن جون درسگاهون ۽ خانقاهون آهن. وچئين دؤر جي هن
شهر جون ڪئين ميل ڊگهيون ديوارون ۽ قلعا اڄ به موجود آهن. استنبول، ڪيتريون ٻوليون
ڳالهائيندڙ قومن ۽ قبيلن جي آباديءَ وارو شهر آهي. 1973ع ۾ -ايشيا- ۽ يورپ جا حصا
هتي جي باسفورس پل ذريعي ڳنڍيا ويا آهن. باسفورس پل 3524 فوٽ ڊگهي آهي. -استنبول- ۾
ئي نبي ڪريم صلي -الله- عليه وسلم -جن- جي ميزبان حضرت

ابو ايوب -انصاري- رضه جي مزار آهي. حضرت بلال رضه جي نالي سان منسوب هڪ خوبصورت
مسجد اسلامي فن تعمير جو شاهڪار آهي. هتي ٽوپڪاپي نالي ميوزيم به آهي، جنهن ۾ ٻين
نوادرات سان گڏ نبي سڳوري صلي -الله- عليه وسلم جو وار مبارڪ پڻ رکيل آهي. ترڪيءَ
جو هي شهر قديم ۽ جديد ثقافتن جي ميلاپ جو سهڻو ڏيک ڏيئي ٿو.



https://sd.wikipedia.org/wiki/%D8%A7%D8%A6%D9%BD%D9%84%D8%A7%D9%86%D9%BD%DA%AA_%D8%B3%D9%85%D9%86%DA%8A

دنيا جي وڏن سمنڊن مان هڪ جو نالو -ائٽلانٽڪ سمنڊ- آهي، جنهن کي عربي ۾ ”-بحر-
اوقيانوس“ سڏيو وڃي ٿو. هي پئسفڪ وڏي سمنڊ کانپوءِ دنيا جو ٻيو نمبر وڏو سمنڊآهي.
هن جي پکيڙ 31,830,000 ڪروڙ چورس ميل (166,240,000 چورس ڪلوميٽر) آهي. -ان- ۾ هن
سان لاڳاپيل ٻين سمنڊن جي پکيڙ به شامل آهي. ڌرتيءَ جي 5/1 حصي تي اهو سمنڊ پکڙيل
آهي. جڏهن ته دنيا ۾ سامونڊي ايراضيءَ جي لحاظ کان اٽڪل 23.9 سيڪڙو ايراضي والاري
ٿو. هن سمنڊ جي وڌ ۾ وڌ ويڪر 8 هزار ڪلوميٽر آهي. جڏهن ته ننڍي ۾ ننڍي ويڪر جيڪا
-برازيل- ۽ آفريڪا کنڊ جي وچ ۾ آهي، سا 2700 ڪلوميٽر اٿس. -اتر- ۽ ڏکڻ قطب تائين هن
سمنڊ جي ڊيگھه 15 هزار ڪلوميٽر آهي. هن سمنڊ تي ائٽلانٽڪ نالو آفريڪا کنڊ جي
اتر-اولهه واري -ائٽلس- (Atlas) -جبل- سبب پيو. جيڪو ائٽلانٽڪ وڏي سمنڊ سان لاڳاپيل
-اوڀر- ۾ آهي. جڏهن ته بيفن اُپسمنڊ (Baffin Bay)، هڊسن اُپسمنڊ، سينٽ لارينس نار
(Lawrence St. Gulf)، ميڪسيڪو نار ۽ ڪيربين سمنڊ اولهه ۾ اٿس. خط استوا وسيلي، هيءُ
سمنڊ ٻن مکيه ڀاڱن يعني -اتر- ائٽلانٽڪ ۽ ڏکڻ ائٽلانٽڪ ۾ ورهائجي ٿو. ائٽلانٽڪ سمنڊ
جي وڌ ۾ وڌ گھرائي، پورٽيروڪو ٽرينچ (Puerto Rico Trench) وٽ آهي. جيڪا 30,249 فوٽ
ٿئي ٿي. هيءُ سمنڊ -اوڀر- ۾ آفريڪا ۽ يورپ کنڊ ۽ اولهه ۾ ڏکڻ ۽ -اتر- -آمريڪا- کنڊن
تائين پکڙيل آهي. هن سمنڊ کي دنيا جي سڀني سمنڊن ۾ وڏي اهميت حاصل آهي. هن سمنڊ ۽
ساڻس لاڳاپيل ننڍن ننڍن سمنڊن تي دنيا جا وڏا وڏا تجارتي -بندرگاهه- موجود آهن. اهي
سڀئي -بندرگاهه- هن سمنڊ وسيلي هڪٻئي سان واپاري ناتن ۾ جڪڙيل آهن. هن سمنڊ ۾ دنيا
جا وڏا وڏا ٿڌا ۽ ڪوسا وهڪرا پيدا ٿيندا رهندا آهن، -جن- جو دنيا جي اڪثر ملڪن جي
آبهوا تي اثر پوندو آهي.



https://sd.wikipedia.org/wiki/%D8%A2%D8%B1%D9%85%D9%8A%D9%86%D9%8A%D8%A7

آرمينيا (Armenia) اتر اوڀر ايشيا جي ڪوچڪ ۽ ڏکڻ اولهه ٽرانس ڪاڪيشيا جو هڪ تاريخي
علائقو آهي، جيڪو ترڪيءَ جي اتر اوڀر ۾ واقع آهي، جنهن جي پکيڙ لڳ ڀڳ ساڍا يارهن
هزار چورس ميلن تي پکڙيل آهي، آرمينيا ڪنهن وقت روس جي رياست به رهيو آهي. هن جي
آبادي چاليهه لکن کان مٿي آهي. آرمينيا جو گهڻو حصو پهاڙي آهي. چيو وڃي ٿو ته طوفان
نوح کانپوءِ حضرت نوح جو ٻيڙو اچي هتي لٿو. هتان جي آبهوا پاڪستان جي آبهوا سان
هڪجهڙائي رکي ٿي. هتان جا رهواسي مشرقي قوم جي نسل مان آهن، جيڪي انڊو يورپين ماڻهن
سان گڏجي ويا آهن. هتان جي مقامي زبان فارسي سان ملندڙ جلندڙ آهي. آرميني حڪومت
ستين صدي ق . م ۾ قائم ٿي. 505 ق.م سائرس اعظم ان کي ايراني سلطنت ۾ شامل ڪيو. جڏهن
سڪندر اعظم 330 ق.م ايران فتح ڪيو ته سلوڪسي (Selevcid)، سلطنت جو حصو بنجي ويو.
(سلوڪس سڪندراعظم جو هڪ جرنيل هو). سڪندراعظم جي وفات کانپوءِ سندس جرنيلن ان جي
حڪومت پاڻ ۾ ورهائي ڇڏي. سلوڪس جي حصي ۾ شام ۽ اوڀرندي حصي وارا علائقا آيا. هتي
سلوڪس خاندان 312 ق. م کان 364 ق. م تائين حڪومت ڪئي.

ٻي صدي ق.م ۾ روم ۽ سلوڪسي حڪومتن ۾ جنگ لڳي. ان عرصي دوران آرمينيا آزاد ملڪ بنجي
ويو. آرمينيا 94 ق.م کان 56 ق. م تائين مشرق قريب جي سڀني حڪومتن کان طاقتور حڪومت
هئي. ان کي دنيا جي سڀ کان قديم عيسائي مملڪت چيو ويندو هو. ڇاڪاڻ ته 300ع ۾ هتان
جي بادشاهه ترمي دانس عيسائيت کي سرڪاري مذهب قرار ڏنو هو. اٺين صدي عيسويءَ ۾ هي
ملڪ عربن جي قبضي هيٺ اچي ويو. يارهين صدي عيسويءَ ۾ سلجوقين ان تي قبضو ڪيو.
آرمينيا سورهين صديءَ ۾ ترڪ سلطنت عثمانيه جو حصو بڻجي ويو. آرمينيا جي ڪجهه حصي تي
روس ۽ ايران جو به قبضو رهيو. پهرين جنگ عظيم ۾ ترڪيءَ کي شڪست ملي، 1917ع ۾ روس ۾
سوشلسٽ انقلاب کانپوِ 1918ع ۾ آرمينين پنهنجي آزاد حڪومت قائم ڪرڻ جي ڪوشش ڪئي، پر
1920ع ۾ ترڪيءَ ۽ روس جي حڪومتن ٻيهر ان تي قبضو ڪري ورتو.



https://sd.wikipedia.org/wiki/%D9%BE%D8%A7%DA%BB%D9%8A

فطرت جي نظام ۾ پاڻيءَ کي ئي زندگيءَ جو سرچشمو قرار ڏنو ويو آهي. آڳاٽي وقت کان
ڪائنات جي جوڙجڪ ۾ چئن عنصرن مٽي، هوا ۽ پاڻي کي مکيه عنصر مڃيو ويو آهي. سڀني
الهامي ڪتابن ۾ زمين سميت سڄي ڪائنات پاڻيءَ جي حوالي سان بيان ڪئي وئي آهي. انهيءَ
حقيقت جو اندازو ان مان لڳائي سگهجي ٿو ته ڌرتيءَ جي گولي جو منو حصو پاڻي آهي ۽
فقط چوٿون حصو خشڪي آهي. جمادات، نباتات ۽ حيوانات جي ترقيءَ جو مدار به پاڻيءَ تي
آهي. پاڻي آڪسيجن ۽ هائڊروجن جو مرڪب (H2O) آهي. پاڻي سائٽوپلازم جو خاص جزو آهي ۽
هر جاندار جي ترڪيبي جزن ۾ پاڻي ضرور شامل هوندو آهي.

هن ۾ پاڻيءَ جو مقدار ۽ ذخيري جو هنڌ غور جوڳا هوندا آهن، جڏهن ته پاڻي (برسات
وغيره ذريعي) جي فراهميءَ واري شرح مستقل نه ٿي ٿئي ۽ پاڻيءَ جي استعمال جي رفتار
به بدليل ٿئي ٿي. پاڻيءَ جو وهڪرو: پاڻيءَ جي ڌار جا ٻه قسم ٿين ٿا. هڪ قسم جي حرڪت
واضح ۽ مقرر ڪيل ويرن ۾ ٿئي ٿي، يعني ڪنهن خاص هنڌ ۽ وقت تي ان جي طرف ۽ رفتار سان
ٿئي ٿي، ان کي مستقيم حرڪت چئجي ٿو ۽ ٻيو قسم اهو، جنهن ۾ حرڪت واضح مقرر ڪيل نه ٿي
ٿئي ۽ ڪنهن خاص هنڌ ۽ وقت تي ان طرف رفتار جي اڳڀرائي سوچيل نه ٿي ٿئي، ان کي غير
مستقيم حرڪت چئجي ٿو.



https://sd.wikipedia.org/wiki/%D9%86%D9%8A%D9%BE%D8%A7%D9%84_%D8%B2%D9%84%D8%B2%D9%84%D9%88_2015

نيپال ۾ 25 اپريل 2015ع تي 7.8 جي شدت جو زلزلو جنهن سان ڪثير عمارتون تباھ ۽ جاني
نقصان ٿيو۔ زلزلي ۾ ڪيترا ئي اهم ۽ قديم تاريخي مندر ۽ ٻيون عمارتون بہ تباھ ٿيون۔
2000 کان وڌيڪ فوتگيون 6400 کان وڌيڪ زخمي ٿيا۔۔ زلزلي جا جھٽڪا چين، ڀارت،
بنگلاديشں ۽ پاڪستان ۾ بہ محسوس ڪيا ويا۔ نيپال سان گڏوگڏ چين، ڀارت ۽ بنگلاديش ۾
بہ ڪل 74 ماڻهن جي مرڻ جي تصديق ٿي چڪي آهي۔ زلزلي سان مائونٽ ايوريسٽ تي برفاني
طوفان اچي ويو جنهن سان 17 ماڻهن جي مرڻ جي تصديق ٿي چڪي آهي۔ گذريل 80 سالن ۾
نيپال ۾ اچڻ وارو هي شديد ترين زلزلو آهي ۽ انکي مائونٽ ايوريسٽ جي تاريخ جو سڀ کان
وڏو سانحو قرار ڏنو ويو۔

مرڪزي نيپال ۾ پليٽن هي وچ ۾ ارتڪاز جي شرح هر سال تقريباََ 45 ملي ميٽر آهي۔ محل
وقوع، شدت ۽ زلزلي جي فوڪل ميڪانزم جي وجهہ سان مشورو ڏنو ويو آهي تہ

2021 ماڻهن جي مرڻ جي تصديق ٿي چڪي آهي، 6400 کان وڌيڪ زخمي ٿيا، مرڻ وارن ۾ 700
ماڻهو صرف کٽمنڊو ۾ مريا، سي اين اين جي مطابق عمارتون ڪري پيون ۽ شاهراهون تباھ ٿي
ويون۔ زلزلي سان مائونٽ ايوريسٽ تي برف جو طوفان آيو جنهن سان 17 ماڻهو فوت
ٿيا۔ايوريسٽ کان زلزلي جو مرڪز صرف 220 ڪلوميٽر (140 ميل) پري هيو۔ انکي مائونٽ
ايوريسٽ جي تاريخ جو بدترين سانحو چيو پئي ويو۔يونيسڪو عالمي ثقافتي ورثو کٽمنڊو جي
مطابق کٽمنڊو دربار چوڪ مبينا طور تي ڪري پيو۔زلزلي کان متاثر هزارين ماڻهن پوري
رات سخت سرد موسم ۾ کليل آسمان هيٺ بسر ڪئي۔ سوين ماڻهو ملبي هيٺ دٻجي ويا. زلزلي
سان بنگلاديش، ڀارت ۽ چين ۾ تبت جي علائقي جا ماڻهو بہ متاثر ٿيا. ڀارت جي شمالي
رياستن ۾ 62 ماڻهو فوت ٿيا۔



https://sd.wikipedia.org/wiki/%D9%85%D9%88%D8%A6%D9%86_%D8%AC%D9%88_%D8%AF%DA%99%D9%88

انڊيا جي قديم آثارن جي ماهر راکلداس بئنرجي 1918ع کان ڏکڻ پنجاب، بيڪانير،
بهاولپور ۽ سنڌ ۾ سڪندر اعظم جا اهي 11 ٺل ڳولڻ لاءِ مختلف هنڌن جي جاچ ۽ کوٽائي
ڪرائي رهيو هو. جيڪي سڪندر اعظم عيسوي سن کان سوا ٽي سو ورهيه اڳ پنهنجي ڪاهه دوران
بياس نديءَ جي ڪناري ٺهرايا هئا ۽ مٿن يوناني ٻوليءَ ۽ هندي زبانن ۾ نوشتا اُڪرايا
هئا. هن 1918ع کان 1922ع تائين وڏي جدوجهد بعد سنڌ ۾ کيرٿر کان سنڌونديءَ تائين
جيڪب آباد، سکر ۽ لاڙڪاڻي ضلعن ۾ 27 وڏن ۽ 53 ننڍن دڙن کي ڳولي، انهن جي کوٽائي
ڪرائي، پر اتفاق سان اهي سڀ ٻڌ دور جا يادگار نڪتا. ائين اتفاق سان هيءُ ماهر
ووڙيندو ووڙيندو 1922ع ۾ اچي لاڙڪاڻي ضلعي جي ڏوڪري شهر کان 6 ميل پري هڪ ٻڌ اسٽوپا
وٽ پهتو، جيڪو ٻڌ دور جو هڪ مندر هيو. اهو ٺل سنڌونديءَ جي سطح کان 46 فوٽ مٿي هڪ
دڙي تي هيو. جنهن ٺل جو ۽ اتان مليل ٻڌ ڌرم جي ڀڪشن جي رهڻ جي جاين جو ان کان هيٺين
تهن يا زماني سان ڪنهن به قسم جو واسطو نه هو. هي مٿيون سڀ تعميرات ٻڌ ڌرم جي راجا
واسديو (پهريون) جي دور جون هيون. اهي ان کان هيٺ موجود شهر جي تباهي کان پوءِ هزار
سال گذرڻ بعد ان مٿان وري اڏيون ويون هيون. ان خيال کان ته زمين جي سطح کان مٿانهين
جڳهه تي مذهبي آستان جوڙڻ سان ان جو سال بسال سنڌو جي ٿيندڙ ٻوڏين کان بچاءُ ٿي پئي
سگهيو.

جڏهن بئنرجي ٺل ڀرسان ڪجهه کوٽائي ڪرائي ته کيس اتان پٿر جا ڪپ ۽ ٺڪر جي ٿانون جو
اهڙو ٺيڪراٽ هٿ آيس، جن جو ٻڌ دور سان ڪو به واسطو نه هيو. پر اهي ڪنهن هزارين سال
پراڻي دور جي ڪنهن نرالي تهذيب جي نشاندهي ڪن پيا. جڏهن بئنرجي اسٽوپا ڀرسان کوٽائي
ڪرائي ته اتان هن کي هڪ اهڙي مهر ملي، جيڪا شڪل ۽ صورت ۾ هڙاپا مان مليل هڪ تصويري
رسم الخط واري مهر سان هڪ جهڙائي ڏيکاري پئي. جيڪا سر الگزينڊر ڪنگهم کي هڙاپا جي
کوٽائي مان ملي هئي. ان مان بئنرجي اندازو لڳايو ته هتان اڃا ڪنهن قديم تهذيب تي
روشني پوندي. جيڪا هڙاپا وانگر 5 هزار سال کن پراڻي هوندي. ڇو جو هتان ملندڙ ڪجهه
اوزار ۽ ٺڪر جا ٿانون هڙاپا مان انهن ئي ڏينهن ۾ ٿيندڙ کوٽائي مان ملي رهيا هئا.
جيڪو هنڌ ان وقت برصغير ۾ سڀ کان پراڻو ۽ قديم شمار ڪيو ويندو هو. بس ايئن ئي سنڌ
جي 5 هزار سال پراڻي تهذيب مٿان زمانن جا پيل پردا ۽ لٽ لهڻ شروع ٿيا. قديم آثارن
جي ماهرن جون پرڏيهي اخبارن ۾ هن عظيم تهذيب بابت رپورٽون ۽ بيان شايع ٿيڻ شروع ٿيا
۽ جلد ئي سڄي دنيا ۾ هن عظيم تهذيب ۽ تمدن جي هاڪ پئجي وئي. ان ئي کوٽائيءَ سنڌ ديس
جي اڻ لکيل تاريخ ۾ 5 هزار سال اڳ جي سونهري دور جو اضافو ڪيو. برصغير سميت سڄي
دنيا جي تاريخ جي شروعات هن خطي جي ذڪر سان شروع ٿيڻ لڳي.

موهن جي دڙي جي هن قديم ماڳ جي وڌيڪ کوٽائي ان وقت انڊيا جي قديم آثارن واري کاتي
جي ڊائريڪٽر جنرل سر جان مارشل جي نظرداريءَ هيٺ 1922ع جي سياري جي مند ۾ ٿي، جيڪا
لاڳيتو 1927ع تائين هلي. ان کوٽائيءَ جو سمورو احوال سر جان مارشل ٽن ضخيم جلدن ۾
شايع ڪرايو. وري ٻيو دفعو هن کنڊر جي کوٽائي ارنيسٽ مئڪي جي نظرداريءَ هيٺ ٿي. جنهن
پنهنجو ڪم 1927ع کان 1931ع تائين ڪري ختم ڪيو ۽ پنهنجي تحقيقات کي جدا ڪتاب ۾ شايع
ڪيو.

موهن جي دڙي جي صحيح نالي جي پڪي ڄاڻ نه پئجي سگهي آهي، سرڪاري طور تي هن تاريخي
ماڳ کي موئن جو دڙو (مئلن جو ڍير) چيو وڃي ٿو، جڏهن ته سرجان مارشل جي لاگ بڪ ۾
موهن جو دڙو (موهن هندو ڌرم جو نالو آهي) لکيو ويو آهي. ڪجهه اديبن جو خيال آهن ته
هي منهن جو دڙو (منهن سامهون دڙو) آهي ته ڪن جو خيال آهي ته ُموهِينِ جو دڙو
(ُمهِيا هڪ قوم آهي) ۽ ڪجهه اديبن جو خيال آهي ته هي موهن جو دڙو آهي، مقامي آبادي
هن ماڳ کي موهن جو دڙو سڏي ٿي.

ان کانپوءِ وري ڊاڪٽر سر آر ايم وهيلر 1950ع کان هن دڙي جي کوٽائي ڪرائي. وري 1965ع
۾ آمريڪي آرڪيالاجيڪل مشن جي سربراهه پروفيسر جارج ايف ڊيلز (يونيورسٽي آف
پينسلونيا) طرفان وڌيڪ کوٽائي ڪرائي وئي. اهڙي طرح هن عظيم شهر جي کوٽائيءَ ۾
بئنرجي، سر جان مارشل، جارج ايف ڊيلز، هارگريوز، سروپ وتيس، ڪي اين ڊڪشٽ پنهنجو
ڪردار ادا ڪيو ۽ هيءُ 5 هزار سال پراڻي تهذيب ۽ تمدن جا نرالا رنگ ۽ ڍنگ ورهين گذرڻ
کان پوءِ اسان جي سامهون آيا. موهن جي دڙي جو تباهه ٿيل شهر اتر سنڌ جي ضلعي
لاڙڪاڻي ۾ ڪراچي-ڪوئيٽا ريلوي لائين تي ڏوڪريءَ جي اسٽيشن کان 6 ميل پري آهي.
سنڌوندي هن ماڳ جي اوڀر ۾ وهي ٿي. موهن جي دڙي جو کنڊر 240 ايڪڙن ۾ ڦهليل آهي.
لئمبرڪ جي چئي مطابق هيءُ شهر گهيري ۾ ٽن ميلن کان به وڌيڪ ڦهليل آهي ۽ هي تمام
گهاٽي آدمشماريءَ وارو شهر هيو.

هي کنڊر هن وقت ٻن حصن ۾ ورهايل آهي. هڪ ”مٿيون شهر“ جتان شهر پناهه جا آثار مليا
آهن. جيڪا ٻين جڳهن کان ڪجهه مٿڀري سطح تي جڙيل آهي. ان مٿين سطح تي جوڙيل اڏاوتن ۾
ميونسپل هال ۽ شهري کاتن جي انتظاميه جون سرڪاري آفيسون ۽ بنگلا، پاڻيءَ جو تلاءُ،
ٿنڀن وارو اسيمبلي هال ۽ هڪ وڏو ان جو ڀانڊو مليو آهي. جيڪي مٿين سطح تي ان خيال
کان ٺاهيا ويا ته جيئن سنڌو درياهه جي ٻوڏن کان انهن جي حفاظت ٿي سگهي ۽ هيٺئين شهر
جا ماڻهو به مٿئين شهر جي قلعي ۾ ٻوڏن وقت پناهه حاصل ڪري سگهن. شروعات ۾ دڙو هڪ ئي
هئو، پر پوءِ شايد سنڌو ندي جي ڪنهن اوائلي ليٽ هن جي اسٽوپا ايراضي واري حصي کي
هيٺين ايراضي کان جدا ڪري ڇڏيو.

هڙپا وانگي، موئن يا موهن جو دڙو پڻ سکر سنڌ کان 80 ڪلوميٽر پري ڏکڻ اولهه ۾ واقع
سنڌو تهذيبَ جو شهر ھو. اھو يونيسڪو طرفان عالمي ورثو قرار ڏنو ويو آهي. اهو هڙپا
کان ڪي قدر بهتر سانڍيو سنڀاليو ويو آهي، تنهنڪري اهو پنهنجي تهذيب جي بهتر عڪاسي
ڪري ٿو. هڙپا کان موئن جو دڙو 400 ميل پري آھي. اھو چار ھزار کان پنج هزار سال اڳ
تعمير ڪيو ويو هو ۽ لڳ ڀڳ 1700 ق م ڌاري غير آباد ٿي ويو، جنهن جو سبب شايد سنڌو
درياءَ جو رخ مٽائڻ آهي، جيڪو ان تهذيب لاءِ جياپي جو ذريعو هو. ونگڀياسدانن ان کي
1920ع واري ڏهاڪي ۾ دريافت ڪيو.

قدامت جي لحاظ کان موئن جو دڙو قابل ذڪر غير معمولي شهر آهي. ان جو نقشو رٿابنديل
آهي، جنهن ۾ گھٽين جو تاڃيپيٽو آهي ۽ مٽيءَ جي پڪل ۽ اس تي سڪايل سِرُن ۽ سڙيل ڪاٺ
سان اڏاوت ٿيل آهي. پنهنجي عروج وقت، شهر جي آبادي 35 کان 40 هزار هئي. ان کي تنهن
دور جو جديد ترين نڪاسي سرشتو هو، ٻه ۽ ٽه ماڙ متفرق عمارتون هيون ۽ هڪ قابل ديد
سنانگاهه هئي، جنهن جي تر ۾ قدرتي ڏامر جو تهه چاڙهيو ويو هو ته جيئن پاڻي سيمو نه
ڪري. هڪ زرعي شهر هئڻ جي ڪري، ان ۾ هڪ وڏو کوهه، اناج جو گودام ۽ هڪ ڪاروباري مرڪز
پڻ هو.

غالباً، اڃا به وڌيڪ حيرت انگيز ڳالهه اها آهي ته موئن جي دڙي ۾ هڪ اهڙي عمارت به
هئي جنهن جي هيٺان زمين دوز بٺي هئي، جنهن جو مقصد شايد گرم حمام ميسر ڪرڻ هو. موئن
جو دڙو ست ڀيرا تباهه ٿيو هو. هر ڀيري ان کي پراڻي مدفن کنڊر مٿان اڏيو ويو. انهن
تباهين جو سبب سنڌو درياهه مان ايندڙ ٻوڏن کي سمجھيو وڃي ٿو. شهر جا ٻه حصا هئا،
هڪڙو ڪوٽ، ۽ ٻيو هيٺالو شهر. هيٺالي شهر جو اڪثر حصو اڃا ڍڪيل آهي، پر ڪوٽ جي گھڻي
حصي جي کوٽائي ٿي چڪي آهي، جنهن ۾ عوام لاءِ وڏي سنانگاهه آهي، 5000 شهرين لاءِ هڪ
وڏو رهائشي علائقو آهي ۽ ٻه وڏيون اجتماع گاهون هيون.

موئن جو دڙو، سکر کان 80 ڪلوميٽرن جي پنڌ تي ڏکڻ اولهه ۾ آهي. اهو سنڌو تهذيب 2600
ق م - 1700 ق م جو مرڪز هو.

جيالاجي جو ماهر جان روچ نيشنل جاگرافڪ ميگزين ۾ لکي ٿو ته موهن جي دڙي ۾ ڪنهن
عاليشان محل، مندر يا يادگار قسم جي منارن جي غير موجودگي ثابت ڪري ٿي ته هتي
بادشاھ يا راڻي جو تخت تاج ڪونه هو. وسڪونسن ميڊيسن يونيورسٽي آمريڪا جي پروفيسر
جوناٿن مارڪ ڪينوئر موجب موهن جي دڙي جي آثارن ۾ راڻي يا راجا جي غير موجودگي مان
اهو نتيجو ڪڍي سگهجي ٿو ته موهن جي دڙي کي هڪ شهري رياست طور مختلف محلن مان چونڊيل
ماڻهن وسيلي هلايو ويندو هوندو. جان روچ ۽ پروفيسر جوناٿن مارڪ جي اها تحقيق ٻڌائي
ٿي ته چونڊيل جمهوري طرز حڪومت جي خالق به سنڌ ئي آهي. چونڊيل جمهوري طرز واري
حڪومت جا خالق به سنڌو سڀيتا جا وارث هئا ۽ دنيا جي پهرين سماجوادي رياست سنڌو ماٿر
جا ماڻهو ترقيءَ جي بلندين تي هئا.

موهن جي دڙي جي کوٽائي دوران جيڪي پٿر جا بُت ۽ مورتيون مليون آهن، انهن جو انگ 16
آهي. اليگزيندرا آر ڊيلينو پنهنجي تحقيقي مقالي ۾ لکيو آهي ته سنڌو تهذيب جون
مورتيون پنهنجي فن ۾ ڪمال ۽ لاجواب آهن. خاص طور تي ڪنگ پريسٽ وارو بت ۽ ڍڳي ڳاڏين
جون ٻيون جيڪي ننڍيون وڏيون مورتيون مليون آهن، انهن کي ڏسي لڳي ٿو ته موهن جي دڙي
جو سماج ”سنگهار سماج“ (جانورن کي پالڻ وارو ۽ انهن تي رحم ڪرڻ وارو سماج) هو.

دنيا جي پراڻين تهذيبن ۾ شامل سنڌو تهذيب جي تاريخي ماڳ موهن جو دڙي تي ڌيان ڏيارڻ
لاءِ سنڌ حڪومت 9 فيبروري کان 11 فيبروري 2017ع تائين عالمي ڪانفرنس گهرائي آهي. هن
ڪانفرنس ۾ آمريڪا، جرمني، اڻلي، اسپين ۽ فرانس سميت پرڏيهه مان مختلف ماهرن ۽ وفدن
حصو ورتو. هن عالمي ڪانفرنس کان پهرين پيپلز پارٽي جي باني ۽ اڳوڻي صدر ۽ وزير اعظم
ذوالفقار علي ڀٽو 1973ع ۾ پڻ هن تاريخي ماڳ جي اهميت کي دنيا آڏو آڻڻ لاءِ عالمي
ڪانفرنس سڏائي هئي.

(Lakhan jo Daro) Lakhan jo Daro sukkur me S.I.T.E area me ahe.hee maak MOHAN J
DARE wangur Kadeem ahe.



https://sd.wikipedia.org/wiki/%D9%85%D8%A7%D8%A6%D9%88%D9%86%D9%BD_%D8%A7%D9%8A%D9%88%D8%B1%D9%8A%D8%B3%D9%BD

تبت ۽ نيپال جي سرحد وٽ، هماليه -جبل- تي دنيا جي بلند -ترين- چوٽيءَ جو نالو، جنهن
جي اوچائي 8848 ميٽر (29028 فوٽ) آهي. مائونٽ -ايوريسٽ- کي -پار- ڪرڻ لاءِ سڀ کان
پهرين جنرل چارلس بروس جي اڳواڻيءَ ۾، 1922ع ۾، مهم جوئي ڪئي وئي. سندس ساٿين مان
صرف ٻه ڄڻا، 8323 ميٽرن (27300 فوٽ) جي بلنديءَ تائين پهچي سگهيا. هن چوٽيءَ تي
چڙهڻ لاءِ ٻي ڪوشش 1924ع ۾ ڪئي وئي، جنهن جي نتيجي ۾ برطانيه جا ٻه رهاڪو، جارج لي
ميلوري ۽ اينڊريو آئروائن پنهنجيون حياتيون وڃائي ويٺا، جڏهن ته سندس ساٿين مان ٻه
ڄڻا، نارٽن ۽ سمرويل پوري ڪوشش ڪرڻ جي باوجود فقط 8536 ميٽرن (28200 فوٽ) جي
اوچائيءَ تائين پهچي سگهيا. -ان- کان سواءِ دنيا جي هن اوچي چوٽيءَ کي -پار- ڪرڻ
لاءِ 38- 1933ع ۾ پڻ ڪوششون ڪيون ويون، پر ڪوبه هن چوٽيءَ کي -پار- ڪري نه سگهيو.
هن چوٽيءَ تي پهچڻ لاءِ 1951ع ۾، برطانيه جي -ايرڪ- شپٽن ۽ 1952ع ۾، سوئزرلئنڊ جي
هڪ رهاڪو، چوٽيءَ تي ڏکڻ- اولهه طرف کان، پنهنجي پنهنجي -ٽيم- سان چڙهڻ جي ڪوشش
ڪئي، پر اُهي به -ايوريسٽ- جي آخري بلنديءَ واري هنڌ تي نه پهچي سگهيا.

آخرڪار 1953ع ۾، برطانيه جي سر جان هنٽ تاريخي رڪارڊ قائم ڪري، هن چوٽيءَ کي -پار-
ڪيو. هن پوري خبرداريءَ سان چوٽيءَ تي چڙهڻ دوران ارڪٽڪ ۽ ٻين مختلف هنڌن تي ڪئمپون
لڳايون. هن آخري ڪئمپ، چوٽيءَ کان هيٺ 335 ميٽرن جي مفاصلي تي هنئي هئي. سر جان هنٽ
کان پوءِ 29 مئي 1953ع تي، نيوزيليئنڊ جي ايڊمنڊ هليري ۽ ٽينزنگ نارگي به هن چوٽيءَ
کي -پار- ڪيو. کانئن پوءِ به مختلف ملڪن جي مختلف شخصيتن طرفان هن چوٽيءَ تي چڙهڻ
لاءِ ڪامياب ڪوششون ڪيون ويون، -جن- ۾ جاپان جو جونڪوتبي ۽ نيپال جي اينچ ٽسيرنگ
شامل آهن. اينچ ٽسيرنگ، دنيا جي عورتن مان پهرين عورت آهي، جنهن 1975ع ۾، -ايوريسٽ-
جي چوٽيءَ کي -پار- ڪيو.



https://sd.wikipedia.org/wiki/%D8%B5%D8%AD%D8%AA

صحت مان مراد جسم جي اها ڪيفيت آهي جيڪا معمول جي مطابق هجي يا جسماني ۽ ذهني
تندرستي. هي لفظ عام طور تي جسماني ڪيفيت جي لاء به استعمال ڪيو ويندو آهي.

پاڪستان ۾ ٽين دنيا جي ٻين پٺتي پيل ملڪن وانگر صحت جي سھولتن تائين پهچ هڪ بنيادي
مسئلو آهي ۽ اهو مسئلو معاشري ۾ موجود سماجي، معاشي ۽ سياسي جوڙجڪ سان ڳنڍيل آهي.
پاڪستان ۾ رٿابندي جي ماهرن ۽ آپيشاهي پاران ٺاهيل صحت پاليسي ناڪام ترين پاليسي
آهي ۽ پاڪستان جا شهري صحت جي بنيادي سھولتن کان وانجهيل آهي.

پٺتي پيل ملڪن ۾ گهڻي ڀاڱي اهي بيماريون وڌيڪ ڏسڻ ۾ اچن ٿيون، جيڪي گند، صفائي جي
نه هئڻ ۽ پيئڻ جي صاف پاڻي نه ملڻ جي صورت ۾ پکڙجن ٿيون. مثال طور، دستن جون
بيماريون، ارڙي، ڪالرا، پيچش، آنڊي جون بيماريون ۽ پوليو وغيره. انھن علائقن ۾ گهڻو
ٿئي ٿو جتي صاف پاڻي جو انتظام نه آهي اتي بيمارين پکڙجڻ جا امڪان گهڻا آهن.
پاڪستان ۾ هٿ آيل انگن اکرن موجب پهرئين نمبر تي پيٽ جون بيماريون ۽ ٻئي نمبر تي
هوا وسيلي ڦھلجندڙ بيماريون ٽي.بي، فلو، ارڙي، مليريا وغيره عام جام آهن.

انھن بيمارين جا مختلف قسم ايشيا، آفريڪا ۽ لاطيني آمريڪا جي پٺتي پيل ملڪن جي عوام
جا قاتل آهن. اهي مرض غريبن جا مرض آهن ۽ انهن جو وڏو سبب غربت آهي. ڇاڪاڻ ته پيئڻ
جي صاف پاڻي نه هجڻ، گندي پاڻي جي نيڪال جو انتظام نه هجڻ، غير معياري ۽ گهٽ خوراڪ
جو هجڻ انهن غريب ملڪن جو هڪ عام مسئلو آهي. ان کانسواءِ تعليم جي کوٽ ڪارڻ ماڻهن
کي صحت ۽ صفائي بابت بنيادي ڄاڻ به نٿي حاصل ٿئي، جنھن ڪري انهن بيمارين جو وڏو انگ
غريبن سان گڏ رهي ٿو. غريب ماڻهو غير معياري خوراڪ ۽ پيئڻ جو غليظ پاڻي پنهنجي مرضي
۽ خوشيءَ سان نٿا واپرائن، پر انهن کي سندن گهٽ اجرتن ۽ غربت جي سزا ملي ٿي.

وسندين ۾ گند ڪچري جا ڍير، مکيون، مڇر، جانور ۽ انسان هڪ ئي هنڌ گذارين ٿا ۽ شهري
خدمت جا ادارا، بلدياتي ادارا ۽ پبلڪ هيلٿ جھڙا کاتا رڳو پنهنجي فنڊن ۽ ڪميشنن کائڻ
جي پويان آهن، جنھن سبب مٿي ذڪر ڪيل بيماريون پنھنجو ڄار پکيڙي رهيون آهن، پيئڻ
لاءِ صاف پاڻي جي فراهمي، ڪني پاڻي ۽ گندگي جي نيڪال جي انتظام کان وڌيڪ ڪوبه قدم
انهن مسئلن کي حل ڪري نٿو سگهي.

ٻئي طرف ٻهراڙين ۾ به صورتحال ڪا چڱي ڪونه آهي. حڪومت جا ٺهرايل بنيادي صحت جا مرڪز
۽ يونٽ ويران آهن. انهن يونٽن ۽ مرڪزن ۾ مقرر ڪيل ڊاڪٽر ڊيپوٽيشن تي شهرن جي
اسپتالن ۾، يا وري هفتيوار حاضري لڳائڻ ۽ پگهار کري ڪرڻ لاءِ ويندا آهن. دوائون
ميڊيڪل اسٽورن تي کپايون وينديون آهن ۽ عام طور تي ڪمپائونڊر ۽ ڊسپينسر انهن مرڪزن
۽ يونٽن ۾ ايندڙ مريضن تي پنهنجي قابليت جا تجربا ڪندا رهندا آهن.

پاڪستان ۾ شهري آبادي جي 21 سيڪڙي حصي کي ۽ ٻهراڙين جي رڳو 4 چار سيڪڙي حصي کي صحت
۽ صفائي جون بنيادي سهوليتون حاصل آهن، جڏهن ته شهري آبادي جي 53.8 سيڪڙو آبادي ۽
ٻهراڙين جي 17 سيڪڙو آبادي کي پيئڻ جو صاف پاڻي مليل آهي.

ٽين دنيا جي ملڪن ۾ طبي تعليم، تربيت ۽ انتظام پڻ نوآبادياتي نظام جو ورثو ۽ عطيو
آهي ۽ ان نظام کي شعوري طور تي ترقي ڏني پئي وڃي جنھن سبب تربيت ورتل ۽ پڙهيل ڳڙهيل
ڊاڪٽر تي حڪومت جو لکين روپيه خرچ اچي ٿو، ڊگري حاصل ڪرڻ کانپوءِ يورپ ۽ آمريڪا وڃڻ
جي خواهش رکن ٿا ۽ موقعو ملندي ئي ڀڄي وڃن ٿا. نتيجي ۾ عوام جي پگهر ۽ پورهئي جي
ڪمائي مان خرچ ڪيل پئسو زيان ٿئي ٿو ۽ ٻئي طرف امير ملڪن کي مفت ۾ ڊگري ورتل ۽ تيار
ڊاڪٽر ملي وڃن ٿا ۽ غريب ملڪن جي ذهني صلاحيتن جو پڻ استحصال ٿئي ٿو.

انـهـيءَ ذهـنـي صــلاحـيـتـن جــي لــڏپـلاڻ واري عمل کي برين ڊرين (Brain Drain)
جو نالو ڏنو ويو آهي. بين الاقوامي سطح تي ڊاڪٽرن ۽ ٻين ذهني صلاحيتن رکندڙ فردن جي
لڏپلاڻ جو سوال ان لاءِ اهميت رکي ٿو ته ان سان ڪنھن خاص نظام ۽ انهيءَ سماجي ۽
معاشي جوڙجڪ واري صورتحال جي خبر پوي ٿي، جنھن جي سرحدن ۾ اهو نظام سرگرم عمل آهي.
جيئن ٽين دنيا جي ملڪن جو سياسي، سماجي ۽ معاشي ڍانچو ان پوزيشن ۾ نه آهي جو بين
الاقوامي طور تي ذهني صلاحيتن جي لڏپلاڻ واري عمل کي روڪي سگهي. اهو رڳو تڏهن ئي
ممڪن ٿي سگهندو، جڏهن انهن ملڪن جي سماجي ۽ معاشي سسٽم ۾ ڪا بنيادي تبديلي اچي ۽
ملڪ کان ٻاهر موجود سهوليتون ملڪ اندر ئي ميسر ٿين. تعليم ۽ تربيت جي لاڳو غلط سسٽم
سبب ڊاڪٽرن ۾ شهرن جي اسپتالن ۽ نجي پريڪٽس ڪرڻ جي خواهش عام طور تي ٻهراڙين جي طبي
مرڪزن جي ويراني ۽ وڌندڙ بيمارين کي جنم ڏئي ٿي.

1978ع ڌاري صحت جي عالمي اداري پاران ”الماتا ڪانفرنس“ ۾ سن 2000ع تائين دنيا جي
سمورن ماڻهن کي صحت جي سمورين سهوليتن فراهم ڪرڻ جو اعلان ڪيو ويو هيو، جنھن تحت نه
رڳو علاج پر احتياطي تدبيرون، صفائي سٿرائي ۽ اڳواٽ علاج جون سهوليتون پڻ ڏنيون وڃن
ها. انهيءَ تصور کي پرائمري هيلٿ ڪيئر (P.H.C) جو نالو ڏنو ويو هيو. پي.ايڇ.سي جو
تصور رڳو طبي صحت نه بلڪ سماجي ۽ معاشرتي مسئلن سان پڻ لاڳاپيل آهي.

گذريل ورهين ۾ دوائن ٺاهڻ جي ڪمپنين پنهنجي مختلف دوائن جون قيمتون وڌايون آهن ۽
حڪومت طرفان به انهن کي کلي ڇوٽ ڏني وئي آهي. طبي ماهرن موجب پاڪستان ۾ بيمارين جا
جيترا به قسم آهن، انهن جي علاج لاءِ 728 بنيادي دوائن جي ضرورت آهي. پر مارڪيٽ ۾
هن وقت ساڍا چار هزار دوائون مختلف نالن سان موجود آهن، جن مان وري ڪي اهڙيون آهن
جن تي يورپ ۽ آمريڪا سميت ڪيترن ئي ملڪن ۾ بندش پيل آهي. ڇاڪاڻ ته انهن دوائن سبب
ٻيون ڪيتريون ئي موتمار بيماريون جنم وٺن ٿيون. هن وقت پاڪستان ۾ دوائن ٺاهڻ جي
صنعت جو 95 سيڪڙو حصو عالمي هڪ هٽين يعني ملٽي نيشنل ڪارپوريشنن جي هٿ ۾ آهي. انهن
ڪمپنين جو ڄار پوري دنيا ۾ پکڙيل آهي. اهي ڪمپنيون خام مال هڪ ملڪ ۾ ٺاهين ٿيون،
مصنوعات ٻئي ملڪ ۾ ٺاهين ٿيون، پيڪنگ ٽئين ملڪ ۾ ڪن ٿيون ته وري مارڪيٽنگ چوٿين ملڪ
۾ ڪن ٿيون، هن وقت پاڪستان ۾ تيار ٿيندڙ دوائن مان پيڪنگ جو 68 سيڪڙو ۽ خام مال جو
86 سيڪڙو ٻاهران گهرايو وڃي ٿو، جنهن تي قيمتي ٻاهريون ناڻو خرچ ٿئي ٿو. ٻئي طرف
حڪومت ان سلسلي ۾ دوائن جي صنعت ۾ ملڪ کي خود ڪفيل بنائڻ ۽ واضح پاليسين ٺاهڻ جي
بدران غير ملڪي مفادن هيٺ حڪمت عمليون جوڙي رهي آهي. جڏهن ته دوا سازي جي صنعت ۾ ڪم
ايندڙ خام مال پاڪستان ۾ موجود آهي ۽ ان کي ڪم آڻي سگهجي ٿو.

بنيادي طور تي عوام کي صحت جي سهوليتن جي فراهمي جو مسئلو سياسي مسئلو آهي، ڇاڪاڻ
ته نوڪر شاهي ۽ اشرافيا، صحت جي شعبي ۾ پنهنجون پاليسيون رڳو معاشري جي هڪ حصي جي
بهتري ۽ ڀلائي لاءِ جوڙي رهيا آهن.



https://sd.wikipedia.org/wiki/%D8%A8%D8%A7%D8%BA_%D9%85%D8%AD%D9%85%D8%AF_%D8%A8%D9%8A%D8%B4%DA%AA_%D8%AC%D9%88%DA%A9%D9%8A%D9%88

ناميارو سگهڙ، شاعر ۽ اديب ٿي گذريو آهي. جنگشاهي ريلوي -اسٽيشن- (ضلعي ٺٽي) کان
-اتر- طرف ڪوهستاني علائقي ۾ 30 ڪلوميٽرن جي مفاصلي تي مشهور تاريخي ڳوٺ
”مالماڙيءَ“ ۾ 1908ع ڌاري ڄائو. سندس والد جو نالو سکيو خان ۽ ڏاڏي جو نالو جان
محمد هو. ذات جو جوکيو ۽ پاڙي جي لحاظ کان کان ڪليپوٽا -جانواڻي- آهي. ناميارو سگهڙ
۽ شاعر سونهارو فقير جوکيو، -باغ- محمد جو چاچو هو.

باغ محمد ’بيشڪ‘ معمولي پڙهيل لکيل -انسان- هو. صرف ابتدائي ٽي درجا گورنمينٽ
پرائمري اسڪول جاتيءَ (-ٺٽي-) ۾ پڙهيو، -جتي- پنهنجي مامي وسند خان وٽ رهندو هو،
جيڪو -ان- وقت (برٽش دؤر ۾) پوليس کاتي ۾ ملازم هو،. ديني -تعليم- جنگشاهيءَ جي
مُلا مڪتب ۾ پڙهيو، -جتي- سندس -استاد- حاجي دلمراد جوکيو هو. علائقي جو نيڪ مرد
رئيس وليداد خان سندس هم مڪتب هو. سگهڙ باغ محمد بيشڪ جي تعليم ۽ تربيت ۾ سندس وڏي
ڀاءُ صوبيدار ناٿي خان جانوآڻيءَ جو اهم ڪردار هو، جنهن کي نه صرف (برٽش دور جي)
بهادر پوليس آفيسر طور بلڪه تقرير ، تحرير، قبائلي ريتن رسمن تي ٻڌل علاقائي ،ملڪي
توڙي بين الاقوامي قانون جي ماهر، لوڪ ادب جي ڄاڻوء ، تاريخ ۾ سند، جذبه حب
الوطنيءَ سان سرشار ۽ هڪ مڃيل سماج سڌار شخصيت طور سڃاتو وڃي ٿو هو، شاعر ۽ سگهڙ
باغ محمد بيشڪ کي پڻ اهي سڀيئي خوبيون پنهنجي وڏي ڀاءُ ناٿي خان جانوآڻيءَ وٽان
مليون. هن کي 20 سالن جي عمر ۾ جاتيءَ ۾ ڪنهن نازنين سان نينهن لڳو. انهيءَ مستيءَ
واري ڪيفيت ۾ شاعري شروع ڪيائين ۽ مجاز جون حدون ٽپي حقيقت جي منزل تي پهتو.سندس
ڪلام ۾ غزل ، ڪافيون، ڏوهيڙا ، بيت ، مناظرا ،مولود ، مداحون ، حمد ، نعت ۽ منقبت،
شامل آهن، سندس ڪلام کي سهيڙي ڪليات بيشڪ جي نالي سان هڪ مجموعو تيار ڪيو ويو آهي،
جيڪو سندس پونئيرن وٽ اڻ ڇپيل صورت ۾ موجود آهي. -باغ- محمد اتڪل 75 ورهين جي ڄمار
۾ 26 فيبروري 1984ع مطابق/27 جمادي الاول 1404هه تي وفات ڪئي. سندس آخري آرام گاهه
سندن آبائي قبرستان، جنگشاهي پير، لڳ جنگشاهي ريلوي -اسٽيشن- تي آهي.



https://sd.wikipedia.org/wiki/%D8%A8%D8%A6%D9%86%DA%AA

بئنڪ هڪ ڪاروباري ادارو آهي. -بئنڪ- جو رواج اٽليءَ کان شروع ٿيو، -جتي- ’وينس‘ شهر
واپاري مرڪز هو. واپارين جي سهوليت لاءِ ڪي شخص سينٽ مارڪ (St. Mark) جي چوسول تي
پئسا رکندا هئا ۽ مختلف سڪن بدلائي ڏيڻ جو ڪاروبار ڪندا هئا. -بئنڪ- کي اطالوي
ٻوليءَ ۾ ”بَينڪو“ يا ”بئڪو“ چيو ويندو هو، -ان- -تان- ”-بئنڪ-“ جو نالو ٺهيو، جو
اهو ڌنڌو انهن بينچن تي ويهي ڪندا هئا. اڄ سڄيءَ دنيا ۾ ”-بئنڪ-“ نالو رائج آهي.
-بئنڪ- هڪ اهڙو ادارو آهي، جنهن ۾ ڪوبه شهري امانت طور پنهنجا پئسا رکي سگهي ٿو.
اُهو پئسو ٻن بنيادن تي رکيو ويندو آهي. هڪ ڪرنٽ اڪائونٽ ۾، جنهن مان ڪابه ڪٽوتي
ناهي ٿيندي ۽ ٻيو نفعي نقصان جي بنياد تي جمع ڪرايو ويندو آهي. بئنڪون ماڻهن کي قرض
به فراهم ڪنديون آهن. جيڪي صنعتي، زرعي، ڪاروباري ۽ ٻين مختلف بنيادن تي هوندا آهن.
اڄ جي دور ۾ -بئنڪ- ۾ جديد -ترين- سهوليتون مثال طور ڪريڊٽ ڪارڊ، اي ٽي ايم، آن
لائين بئنڪنگ ۽ ڪال سينٽرس، يوٽلٽي بلن جي ادائگي وغيره مهيا ڪري رهيون آهن. -بئنڪ-
جو نظام قديم -بابلي- -تاريخ- ۾ پڻ ملي ٿو. -ان- کان پوءِ يونان ۾ پڻ چوٿين صدي
عيسويءَ ۾ بئ نڪ جو نظام هلندڙ هو. سنڌ ۾ بئنڪن جي نظام جي شروعات 1858ع کان ٿي،
جڏهن -برطانيا- حڪومت جي ڪوششن سان، ڪراچيءَ ۾ هڪ -بئنڪ- جي شاخ کلي. -ان- -بئنڪ-
جو نالو ”آگره ائنڊ ماسٽر مين -بئنڪ-“ هو، جنهن پنهنجي ايجنسي ڪراچيءَ ۾ قائم ڪئي.
انهيءَ سال ”-بئنڪ- آف ڪراچي“ به قائم ٿي. مطلب ته 1886ع تائين ڪراچيءَ ۾ ڪيترين
ٻين بئنڪن جون برانچون کليون. 1920ع ۾ ڪراچيءَ ۾ ڪوآپريٽو بئنڪن جي شروعات ٿي.
بئنڪن جي قيام سان، ڪراچيءَ جي ڪاروباري ۽ صنعتي ماڻهن لاءِ قرض حاصل ڪرڻ سان گڏ
پنهنجي سرمائي جي حفاظت جي سهوليت به مهيا ٿي. هن وقت سڄي -پاڪستان- جي سمورن صوبن
وانگر سنڌ جي هر وڏي ننڍي شهر ۾ مختلف بئنڪون کلي چڪيون آهن.



https://sd.wikipedia.org/wiki/%D8%A7%D8%B3%D9%84%D8%A7%D9%85_%D8%A2%D8%A8%D8%A7%D8%AF

اسلام آباد (انگريزي ٻولي: Islamabad) هن وقت جو پاڪستان جو گادي جو هنڌ آهي، هي
شهر تمام خوبصورت پهاڙن جي وچ ۾ آهي.

پاڪستان جو وفاقي گاديءَ جو هنڌ، جيڪو راولپنڊيءَ کان 16 ڪلوميٽرن جي مفاصلي تي
آهي. هي شهر خاص طور رٿابنديءَ سان وفاقي گادي ڪرڻ لاءِ ٺهرايو ويو هو، جيڪو،سمنڊ
جي سطح کان 1650 کان 2000 فوٽ اُتاهينءَ تي مرگلا پهاڙين ۾ -آباد- آهي. هن شهر جي
اڏاوت 1961ع ۾ شروع ٿي ۽ 1967ع ۾ تڪميل تي پهتي. هيءُ شهر 350 چورس ميلن تي پکڙيل
آهي. هتي حڪومتي انتظام هلائڻ لاءِ وفاقي سيڪريٽريٽ جون عاليشان عمارتون آهن. ايوان
صدر ۽ -پارليامينٽ- هائوس پاڻ ۾ لڳو لڳ آهن. انهن جي ويجهو صدارتي محل، اسٽيت
-بئنڪ- ۽ قومي اسيمبليءَ جون عمارتون آهن. ثقافتي سيڪٽر ۾ نئشنل لائبرري، نئشنل
ميوزيم، آرٽس ڪائونسل ۽ ريڊيو -پاڪستان- جون عمارتون آهن. ڪاروباري لحاظ کان هتي
سپر مارڪيٽ، جناح مارڪيٽ، ستاره مارڪيٽ ۽ ميلوڊي وغيره آهن. -اسلام- -آباد- جي
ڪاروباري زندگيءَ ۾ بلو ايريا کي هڪ خاص مقام حاصل آهي. -اسلام- -آباد- جو مرڪزي ۽
تعمير جي لحاظ کان سڀ کان پهريون ۽ مشهور عوامي چوڪ ”آب پاره“ آهي، جنهن کي -اسلام-
-آباد- جي دل چيو ويندو آهي. هتي فن تعمير جو شاهڪار فيصل مسجد آهي، جنهن جي ڊزائن
ترڪيءَ جي مشهور معمارن ٺاهي هئي. -اسلام- -آباد- ۾ انٽرنئشنل اسلامي يونيورسٽي،
نئشنل يونيورسٽي آف سائنس ائنڊ ٽئڪنالاجي، يونيورسٽي آف ماڊرن لئنگئيجز، علامه
اقبال اوپن يونيورسٽي ۽ قائداعظم يونيورسٽي مشهور درسگاهون آهن. -اسلام- -آباد- جي
معروف تربيت گاهن ۾ نيوڪليئر انسٽيٽيوٽ، اسلامڪ ريسرچ انسٽيٽيوٽ، گورنمينٽ پُولي
ٽيڪنڪ انسٽيٽيوٽ، هائڊرو ڪاربن انسٽيٽيوٽ، نئشنل انسٽيٽيوٽ آف ايڊيوڪيشن وغيره شامل
آهن. مقتدره قومي زبان، -اڪادمي ادبيات پاڪستان- ۽ لوڪ ورثي جا ادارا ۽ -اشاعت- گهر
به -اسلام- -آباد- جا معروف سرڪاري ادارا آهن. -اسلام- -آباد- جي سير تفريح وارين
جاين ۾ شڪر پڙيان، راول ڊئم، دامن ڪوهه، -اسلام- -آباد- پارڪ، عوامي مرڪز، نورپر
شاهان، -بري- -امام- جو مقبرو، مرغزار ۽ 50 ايڪڙن تي پکڙيل روز ائنڊ جيسمين گارڊن
وغيره ذڪر لائق آهن. هيءُ شهر، خوبصورتيءَ ۾ پنهنجو مٽ پاڻ آهي. -اقوام متحده- جي
اڳوڻي سيڪريٽري جنرل اوٿانٽ، هن شهر کي ”ايشيا جو برازيل“ ڪوٺيو هو. -جولاءِ- 1980ع
۾ هن شهر کي ضلعي جو درجو ڏنو ويو.

سانچو:پاڪستان جا وڏا شهر سانچو:پاڪستان جي سياسي ورهاست سانچو:پاڪستان جي قومي ۽
صوبائي گاديءَ جا هنڌ سانچو:فهرست ايشيائي گاديءَ جا هنڌ بلحاظ خطا سانچو:پاڪستان
جا ڏهه لک کان وڌيڪ آباديءَ وارا شهر سانچو:اسلام آباد جي نواح



https://sd.wikipedia.org/wiki/%DA%AA%D8%A7%D8%A6%D9%86%D8%A7%D8%AA

ڪائنات ڪل موجودات جو مجموعي نالو آهي. ان ۾ زمين، سج، چنڊ، گرھ، تارا، ڪهڪشان، خلا
۽ توانائي اچي وڃن ٿا.

جيڪا ڪائنات اسان وڏين دوربينين سان ڏسي سگهون ٿا ان کي آبزرو ايبل يونيورس
(Observable universe) چئبو آهي. اها تقريبن 91 نوري سالن جي فاصلي تي پکڙيل آهي.
سموري ڪائنات جي پکيڙ جي ڪنهن کي به خبر ناهي. ڪائنات جي شروعات ۽ ارتقا جي باري ۾
سڀ کان وڌيڪ سٺو ۽ تسليم شده نظريو بگ بينگ ٿيوري (Big Bang Theory) آهي. هن نظريي
جي مطابق ڪائنات تقريبن 14 ارب سال اڳ عدم مان وجود ۾ آئي. شروع ۾ ڪجھ به نه هو.
مادو، زمان، مڪان موجود نه هيا. پوءِ، اڃا تائين اڻڄاتل سببن جي ڪري، عدم مان
توانائي ۽ خلا (space) پيدا ٿيا ۽ تمام گھڻو تيزي سان ڦهلجڻ لڳا. ان وقت ڪائنات هڪ
ايٽم جي کربين حصي کان به ننڍي هئي ۽ سندس درجئه حرارت کرب کرب کرب ڊگري سينٽيگريڊ
هيو. ڦهلاءِ جي نتيجي ۾ اها ننڍڙي ڪائنات وڏي ٿيندي رهي ۽ درجئه حرارت گھٽبو رهيو.
ٿڌي ٿيڻ سان توانائي مان اليڪٽران ۽ ٻيا ذرا (sub-atomic particles) ٺهيا. جن مان
بعد ۾ ايٽم ٺهيا. ڪافي عرصو پوءِ تارا ۽ ڪهڪشائون ٺهيون .ڪائنات جي ڦهلاءَ جو عمل
ان جي پيدائش کان وٺي اڃا تائين جاري آهي.



https://sd.wikipedia.org/wiki/%DA%8F%DA%A9%DA%BB_%D8%A2%D9%85%D8%B1%D9%8A%DA%AA%D8%A7

اميزون جو وڏو جھنگ  2510000 چورس ميلن تي پکڙيل آهي ۽ اندازن دنيا جي سڀ معلوم ٿيل
زنده جانورن جي اڌ آبادي هتي آهي.

اميزون ۽ پارانا هتي جا وڏا درياهه آهن جيڪي اوقيانوس وڏي سمنڊ ۾ ڪرن ٿا. انڊيز جي
جابلو سلسلي ۾ آتش فشان به آهن جن ۾ کنڊ جو سڀ کان وڏو متحرڪ آتش فشان ڪوٽوپاڪسي به
شامل آهي جنهن جي بلندي 19347 فٽ آهي. هي آتش فشان اولهه جي ملڪ الڪويڊور ۾
آهي.انڊيز جپو جابلو سلسلو اتر ۾ ڏکڻ ۾ پکڙيل آهي جنهن جي ويڪر 4500 ميل آهي. اهڙي
طرح هي دنيا جو ڊگھو ترين جابلو سلسلو آهي.

دنيا جو سڀ کان وڏو آبشار ”اينجل آبشار“، ايراضي جي حصاب سان سڀ کان وڏو درياهه
”اميزون درياهه“ ، ڊگھو ترين جابلو سلسلو ”انڊيز“، زمين جو خشڪ ترين علائقو
”ايٽاڪاما ريگستان“، سڀ کان وڏو جھنگ ”اميزون جھنگ“، سمنڊ جي سطح کان سڀ کان مٿي
گادي جو هنڌ ”لاپاز، بوليويا“، دنيا جي سڀ کان اوچي ڍنڍ ”ٽيٽيڪاڪا ڍنڍ“ ۽ ڏکڻ ۾
دنيا جو سڀ کان ڏورانهون شهر ”پورٽو ٽورٽو، چلي“ هن ئي کنڊ م آهي.

17 هين صدي ۾ اسپين ۽ پرتگال جي جهازرانن جي طرفان هن زمين جي ڳولهڻ کان پوء ٻنهي
ملڪ هتي قبضو ڪري ڇڏيو ۽ هتان جا ملڪ ڊگھي غلامي ۾ هليا ويا. اسپين ۽ پرتگال هتي
پنهنجي ثقافت جو گهرو اثر ڇڏيو جيڪو اڄ به ڏسي سگھجي ٿو. ڏکڻ  آمريڪا جي ملڪ برازيل
۾ پرتگيزي جڏهن ته تقريبن ٻين ملڪن ۾ هسپانوي ٻولي ڳالهائي ويندي آهي. اتر ۾ سرينام
۽ گيانا جا ننڍا  ملڪ نيدرلينڊ ۽ برطانيه جي غلامي ۾ رهيا آهن. ڊگھي غلامي جي ڪري
هتي مختلف نسلن جا ماڻهو ملن ٿا جن ۾ يورپي، آبائي آمريڪي ۽ آفريڪي نسل شامل آهن.
ڪجھ اصل آمريڪي ماڻهو اڄ به آميزون جي گھاٽن جھنگن م رهن ٿا.

ڏکڻ آمريڪا ۾ زراعت روزگار جو سڀ کان اهم ذريعو آهي ۽ ڪافي ۽ ڪوڪو جي پوک کان علاوه
مال پاليو ويندو آهي. سڀ کان وڌيڪ صنعتون برازيل ۾ آهن جنهن کان پوء ارجنٽائن،
وينزيويلا ۽ چلي اچن ٿا. سمنڊ ڪناري واقع شهر ريوڊي جنيرو، ليما، سائو پولو۽ بيونس
آئرس ۾ سڀ کان گھڻو روزگار ملي ٿو انجي ڪري هي شهر ڳوٺن مان لڏي ايندڙن سان ڀريا
پيا آهن. سائو پولو برازيل جو سڀ کان وڏو صنعتي شهر آهي جتي لوه جو ڪم، ڪار ٺاهڻ،
چمڙي وعيره جون مصنوعات ٺهن ٿيون. بوليويا ۽ ڪولمبيا جي پهاڙي علائقن ۾ ڪوڪا جا
ٻوٽا پوکي انهن مان ڪوڪين تيار ڪئي ويندي آهي جنهن سان هتي غيرقانوني منشيات جو
ڪاروبار گھڻو آهي. وينزويلا ۾ ماراڪائبو ڍنڍ تيل جي ذخيرن سان مالامال آهي ۽ هن کنڊ
جو سڀ کان وڏو تيل جو ذخيرو آهي. تيل جي ڳولها سان وينزويلا ڏينهون ڏينهن ترقي پيو
ڪري. _کڻ آمريڪا معدني وسيلن سان مالامال آهي جتي تيل کان علاوه ڪوئلي ۽ ٽامي جون
به کاڻون آهن.

دنيا ۾ ملندڙ ڪيترائي ٻوٽا ڏکڻ آمريڪا جي پيداوار آهن جن ۾ ٽماٽو ۽ پٽاٽو قابلِ ذڪر
آهن. اڄڪله ۡافي، ڪوڪا ، رٻڙ ، مڪئي ۽ ڪمند هتان جون اهم پوکون آهن جڏهن ته انڊيز
جي وادين ۾ انگور به پوکيا وڃن ٿا.



https://sd.wikipedia.org/wiki/%D8%B9%D9%88%D8%B1%D8%AA

عورت (عربي مان اخذ ٿيل. انگريزي: Woman) يا مادي  مونث انسان کي چيو ويندو
آهي.عورت جي زندگي جا ٽي مرحلا آهن ننڍپڻ ۾ نياڻي، جواني ۾ زال ۽ تنهن بعد ماءُ

'عورت' سان هر ملڪ ۽ هر سماج ۾ مختلف رويا رکيا ويا آهن ۽ عورت مختلف سماجن ۾ مختلف
ظلمن جو شڪار ٿيندي رهي آهي، هن سماج ۾ عورت کي پنهنجي حقن بابت ڪا ڄاڻ ئي ناهي، نه
ئي ان کي ڪا ڄاڻ ڏني وڃي ٿي، عورت اڄڪلهه جي جديد دور ۾ به غلاميءَ واري زندگي
گذاري ٿي، سنڌ جي ٻهراڙي توڙي شهرن ۾ عورتن سان اڻ برابري وارو رويو رکيو وڃي ٿو،
اسان جي سماج جي بيحسي ايتري آ جو عورت رڳو گهر ۽ ماني پچائڻ تائين محدود ٿي رهي
آهي، ڇا عورت جو مقدر رڳو سماج ۾ رڳو ڌڪا کائڻ آهن؟ ماڻهن عورت کي جسم سمجهيو آهي،
ان ۾ روح به آهي

ننڍپڻ ۾ شاديون ڪرائڻ، شريعت جو بهانو ڪري به ڇوڪرين جي ننڍپڻ ۾ شادي ڪرائي ويندي
آهي، عورت کي صلح جي بدلي به ڏنو ويندو آهي، عورت کي ڀاءُ جي عيوض ڏنو ويندو آهي،
عورت کي وارثي ۽ جائيداد کان بيدخل ڪيو ويندو آهي، عورت جي زبردستي شادي ڪرائي
ويندي آهي، اسان جي سماج ۾ عورت کي ڪاروڪاري جي الزام هيٺ ماريو ويندو آهي، عورت کي
پسند جو پرڻو ڪرڻ جو به ڪو حق ناهي

اسان جي سماج ۾ عورت پنهنجي حقن خلاف آواز به نه ٿي اٿاري سگهي، جيڪڏهن آواز اٿارڻ
جي ڪوشش به ڪندي ته عورت کي غلط سمجهيو ويندو آهي، اسان جي هن معاشري ۾ پئسن عيوض
به نياڻين جو وڪرو ٿيندو آهي، هتي عورتن کي مارڪيٽ ڪري انهن جو آواز دٻايو وڃي ٿو،
اسان جو سماج ايترو ته خراب ٿي ويو آهي جو ننڍن نابالغ ڇوڪرين ۽ ڇوڪرن سان بدفعلي ۽
جنسي تشدد جو رجحان به وڌي رهيو آهي، روز اخبارن ۾ ننڍن معصوم ٻارن ۽ مظلوم نياڻين
سان ٿيل وحشت ۽ بربريت جون ڪيتريون ئي ڪهاڻيون ڏسڻ ۾ اينديون آهن

اسان وٽ سماج ۾ ايڏو شعور نه اچي سگهيو آهي، جو ماڻهو پنهنجي نياڻين کي تعليم
ڏيارين، جيڪي ماڻهو پنهنجي ڌيئرن کي اسڪول، ڪاليج يا يونيورسٽي موڪلين ٿا ته
نياڻيون هڪ عجيب صورتحال مان گذرن ٿيون، يونيورسٽي ويندي رستن تي اوباش ڇوڪرن جي
حرڪتن سبب نياڻيون ويچاريون تمام پريشان ٿين ٿيون، جڏهن اهي تعليمي ادارن ڏانهن اچن
ٿيون ته ڇڙواڳ ڇوڪرا انهن تي هوٽنگ، گانا، تنگ ڪرڻ ۽ بداخلاقي ڪرڻ روز جو معمول
بڻيل آهي، تعليمي ادارن ۾ به ماڻهو عورتن کي گندي نظر سان ڏسن ٿا، جنهن سان به اهي
ذهني پريشاني جو شڪار رهن ٿيون، انهن اوباش نوجوانن جي اهڙين حرڪتن جي ڪري ڪيتريون
ئي نياڻيون تعليم کان محروم ٿيو وڃن

جهالت واري دور ۾ به ائين ئي ٿيندو هو، ڌيئرن کي زندهه دفن ڪيو ويندو هو، طلاق
يافتا عورتن کي ٻي شادي ڪرڻ جي اجازت نه هوندي هئي، شادي کان انڪار تي عورت کي قتل
ڪيو ويندو هو، پوءِ اسلام عورتن کي ڪجهه حق ڏنا ۽ عورت جي عظمت کي اجاگر ڪيو، پر
افسوس جو اسان جي سماج ۾ اڄ به عورت کي فسادن جي جڙ سمجهيو ويندو آهي، ماڻهن اسلامي
تعليم ۾ جيڪي عورتن کي حق مليل آهن، تن کي وساري ڇڏيو آهي، عورت جا اسان جي معاشري
۾ ڪيترائي روپ آهن، جيئن هڪ ماءُ جنهن جي پيرن هيٺان جنت آهي، ماءُ زندگي جو عظيم
رشتو آهي، ماءُ خوشين جو خزانو آهي، اکين جو نور آهي، ماءُ دل جي ڌڙڪن آهي، ماءُ جي
مرڪ اولاد جي زندگيءَ جو حصو آهي، ماءُ پاڻ کي ڏکن ۾ رکي اولاد کي سکن ۾ رکندي آهي،
ماءُ جي ڪري گهر ۾ رونق هوندي آهي، ماءُ کان بغير گهر قبرستان مثل لڳندو آهي



https://sd.wikipedia.org/wiki/%D8%B9%D8%A8%D8%AF%D8%A7%D9%84%D9%84%D9%87_%D8%A8%D9%86_%D8%B9%D8%A8%D8%AF%D8%A7%D9%84%D8%B9%D8%B2%D9%8A%D8%B2

شاهه عبدالله (پورو نالو مع عربي لقب: صاحب السموء الملڪ و خادم الحرمين شريف الملڪ
عبدالله بن عبدالعزيز آل سعود)، سعودي عرب جو ڇهون بادشاهه هيو، 1 آگسٽ 1924 تي
پيدا ٿيو ۽ 23 جنوري 2015 تي وفات پاتئون۔شاهه فهد جي وفات کان پوء پاڻ شاهي تخت تي
پھرين آگسٽ 2005 تي ويٺا۔فورب ميگزين جي مطابق پاڻ دنيا جو اٺون طاقتور ترين انسان
هيو۔

شاهه عبدالله بن عبدالعزيز بن عبدالرحمن بن فيصل بن ترڪي بن عبدالله بن محمد بن
سعود، خادم الحرمين الشريفين ،پهرين آگسٽ 1924ء تي پيدا ٿيا۔پهرين آگسٽ 2005ء تي
انهن پنهنجي رضاعي ڀاءُ شاهه فهد جي وفات کان پوء تخت کي ڪاميابي سان سنڀاليو. ٢٣
جنوري سن ٢٠١٥ تي خميس ۽ جمعي جي وچ واري رات مقامي وقت جي مطابق هڪ بجي ٩١ سال جي
عمر ۾ انتقال ڪري ويو- هڪ وڏي عرصي سان شاهه عبدالله جي منظر عام تي نه اچڻ تي سوشل
ميڊيا تي گذريل سال کان ان جي طبيعت انتهائي ناساز هئڻ جون افواهون گردش ڪرڻ لڳيون
هيون۔ چيلهه ۾ تڪليف جي ڪري ان جون ٻه آپريشن ٿي چڪيون هيون، جن ۾ 13 ڪلاڪن جي هڪ
طويل آپريشن به شامل آهي۔ 2010 ۾ هو ٽي مهينن تائين آمريڪا ۾ به زير علاج رهيو
هئو۔۔

شاهه عبدالله بن عبد العزيز السعود ابن سعود جي اٺين زال فهده بنت عاصي الشريم جي
بطن مان رياض ۾ پيدا ٿيو ۔ ان جي والدهه جو تعلق سعودي عرب جي قبيلي شمر سان هو۔
انهن ان کان پهريان انهن ڏهين راشدي امير سعود سان شادي هئي جنهن کي 1920ء ۾ قتل
ڪيو ويو هيو.

شاهه عبدالله جو شمار دنيا جي امير ترين شخصن ۾ ٿيندو آهي۔ ان جي دولت جو اندازو 21
ارب آمريڪي ڊالر تائين آهي۔

سعودي عرب جي حاڪمن جي مطابق ملڪ جي بادشاهه عبدالله بن عبدالعزيز 91 سالن جي عمر ۾
انتقال ڪري ويو۔

شاهه عبدالله جي جڳهه ان جي 79 سالن جي ڀاءُ شاهه سلمان بن عبدالعزيز سعودي عرب جو
نئون بادشاهه ٿيو آهي جنهن کي ٻه سال اڳ شهزادي نائف بن عبدالعزيز جي وفات کان پوء
ولي عهد جو منصب عطا ڪيو ويو هيو۔



https://sd.wikipedia.org/wiki/%D8%B3%D8%A7%D8%A6%D9%86%D8%B3

سائنس، لاطيني ٻوليءَ جو لفظ آهي جنهن جي معنيٰ آهي ڄاڻ يا معلومات. يعني مشاهدي ۽
تجربن جي آڌار تي حاصل ٿيندڙ علم کي سائنس چئبو آهي.

ڪيترائي سوال انساني ذهن ۾ اُڀرندا رهن ٿا. ظاهر آهي ته جڏهن به ماڻهوءَ جي ذهن ۾
ڪي سوال پيدا ٿيندا ته سندس ذهن انهن جا جواب به ڳوليندو. انهيءَ ذهني ڳولا ۽ جاچ
کي عام سائنسي ٻوليءَ ۾ ”سائنسي کوجنا“ ڪوٺيندا آهن. قرآن پاڪ ۾ ته ان ڳالهه جو خاص
تاڪيد ڪيل آهي ته ”اي انسان، تون سج، چنڊ، تارن ۽ مُندن تي ويچار ڇو نٿو ڪرين؟“

ڏاها ماڻهو قدرت جي ڳالهين تي ويچار ڪندا هئا, يعني کوجنا ڪندا هئا. اهڙيءَ ريت
آخرڪار پنهنجي ذهن ۾ پيدا ٿيل سوالن جا جواب ڳولي لهندا هئا. هر کوجنا کان پوءِ کين
نئين نئين ڄاڻ ملندي هئي. اِن سوچ ۽ کوجنا واري عمل کي ئي سائنس چئجي ٿو. سائنس
نئين دؤر جو لفظ آهي. ڪابه شيءِ هڪدم وجود ۾ ڪانه ٿي اچي، اُن لاءِ ورهين جا ورهيه
جاکوڙ ۽ جستجو ڪرڻي پوي ٿي. ائين به ناهي ته هر ڪا کوجنا، هر ڪا جاکوڙ هڪ ئي وقت ۾
هڪ انسان جي هٿان ٿي ٿئي. پهرين ڪنهن انسان کي اندر مان ڪو ويچار ايندو آهي، اُن
ويچار کي ڏسي، ٻڌي، ٻيو ماڻهو وري ٻه وکون اڳتي وڌندو ۽ پوءِ اهو سلسلو اڳتي وڌي،
ڪنهن نه ڪنهن ماڳ تي وڃي پڄندو، نتيجي ۾ ڪانه ڪا نئين شئي وجود ۾ اچيو وڃي.

هر نئين ڳالهه تي ڪجهه اعتراض، ڪجهه پسند ۽ ڪجهه ناپسند جو اظهار پڻ ٿيندو آهي، پر
پوءِ نيٺ ان کي قبوليو ويندو آهي. ڪنهن به شيءِ ۾، ڪوبه ڦيرو يا تبديلي، منٽن،
ڪلاڪن، ڏينهن، هفتن يا هڪ اڌ سال ۾ ڪانه ٿي اچي. مثال طور، اڍائي هزار سال اڳ کِنوڻ
بابت، ماڻهن کي ڪجهه ڄاڻ پئي، پر اُها ائين هئي، ڄڻ ڌُنڌ مان ڪنهن شيءِ جو خاڪو ڏسڻ
۾ اچي، ۽ پوءِ اُن خاڪي جي پڌري ٿيڻ ۽ عملي شڪل ۾ اچڻ تائين تمام ڊگهو عرصو لڳي
ويو. اُن جو سبب اهو هو ته اُن وقت ڄاڻڻ ۽ سمجهڻ جون ايتريون سهولتون ڪونه هيون،
جيتريون اڄ آهن. ٻيو ته ٺهيو، پر ماڻهن جو رڳو هڪٻئي سان ملڻ به ڏاڍو ڏکيو هو، ڇو
ته مسافري ڪرڻ ڪا سَــــوَلي ڳالهه ڪانه هئي. اُن زماني ۾ اڄ وانگر ڪٿي ڪو ٽيليفون،
ڪو ريڊيو، ڪا ڏُور ڏسڻي، ڪا اخبار، ڪو ڪتاب ڪو نه هئو، جو ماڻهو هڪ ٻئي کي پنهنجي
ڄاڻ يا واقفيت بابت ٻڌائي سگهن. ائين ٿيندو هو، جو ڪنهن ماڻهو ڪا نئين ڳالهه ڪٿي
ڏٺي يا ڄاتي ته اُها وٽس ئي رهندي هئي ۽ گهڻو ڪري سندس مرڻ سان اُها اُتي ئي ختم ٿي
ويندي هئي. ورهين کان پوءِ، ڪنهن ٻئي ماڻهو کي، اُن ساڳيءَ ڳالهه، يا اُن جهڙيءَ
ڪنهن ٻيءَ ڳالهه جي کوجنا ڪرڻ لاءِ نئين سر ڪم ڪرڻو پوندو هو ۽ کيس پراڻيءَ ڄاڻ ما
ڪو به فائدو حاصل ڪو نه ٿيندو هو. هوڏانهن وري کوجنا ۽ تلاش جو ڪم ٿيندو ئي ائين
آهي، جو ڪنهن ڪا ڳالهه سمجهي، ڪنهن وري اُن سمجهيل ڳالهه کي وڌيڪ سمجهيو، سوچيو ۽
اُن ڳالهه، اُن خيال کي وري ڪنهن ٻئي وڃي ماڳ تي رسايو، ۽ پاڻ اڳتي وڌي اُن مان
بنهه ڪا نئين ڳالهه ڳولي ورتي، ڪا نئين شيءِ جوڙي ورتي. اهڙيءَ طرح نئين شين جي
کوجنائن جو سلسلو هلندو رهي ٿو. پر اُن زماني ۾ اِهي سڀ ڳالهيون تمام ڏکيون هيون ۽
اُنهن جي اُن ”ڏکيائي“ جي ڪري ئي اڄڪلهه واريون ”سـولائيون“ اسان کي مليون آهن. اڄ
اسين هزارين ميلن جي پنڌ تان هڪٻئي سان ڳالهائي سگهون ٿا، اهڙيءَ طرح هڪ بٽڻ دٻائڻ
سان هر پاسي روشني پکڙجي وڃي ٿي. سالن جو سفر ڪلاڪن ۾ پورو ٿي سگهي ٿو.

گذريل هڪ سؤ سالن ۾ ئي سائنس ايتري ترقي ڪئي آهي، جو عقل حيران آهي. لاتعداد شيون
ايجاد ٿيون آهن، ۽ اسين هينئر به ائين نٿا چئي سگهون ته اڳتي هلي ڪجهه ايجاد نه
ٿيندو؛ اسان کي پڪ آهي ته وقت سان گڏوگڏ نيون ايجادون ٿينديون، انهيءَ لاءِ ضروري
آهي ته سائنس کي گهڻي اهميت ڏني وڃي ۽ هر علم جو مطالعو به جاري رکيو وڃي.

سائنس هڪ طرف اهو ڪيو جو پنهنجي تجزيي ۽ تجربي جي ذريعي نيٺ هيءُ ثابت ڪري ڇڏيو ته،
سڀ شيون، ظاهري گهڻائيءَ جي باوجود، پنهنجي آخري تجزيي ۾ رڳو ايٽم جو ميڙ آهن ۽
ايٽم توانائي جي لهرن جو مجموعو آهي.



https://sd.wikipedia.org/wiki/%DA%AA%D8%B1%DA%AA%D9%8A%D9%BD

ڪرڪيٽ هڪ بيٽ ۽ بال جي راندآهي جيڪو ٻن ٽيمن جي وڄ ۾ کيڏيو ويندو آهي.هر ٽيم ۾
يارنهن رانديگر هوندا آهن.دنياجا 120 ملين انسان مختلف ملڪن ۾ ڪرڪيٽ کيڏندا آهن.هڪ
ٽيم بيٽ سان رنگس ٺاهيندي آهي ء مخالف ٽيم انهن رنگسن کي ڪڌڻ جي ڪوشش ڪندي آهي.

پروفيشنل ڪرڪيٽ ۾ ٽي ٽوينٽي ، پنجن ڏينهن جو ٽيسٽ ميچ ء پنجاهه اوورن جو ون ڊي ميڄ
هوندا آهن ڪرڪيٽ جا قانون ,آئي سي سي , ميلبرن ڪرڪيٽ ڪلب ٺاهيندي آهي.

سورهين صديءَ ۾انگلينڊ ڪرڪيٽ کيڏڻ جي شروعات وڌي،18هين صديءِ جي آخر ۾ ڪرڪيٽ ملڪي
کهيلن جو حصو بنيو.19 صديءَ جي وچ ۾ پهريون انٽرنيشنل ڪرڪيٽ ڪڏيو ويو.ڪرڪيٽ
آسٽريليا ،ايشياءَ ء آفريڪا جي ملڪن ۾ مشهور آهي.

هڪ انٽرنيشنل ڪرڪيٽ ميچ جي پچ ٻاويءَ گزن تي مشتمل هونڊي آهي،ملڪي موسمون پچ تي اثر
انداز هونديو آهن ڪجه ملڪن ۾ اسپن بولر ڪامياب ڀينڊا آهن ته وري ڪڀهي اسپن بولر
ناڪام به رهندآهن.



https://sd.wikipedia.org/wiki/%D9%85%D8%B4%D8%AA_%D8%B2%D9%86%D9%8A

مشت زنيءَ کي عربيءَ ۾ جلق ( ھٿ جي مدد سان خارج ڪرڻ، مشت زني ھتلس، مٺ ھڻڻ) یا
استمناء بالید( جلق، ھٿورس ) چوندا آھن جڏھن ته مٺ ھڻڻ، سنڌيءَ ۾ استعمال ٿيندو
آھي (انگریزي:mastrubation) ھڪ انساني شھوتي (sexual) آھي جنھن ۾ ھڪ مرد يا عورت
بغير ڪنھن  ٻئي انسان جي پنھنجي شرمگاھ کي ھٿ، آڱرين يا ڪنھن ٻئي شيءِ جي مدد سان
متحرڪ رکي ۽ جنھن ۾ انسان جي شرمگاھ مان مني نڪري اچي. ان جو ارتکاب انسان عام طور
تي ان وقت ڪندو آھي جڏھن ھُو پنھنجي شھوت جي دٻاءَ کي نه سنبالي سگھي. 

ھن عمل جو قرآن شريف ۾ تفصيل سان ذڪر ناھي. پر ھن آيت ۾ اشارو آھي۔ فَمَنِ ابْتَغَي
وَرَاءَ ذَلِكَ فَأُولَئِكَ هُمُ الْعَادُونَ‎ ​



https://sd.wikipedia.org/wiki/%D9%82%D8%A7%D9%86%D9%88%D9%86

قانون (انگريزي ٻولي: Law) دراصل اجتماعي اصولن تي مشتمل هڪ اهڙو نظام ٿيندو آهي
جنهنکي ڪنهن اداري (عموماََ حڪومت) جي پاران ڪنهن معاشري کي منظم ڪرڻ ۽ انجي نگراني
(control) ڪرڻ جي لاءِ نافذ ڪيو ويندو آهي ۽ ان تي ئي ھر معاشري جي اجتماعي روين جو
دارومدار ٿيندو آهي۔

جيڪڏھن لفظن کي وسعت ڏني وڃي ته ائين چيو ويندو ته قانون ؛ رسمي (official) اصول ۽
نظميت (regulation) جو هڪ اهڙو نظام آهي جيڪو قانون اساسي (constitutions)، تشريع
یعني وضع قانون (legislation)، عدالتي راءِ (judicial opinons) ۽ اسبق (precedent)
جھڙن شعبن عدل ۽ انصاف ۽ حڪومتي تضبيط تي محيط ھوندو آھي ۽ ان کي معاشري تي لاڳو
ڪرڻ يا نافذ ڪرڻ جي لاءِ (جڏھن ۽ جيتري ضرورت پوي) رياستي طاقت کي استعمال ۾ آڻي
سگھجي (يا آندو ويندو آھي)۔

قانون جيئن تہ مڪمل معاشري تي لاڳو ڪيو ويندو آھي ان ڪري ھي ان معاشري ۾ وسڻ واري
ھر فرد جي زندگي تي اثر انداز ٿيندو آھي۔ مثال جي طور تي ھڪ قانون عھد (contract
law) ، جيڪو ھر خريد ڪئي ويندڙ شيءِ جي نظميت ڪري ٿو ڀلي اھا ھڪ ٽيليويزن ھجي يا
اھا مالياتي پرزي (financial instrument) سان لاڳاپيل ڪنھن ماخوذ بازار
(derivatives market) مان خريد ڪيل مبادليو (swaption) ھجي.

اھڙي طرح قانون جائداد (property law) ، جيڪو غيرمنقولا جائداد (real property)
جيئن گهر ، عمارت ۽ ملڪيت (estate) وغيرہ کي خريد ڪرڻ، وڪڙڻ ۽ ڪرائي تي ڏيڻ سان
لاڳاپيل لازمي ڳالھيون ۽ فرض تعين ڪري ٿو۔



https://sd.wikipedia.org/wiki/%D8%B5%D9%86%D9%85_%D8%A8%D9%84%D9%88%DA%86

صنم بلوچ (انگريزي ٻولي: Sanam Baloch) پنهنجي شوبز ڪيريئر جي شروعات پهرين سنڌي
اپگرهي چينل ڪي ٽي اين جي پروگرام صنمس سمال روم سان ڪئي. اهو ئي پروگرام سندس تمام
گھڻي شهرت جو سبب بڻيو. صنم کان سواءِ صنم جا ڀائر فرحان بلوچ ۽ عمران بلوچ، ڀيڻيون
سبرين هيسباڻي، ماهين هيسباڻي، ۽ والده ماريہ بلوچ پڻ ڪي ٽي اين جي مختلف پروگرامن
۾ ڪم شروع ڪيو. مبينه طور سندن خاندان جا تعلقات ڪي ٽي اين جي انتظاميه سان خراب ٿي
ويا، جنهن کان پوءِ صنم توڙي سندس خاندان جي مڙني فردن جا پروگرام اچتو ڪي ٽي اين
تان اچڻ بند ٿي ويا. چوٻول اهو ٿيو تہ صنم بلوچ جي ڪي ٽي اين جي مالڪ علي قاضيءَ
سان شادي ٿي چڪي آهي، جنهن جي پَڪ يا انڪار نہ ٿي سگھيو آهي. ڪجھہ وقت کانپوءِ صنم
ڪي ٽي اين تي ڏيئو نالي هڪ ٻي پروگرام ۾ ظاهر ٿي، جيڪو صنمس سمال روم کان بنهہ
مختلف هو.



https://sd.wikipedia.org/wiki/%D8%B5%D8%AD%D8%A7%D9%81%D8%AA

صحافت (Journalism) ڪنهن به معاملي جي باري ۾ تحقيق ۽ پوء انکي آواز، تصوير يا
تحرير جي شڪل ۾ وڏي پيماني تي پڙهندڙن، ناظرين يا سامعين تائين پهچائڻ جي عمل جو
نالو آهي۔صحافت جو پيشو ڪرڻ واري کي صحافي چيو ويندو آهي۔  تڪنیڪيي لحاظ سان
صحافت جي شعبي جي معنيٰ جا ڪافي جزا آهن پر سڀ کان اهم نڪتو جيڪو صحافت سان
منسلڪ آهي اهو عوام کي باخبر رکڻ جو آهي۔ ادارا جيئن حڪومتي ادارن ۽ تجارت جي باري
۾ معلومات فراهم ڪرڻ کان علاوه صحافت ڪنهن به معاشري جي ڪلچر کي به اجاگر ڪندي آهي
جنهن ۾ فنون لطيفه، راند ۽ تفريخ جا جزا شامل آهن۔ صحافت جي شعبي سان منسلڪ ڪمن ۾
ادارت، تصويري صحافت، فيچر ۽ ڊاڪيومينٽري وغيره بنيادي ڪم آهن۔ 1605ء ۾ ڇپجڻ واري
اخبار، Relation aller Fürnemmen und gedenckwürdigen Historien دنيا ۾ پهرين اخبار
شمار ڪئي ويندي آهي۔ دنيا جي سڀ کان پهرين انگريزي اخبار جيڪا 1702ء کان 1735ء
تائين جاري رهي، پهرين مقبول ترين اخبار سمجھي ويندي آهي۔

جديد دور ۾، صحافت مڪمل طور تي نئون رخ اختيار ڪري چکي آهي ۽ عوامي راء تي اثرانداز
ٿي آهي۔ عوام جو وڏي پيماني تي اخبارن تي معلومات جا حاصل ڪرڻ جي لاء اعتماد
صحافت جي ڪاميابي جو دليل آهي۔ هاڻي اخبارن سان گڏ وڏي پيماني تي عوام تائين رسائي
ٽيليويزن، انٽرنيٽ ۽ ريڊيو جي ذريعي به ڪئي وڃي ٿي جنهن جي ڪري دنيا ۾ واقع ٿيڻ
وارن واقعن جي باري ۾ معلومات جو حصول انتهائي آسان ٿي ويو آهي۔



https://sd.wikipedia.org/wiki/%D8%B3%D9%86%DA%8C%D9%88%D9%86%D8%AF%D9%8A

سنڌو درياءَ جي قدامت حضرت انسان جي پيدائش کان گهڻو آڳاٽي آهي. سنڌو درياءَ کي
تاريخ ۾ ڪيترن ئي مختلف نالن سان سڏيو ويو آهي. ”اباسين“، ”سپت سنڌو“، ”مهراڻ“ ،
”انڊس“ وغيره سنڌو درياءَ جا مختلف نالا آهن. سنڌوءَ جو ذڪر قديم ھندو ويدن ۽ پستڪن
۾ ملي ٿو. دنيا جي انهن قديم ويدن کي سنڌوءَ جي ڪنارن تي تخليق ڪيو. رگ ويد توڙي
ٻين ويدن ۾ سنڌوءَ جي ساراهه ۾ ڀڄڻ چيل آهن. تاريخن ۾ اچي ٿو ته سنڌ توڙي هند تي
اهي نالا سنڌو درياءَ جي ڪري پيا. سنڌوندي دنيا جي وڏين ندين مان سترهين نمبر تي
آهي.

اهو علائقو جنهن کي يوناني سنڌوءَ مان ”پراچين“، هندو ”سنڌو ديس“، عرب جاگرافيدان
مهراڻ ۽ سنڌ جا رهواسي پڻ ”سنڌوديس“ جي نالي سان سڏيندا آيا آهن. قديم دور ۾ سنڌ
جون حدون ”اتر ڏي بهاولپور جو علائقو، ڏکڻ ڏانهن عربي سمنڊ، اڀرندي طرف وارياسو رڻ
پٽ ۽ الهندي ڏي جبلن جي هڪ قطار هيون.“ سنڌوندي کي ”مٺو سمنڊ“ پڻ سڏيو وڃي ٿو.
سنڌوءَ جو عام وهڪرو اتر کان ڏکڻ طرف آهي. سنڌوندي ”بکر (سکر) ۽ روهڙيءَ جي شهرن
وچان پهاڙن کي چيريندي آهستي آهستي ڏکڻ اولهه طرف وهي ٿي.“ سکر بيراج ٻڌجڻ کان پوءِ
سنڌوءَ مان ڪيترائي واهه ڪڍيا ويا جيڪي سنڌ جي مختلف حصن کي سرسبز ۽ آباد ڪن ٿا.
سيوهڻ وٽ جبلن جي روڪ سنڌوءَ کي سڌو اڳتي وڌڻ کان روڪي ٿي جنهن ڪري ان جو رخ
حيدرآباد تائين ڏکڻ ـ اوڀر طرف ڦيرائي ٿي. سنڌوندي جو آخري ڇوڙ سمنڊ ۾ ٿئي ٿو جتي
دنيا جي هڪ خوبصورت ڊيلٽا جڙي ٿي.

سنڌو درياءَ جي اترئين علائقن ۾ جڏهن برسات پوي ٿي يا جڏهن هماليا جي برف تيز گرمي
سبب پگهرجي ٿي تڏهن مارچ ڌاري ان ۾ چاڙهه شروع ٿئي ٿو جيڪو آگسٽ ۾ پنهنجي جوانيءَ
کي پهچي ٿو ۽ نيٺ آڪٽوبر ڌاري لهڻ شروع ٿئي ٿو. سنڌوءَ جا قديم بندرگاهه الور،
بلري، منصوره، منجابري، نيرون ۽ رابيل وغيره هئا. سنڌوءَ جي ڊيلٽا مڇين جي نرسري
سڏجي ٿي جتي تمر جا ٻيلا آهن جيڪي مڇين جي واڌويجهه لاءِ خوراڪ جو ڪم ڏين ٿا اهڙي
طرح اهي ٻيلا سامونڊي کاڌ کان بچاءُ جو پڻ اهم ذريعو آهن.

سنڌو ندي، 1800 ميل ڊگهي آهي، سا هماليه جبل جي سنگي ڪباب جي برفاني ڌارا مان نڪري
ٿي، سنگي ڪباب ٿٻيٽ ۾ آهي. سنگي ڪباب مانسرور ڍنڍ کان 30 ميل پري آهي. سنڌو ندي
والاريل ڪشمير مان ٿيندي آزاد ڪشمير، خيبر پختون خواهه، پنجاب لتاڙيندي، اتان جي
چئن ندين جون پاڻي پاڻ منجهه سمائيندي، سنڌ ۾ ڪشمور وٽان داخل ٿئي ٿي. پوءِ هاڻوڪي
سنڌ کي سرسبز ۽ آباد ڪندي وڃي عربي سمنڊ ۾ ڇوڙ ڪري ٿي. سنڌو سڀيتا جي مٿي ڄاڻايل
تهذيبي دؤر ۾ موجوده سنڌ ۾ سنڌو ندي ٻن حصن ۾ وهندي هئي. ان جي اولهه واري شاخ
ليمون جوڻيجي کان اولهه طرف وهندي لوهم جو دڙي، لوهري، آمري جي ڀرسان لنگهندي،
حيدرآباد وٽان ٿيندي وڃي سمنڊ ۾ پوندي هئي. هاڪڙو کي سنڌوندي مان پاڻي ٻن هنڌن تان
ملندو هو. هڪ ڪشمور واري شاخ ۽ ٻيو سکر واري شاخ مان.

سنڌوجو قديم دور وارو عروج مختلف بئراجن ۽ ڊيمن اڏجڻ سبب گهٽجي ويو آهي. جنهنڪري
سنڌوءَ جي ٻنهي طرفن کان موجود ٻيلا پڻ پنهنجو جوڀن وڃائي ويٺا آهن. پاڻيءَ جي کوٽ
ڊيلٽائي علائقن جي سونهن کي پڻ ڪاپاري ڌڪ رسايو آهي. اتان جي انساني آبادي پڻ بحران
جي وَر چڙهي پڪي جي علائقن ڏانهن تيزيءَ سان لڏپلاڻ ڪري رهي آهي. سامونڊي ويرن جي
چاڙهه سبب تقريبن سموري ڊيلٽائي علائقي ۾ کارو پاڻي ڪاهجي پيو آهي.

سنسڪرت ۾ ”سنڌو“ جو مطلب آهي سمنڊ يا وڏو درياءُ. آڳاٽي دور ۾ ڪابل ندي، گومتي
وغيره سنڌونديءَ جون ڀرتي ڪندڙ شاخون هونديون هيون. سنڌو رواجي ندين کان تمام گهڻي
وڏي رهي آهي. جنهنڪري آڳاٽن لوڪن نالو اهو نالو رکيس. لفظ ”سنڌو“ جو ڌاتو يا بنياد
سنسڪرت لفظ ”سيند“ آهي جنهن جو مطلب آهي وهڻ. جڏهن ته ٻي راءِ موجب ”سنڌو“ جو ڌاتو
آهي ”سڌ“ جنهن جو مطلب آهي رکي وٺڻ يا بچاءُ ڪرڻ. انهن ٻنهي مان پهريون مفهوم عالمن
جي نظر ۾ وڌيڪ درست لڳي ٿو. ايرانين جو اچار لفظ سنڌو لاءِ ڦري ٿيو ”هندو“ مطلب ته
”س“ کي ڦيرائي ”هه“ ڪيو ويو. قديم ايراني سنڌو ماٿري (سنڌ ۽ پنجاب) کان گهڻو پري
ڪونه ويا. هنن اڪثر علائقن ۾ آرين کي رهندي ڏٺو تنهنڪري چيو ويو هندو ـ آسٿان جيڪو
اڳتي هلي ٿيو ”هندستان“. اهڙي طرح قديم ايرانين وٽان قديم يونانين کي هندستان بابت
ڄاڻ پئي. سڪندراعظم سان جيڪي تاريخ نويس آيا تن سنڌو ماٿري ۾ رهندڙ ماڻهن کي اُچار
ڦيرائي سڏيو ”انڊو“ ۽ سنڌوندي کي سڏيائون ”انڊوس“ اهڙِي طرح سڄي ملڪ کي سڏيائون
انڊيڪا. اڳتي هلي لئٽن ٻوليءَ ۾ اهي اُچار ڦري ٿيا ”انڊس“ ۽ ”انڊيا“. سنڌو (هندو)
لفظ جو اصل مطلب هو ”سنڌونديءَ جي ڪناري رهندڙ“، ڪن تاريخدانن ان جي مطلب کي ڦيرائي
”ڪارو“ يا ”چور“ ظاهر ڪيو آهي. هندستان لفظ جو اصل مطلب هو ”سنڌوندي وارو ملڪ“.
اڳتي هلي جڏهن مسلمانن حڪومتون قائم ٿيون ته هندستان جو مطلب ڦري ٿيو ”برهمڻي ڌرم
کي مڃيندڙ“. اهڙي طرح لفظن جا اصلوڪا مطلب متروڪ يا گم ٿيندا ويا ۽ نوان مفهوم رائج
ٿيندا ويا. آڳاٽن عربن کي ”هند“ جي ڄاڻ قديم ايرانين وٽان پئي.

سنڌو، حيدرآباد جي اوسي پاسي گذريل صديءَ جي پوئين اڌ ۾ رسي آهي. سڪندر جي حملي کان
هزار سال پوءِ، جڏهن عربن سنڌ کي فتح ڪيو، ته سنڌو ان وقت گهڻو اوڀر طرف ڇوڙ واري
علائقي جي مٿيئن راڄڌاني ڀرسان وهندي هئي. ميان غلام محمد ڪلهوڙي جي دور سان واڳيل
جيڪي دلچسپ واقعا آهن، تن ۾ سنڌو درياهه جي وهڪري جي تبديلي اهم آهي. جيڪا 59 –
1758ع ۾ آئي. اڳين صدي دوران سنڌوءَ درياهه جو مکيه وهڪرو ته پنهنجو اصلي پيٽ ڇڏي
پورو هڪ سئو ميل پنهنجو رخ مٽائي ويو، ۽ ساڳئي وقت ريڻ وارو وهڪرو به سُڪي ويو،
جيڪو سنڌو جي هاڻوڪي وهڪري کان پورا ستر ميل پري هو. سنڌو درياهه پنجويهه ڊگريون، ۽
چاليهه فوٽ ڊگهائي ۽ اٺهٺ ڊگريون ۽ ايڪٽيهه فوٽ ويڪرائي ڦاڪ وٽان هڪدم وڪڙ ڪري،
اولهه ڏانهن وهڻ لڳو ۽ ڏکڻ – اوڀر ڏانهن وهندڙ اڳيون وهڪرو بند ٿي ويو. رخ بدلائڻ
کان اڳ ۾ نصرپور واري وهڪري ۾ ٿورن سالن تائين پاڻي هوريان هوريان گهٽبو ويو ۽ نيٺ
بند ٿي ويو. انهي ڏس ۾ سر رچرڊ برٽن پنهنجي ڪتاب هسٽري آف سنڌ ۾ لکي ٿو ته: ” سنڌو
درياهه جي درياهي وهڪري جي تبديلي بابت جڏهن حيدرآباد جي هڪ جهونڙيءَ کان پڇيم،
تڏهن وراڻيائين ته ”سندس پيءُ جي ڏينهن ۾ گدو بندر ڪوٽڙي جي سامهون درياهه تانگهو
ٿي ويندو هو.“ ڪئپٽن برٽن کي هي ڄاڻ 1884ع ۾ ملي. انهي ڳالهه جي ليکي سان اُن
جهونڙي جو پيءُ ارڙهين صديءَ جي پوئين اڌ جي حقيقتن کان ضرور واقف هوندو. لڳي ٿو ته
ان زماني ۾ نصرپور وارو وهڪرو هوريان هوريان سُڪندو پئي ويو ۽ اولهه واري نئين
وهڪري ۾ هوريا هوريان پاڻي وڌيو پئي. تنهنڪري امڪان آهي، ته ڪنهن موسم ۾ درياهه
تانگهو ٿي ويندو هوندو ۽ پوڙهيءَ جي بيان ڪيل حقيقت بلڪل صحيح آهي.

هن وڏي تبديليءَ سنڌو درياهه کي، اولاهين ٽڪرائي علائقي جي دنگ سان موجود لٽاسي خطي
۾ آڻي بيهاريو. سندس ڇڏيل ۽ هاڻوڪي وهڪري جي وچ ۾ ستر ملين جي وٿي آهي. تڏهن کان
وٺي هاڻوڪي دور تائين درياهه ڪنارو پائيندو وڃي ٽڪرين جي بلڪل ڪڇ ۾ پيو آهي. مٿيون
جابلو علائقو اولهه کان اوڀر ڏانهن لهندو ۽ لهوارو ٿيندو وڃي ٿو. اهڙي ريت سيوهڻ
کان ٺٽي تائين درياهه کي اولهه ڏانهن سرڪڻ لاءِ ڪا جاءِ ئي ڪانهي.

ريڻ وهڪري جي سڪي وڃڻ جي ڪري، سندس پاڻي تي آباد ٿيندڙ علائقي کي ڏاڍو هاڃو رسيو،
پر ڦليلي ڦاٽ جي پاڻي ان برپٽ واري جُوءِ کي سائو ستابو ڪري ڪجهه پورائو ڪيو. هيءَ
ڇاڙهه حيدرآباد کان ڏهه ميل اُتر سنڌوءَ مان ڇڄندي هئي ۽ گنجي ٽڪر جي اوڀارين ڪڇ
ڏئي سنڌو جو پراڻو پيٽ اُڪري، وڃي ريڻ واري ڇڏيل وهڪري ۾ پوندي هئي ۽ ڪيترن ميلن جي
پنڌ تائين اُن جي پراڻي پيٽ مان به وهندي هئي. جنهن ماڳ وٽان ڦليلي ڦاٽ درياهه جي
مکيه وهڪري کان ڇڄي ڌار ٿئي ٿو، اتان ئي سنڌوءَ جي ڇوڙ واري ٽڪنڊي جي شروعات سمجهڻ
گهرجي. ڇو ته وهڪرو درياهه کان ڇڄڻ کان پوءِ سمنڊ ۾ ڇوڙ ڪرڻ تائين وري ڪٿي به سنڌو
سان ڪونه ٿو ملي. جڏهن ته وچ تي ڪٿي کيس گونيءَ جي نالي سان به سڏيو وڃي ٿو. سندس
روپ آبپاشيءَ جي هڪ وڏي واهه جهڙو هوندو آهي.

ميان غلام شاهه ڪلهوڙي کي رڳو ڦليلي جي هتان وهڻ ڪارڻ حيدرآباد جي قلعي اڏڻ جو خيال
آيو هو. انهي کان اڳ ۾ هن 60- 1762ع ۾ شاهپور جو بنياد رکيو هو. کيس اهو خيال هوندو
هو، ته راڄڌاني اهڙي جاءِ تي قائم ڪئي وڃي، جتي درياهه جي ٻوڏ کان بچاءُ هجي. سندس
ڀاءُ مرادياب خان، مراد آباد نالي هڪ راڄڌاني جو بنياد رکيو هو، پر درياهه ان کي
ٻوڙي پائي کڻي ويو هو، تنهنڪري کيس ڊپ ٿي بيٺو. هن سوچيو ته راڄڌاني ڪنهن محفوظ ماڳ
تي هجڻ گهُرجي. مٿيون مراد آباد جو شهر نصرپور ڀرسان هو، جيڪو 57- 1756ع واري ٻوڏ ۾
لڙهي ويو. مرادياب خان ۽ سندس ٻن پُٽن ٻيڙي ۾ چڙهي نڪري جان بچائي هئي. پوءِ اُتر ۾
سڪرنڊ جي پرڳڻي ۾ وڃي نئين راڄڌانيءَ جو بنياد رکيو هئائين. جنهن جو نالو هن احمد
آباد رکيو هو. امڪان اُهو آهي ته هيءَ ٻوڏ هن علائقي ۾ وڏين درياهي تبديلين ڪري
آئي، يا ٿي سگهي ٿو، ته هن وڏي ٻوڏ ڪري مٿيون درياهي تبديليون اچي ويون هيون.

عطا محمد ڀنڀرو، تيرون ڪوٽ ۽ مورخن جا مونجهار ۾ لکي ٿو ته نيرون (حيدرآباد) جي
ماڳن وٽ ڪونه هو، ڇو ته حيدرآباد وارو ماڳ نصرپور واري سنڌوءَ جي وهڪري کان ويهارو
ميل اولهه ۾ آهي، ۽ حيدرآباد ۽ نصرپور جي وچ تي ڦليلي ڦاٽ کان سواءِ ٻيو ڪو درياهي
وهڪرو به موجود ڪونه هو. جيڪو 1758ع کان اڳ جو وهڪرو هجي. ٻين لفظن ۾ ائين کڻي
چئجي، ته نصرپور وارو درياهه جو صفا پويون وهڪرو هو، جيڪو هيٺ هلي ٻه درياهي جي
صورت ۾ وهندو هو، جن مان اولاهين کي ڪلري ۽ اوڀارين کي بگهاڙ سڏيندا هئا. جنرل هيگ
جي نقشن ۾ ديبل بندر، ڪلري- بگهاڙ ڦاٽن جي سنگم واري ٿاڪ تي چار ميل هيٺ ڏيکاريل
آهي.

ڊاڪٽر ايم ايم اشفاق پنهنجي ڪتاب ۾ لکي ٿو ته، سنڌو درياءَ جو ڊيلٽا (Indus delta)
جيڪو ڪنهن زماني ۾ جهازرانيءَ واري ڊيلٽا هئي اڄ اهو ان حوالي سان دفن ٿيل ڊيلٽا ٿي
چڪو آهي. سنڌو درياءَ جي ديلٽا سنڌي جي تهذيب جي شروعات کان وٺي گذريل صدي تائين،
سنڌ ۽ پري پري جي ملڪن مصر، حجاز، سمير، ايران، اوڀر آفريڪا، مها راشٽر، شريلنڪا ۽
چين سان گڏيل واپار جو مرڪز رهي آهي.

انڊس ڊيلٽا جي هاڻوڪي زميني پٽي 16,000 چورس ميل يعني 41,440 چورس ڪلوميٽرز جي رقبي
تائين پکڙيل آهي. ڊيلٽا جي هيءَ پٽي سمنڊ سان 130 ميل يعني 210 ڪلوميٽرز تائين پکڙي
پئي آهي.

سنڌو دريا 3000 ڪلوميٽر جو سفر ڪندي ڏکڻ سنڌ تائين اچي ٿو، پر اها ٻي ڳالهه ته هاڻي
سنڌو درياءَ ۾ رڳو 350 ملين ايڪڙ فٽ (ايم اي ايف) پاڻي اچي ٿو.



https://sd.wikipedia.org/wiki/%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86

پاڪستان جي -اتر- اولهه ۾ ”افغان“ قوم جو ملڪ. قديم سلطنت، جنهن جو نالو ”آريانه“
هو. هن ملڪ جي گاديءَ جو هنڌ ڪابل آهي. هن جي -اتر- ۾ روس، الهندي ۾ ايران، ڏکڻ ۽
-اوڀر- ۾ -پاڪستان- آهن. هي گهڻو ڪري جابلو علائقو آهي. هندوڪش -جبل- جون شاخون هِن
سڄي ملڪ ۾ پکڙيل آهن. هن جي وادين ۾ ڪڻڪ، چانور ۽ ميوو ٿيندو آهي. هتي جو وڏو
درياهه هلمند آهي. -آمو- دريا (جيحون) جو ڪجهه حصو، روس ۽ -افغانستان- جي وچ ۾ آهي.
هن ملڪ جو مذهب -اسلام- آهي. مکيه ٻوليون پشتو ۽ دري (فارسي) آهن. هن علائقي تي
پهريائين دارا -اول- 516 ق. م ۾ قبضو ڪيو. سن 326 ق. م ۾ سڪندراعظم هندستان ۾ آيو ۽
هن ملڪ کي فتح ڪيائين. -باختر- جي دور ۾ هي ملڪ پارٿين جي قبضي ۾ رهيو. ستين صدي
عيسويءَ ۾ مسلمانن جي قبضي کان پوءِ -اسلام- هتي جو مستقل مذهب بڻجي ويو. هتي
مستحڪم -اسلامي حڪومت- محمود غزنويءَ جي هئي، جنهن يارهين صديءَ ۾ -ايران- ۽
هندستان جا ڪي علائقا فتح ڪيا. آخر هن علائقي تي پهريائين چنگيزخان ۽ پوءِ تيمور
قبضو ڪيو. سورهين صدي عيسويءَ ۾ -بابر بادشاهه- ڪابل کي مرڪز بنائي، هندستان تي
حملو ڪيو. -افغانستان- جي هڪ متحده سلطنت ارڙهين صديءَ ۾ -احمد شاهه- ابداليءَ قائم
ڪئي. -احمد شاهه- ابداليءَ جي -پاڻيپٽ- واريءَ -جنگ- (1761ع) جو اثر سنڌ تي به پيو،
-ان- کان پوءِ وري دوست محمد ۽ شاهه شجاع واري دور ۾، مدد خان -پٺاڻ- ڪلهوڙن کان ڏن
وٺڻ جي بهاني سان، سنڌ تي ڪاهه ڪئي ۽ ڳوٺن جا ڳوٺ تاراج ڪري ڇڏيائين. ٽالپرن جي دور
۾ انگريزن -افغانستان- تي، سنڌ جي رستي ڪاهه ڪئي. -احمد شاهه- ابدالي، مدد خان
-پٺاڻ- ۽ ٻين افغان حڪمرانن جي طرفان مختلف وقتن تي سنڌ کي نقصان پهچڻ ڪري اهو
پهاڪو مشهور ٿيو ته ”جڏهن ڪڏهن سنڌڙي تو کي قنڌارئون جوکو.“ 1919ع ۾ غازي امان
-الله- سان هڪ مختصر -جنگ- ٿي، پوءِ هڪ صلحنامو ٿيو، جنهن جي بنياد تي ”امير“ جي
بدران هُن ”شاهه“ جو لقب اختيار ڪيو. 1929ع ۾ شاهه امان -الله- جي خلاف -بغاوت- ٿي.
جنرل نادر خان -بغاوت- جو باني هو ۽ پوءِ اُهوئي -بادشاهه- ٿيو. سنه 1933ع ۾
نادرشاهه جي قتل کان پوءِ، -ان- جو پٽ محمد ظاهر شاهه -بادشاهه- ٿيو. 17 -جولاءِ-
1973ع تي جنرل سردار دائود خان، ظاهر شاهه جي حڪومت جو خاتمو آندو، ۽ 18 -جولاءِ-
تي پاڻ صدر ۽ وزيراعظم هجڻ جو اعلان ڪيائين. 1973ع ۾ سردار دائود جي حڪومت جو تختو
اونڌو ڪرڻ جي ڪوشش ڪئي وئي. 30 -جنوري- 1977ع تي -افغانستان- جي قومي اسيمبليءَ جو
اجلاس سڏايو ويو. 27 -اپريل- 1978ع تي خونريز -انقلاب- کان پوءِ، 1992ع ۾ سردار
دائود جو تختو اونڌو ڪيو ويو. آخرڪار -افغانستان- ۾ روسي فوجن جي مخالفت ۾ افغان
عوام جي جدوجهد جو طويل سلسلو شروع ٿيو ۽ -افغانستان- جي عوام جي فتح ٿي. 1970ع جي
آخر ۾ افغان حڪومت کي وڌندڙ سماجي مسئلن سان منهن ڏيڻو پئجي ويو. 1979ع ۾ طالبان جو
زور وڌڻ لڳو، -جن- کي سوويت يونين جي پٺڀرائي حاصل هئي. افغان حڪومت کي اندروني
توڙي ٻاهرين طاقتن سان هڪ ئي وقت مهاڏو اٽڪائڻو پيو. 1986ع ۾ بيرڪ ڪارمل کي هٽائي
محمد نجيب -الله- کي -افغانستان- جو صدر منتخب ڪيو ويو. 1997ع کان 1989ع تائين ملڪ
-جنگ- جي ڌٻڻ ۾ ڦاسي معاشي طور زري گهٽ تباهه ٿي ويو. سوويت يونين جي هٽي وڃڻ کان
پوءِ ملڪ کي گوريلا ويڙهه سان منهن ڏيڻو پيو. 1992ع جي شروعاتي ڏينهن ۾ ڪابل تي
سندن قبضو ٿي ويو ۽ هڪ 50 ميمبرن جي ڪائونسل قائم ڪري حڪومتي ڪاروبار هلايو ويو،
جنهن جو مولانا برهان الدين رباني صدر هو، پر اهي پاڻ کي منظم ثابت ڪري نه سگهيا ۽
-ترت- گلبدن حڪمت يار حملو ڪري مولانا ربانيءَ جي حڪومت کي ختم ڪري ڇڏيو، نتيجي طور
-افغانستان- ٽڪرن ۾ ورهائجي ويو ۽ هر -ٽڪري- تي الڳ حڪمران حڪومت ڪرڻ لڳا. 1994ع جي
شروعات ۾ مذهبي بنياد پرست پشتون شاگرد طاقتور ٿي اڀريا. 1996ع جي شروعات ۾ طالبان
جي حيثيت ۾ انهن -افغانستان- تي قبضو ڪرڻ شروع ڪري ڏنو ۽ 1996ع جي سيپٽمبر مهيني ۾
طالبان جي حامين ڪابل تي قبضو ڪري ورتو، توڙي جو حڪمت يار ۽ رباني هڪ ٻئي سان
حڪومتي الحاق ڪيو هو پر طالبان -افغانستان- کي اسلامي مملڪت قرار ڏئي اسلامي قانوني
نافذ ڪري ڇڏيا ۽ ٻه ڀاڱي ٽي ملڪ جي حصي تي باقاعدي سندن قبضو ٿي ويو. 1998ع کان
طالبان جو ملڪ تي مڪمل قبضو ٿي ويو ۽ -آمريڪا- جي فوجي اداري رپورٽ ڏني ته اسامه
-بن- لادن ڪابل جي ڀرسان -آمريڪا- سان وڙهڻ لاءِ هٿياربند ماڻهو وڏي پئماني تي تيار
ڪري رهيو آهي. -ترت- سعودي عرب ڄائي اسامه -بن- لادن ڪينيا ۾ آمريڪي خاني تي بمباري
ڪرائي ڪافي دهشتگرد پکيڙي نومبر 1995ع ۾ -تنزانيا- جي اداري -افغانستان- جي مٿان
معاشي پابنديون مڙهي ڇڏيون. گڏيل قومن جي اداري ڊسمبر 2000ع ۾ طالبان حڪومت تي اڃا
گهڻو سختي ڪندي هٿيارن ڏيڻ تي به پابندي لڳائي ڇڏي. سال 2000ع تائين طالبان جو 90
سيڪڙو ملڪ تي مڪمل قبضو ٿي ويو. 2001ع ۾ طالبان شدت پسندن گوتم -ٻڌ- جا ٻه عظيم
مجسما باميا ۾ -ٽوڙي- ڇڏيا. جنهن جي سڄي دنيا شديد مذمت ڪئي. اهي مجسما انتها پسند
مذهبي اڳواڻن جي چوڻ تي تباهه ڪيا ويا هئا، -جن- عوام کي اهو تاثر ڏنو ته -اسلام- ۾
-بت- پرستيءَ جي منع ٿيل آهي. جڏهن ته -اسلام- ۾ ٻين مذهبن جي مڃيندڙن کي سندن
عقيدن تي عمل ڪرڻ جي -آزادي- ڏيڻ جي ڳالهه موجود آهي ۽ سندن عبادتگاهن جو تحفظ به
مسلمان حڪومتن جي ذميواري آهي. مجسما ٽوڙڻ کان ٻه ڏينهن پوءِ -آمريڪا- جي ورلڊ ٽريڊ
سينٽر ۽ پينٽاگون تي حملو ڪري ورلڊ ٽريڊ سينٽر کي تباهه ڪيو ويو. -آمريڪا-
-افغانستان- کان اسامه جي -ٻانهن- گهري، -ان- حملي جي اسامه القاعده جي نالي ۾
ذميواري آهي، پر -افغانستان- القاعده جي اڳواڻ اسامه -بن- لادن جي -ٻانهن- ڏيڻ کان
انڪار ڪيو. انڪار تي آمريڪي حڪومت -آڪٽوبر- 2001ع تي طالبان ۽ القاعده تي حملو ڪري
ڏنو، -ان- سان گڏ اترين علائقن جي اتحادين ۽ ٻين القاعده مخالف قوتن جي زبردست مدد
شروع ڪري ڏني. هوائي حملن کان سواءِ هزارن جي تعداد ۾ فوجي -افغانستان- ۾ داخل ٿي
ويا ۽ طالبان جي اڳواڻ ملان عمر ۽ اسامه جي ڳولا شروع ڪري ڏنائون. ڊسمبر 2001ع ۾
جرمنيءَ جي شهر ۾ -افغانستان- بابت هڪ ڪانفرنس ٿي، جنهن ۾ حامد ڪرزئيءَ کي مولانا
ربانيءَ جي جاءِ تي صدر مقرر ڪيو ويو. 2002ع جي شروعات ۾ طالبان ۽ القاعده کي
زبردست شڪست ڏني وئي، سندن ڪيترائي اڳواڻ مارجي ويا، پر القاعده جي ميمبرن ۾ تمام
گهڻو واڌارو ٿيو. ائين نئين ليڊر شپ به وڌي. آخر 2002ع ۾ گرديز وٽ حقيقي -جنگ- لڳي،
جنهن ۾ حڪومتي طاقت نيٽو (NETO) جي طرفان برطانيا، ڪيناڊا ۽ ٻين نيٽو جي ميمبر ملڪن
جي هٿ اچي وئي، -جن- پنهنجا فوجي -افغانستان- موڪليا هئا. اصل اها امن جي نالي ۾
-جنگ- هئي. -ان- ۾ انساني همدرديءَ طور ٻين ملڪن به -افغانستان- کي معاشي مدد ڏني.
گڏيل قومن جي اداري اندازو لڳايو ته هتي ايتري تباهي ٿي آهي، جو گهٽ ۾ گهٽ 15 بلين
ڊالرن جي لاڳت سان بحاليءَ جو ڪم ٿي ويو. 2002ع ۾ اڳوڻي -بادشاهه- ظاهر شاهه طرفان
لويا -جرڳو- ڪوٺايو ويو، جنهن ۾ وري به ڪرزئيءَ کي ٻن سالن لاءِ صدر چونڊيو ويو.
اهي ٻئي سال ڪرزئيءَ لاءِ وڏا صبر آزما ۽ ڪڙي امتحان جا هئا. هڪ ڀيرو ته مٿس -جاني-
حملو به ٿيو. 2002ع جي پڇاڙي وارن مهينن ۾ ملڪ کي مڙوئي -ٿورو- گهڻو استحڪام مليو،
پر شدت پسندن جا حملا -جاري- رهيا ۽ طالبان هڪ ٻن ضلعن تي قبضو به ڪري ورتو. -آگسٽ-
2003ع ۾ نيٽو ڪابل واري ايراضيءَ ۾ نئون -بين- الاقوامي سيڪيورٽي فورس قائم ڪري
ورتو. -جنوري- 2004ع ۾ نئون -آئين- لويا جرڳي وسيلي بنايو ويو، جنهن ۾ صدر جي
اختيارن ۾ ڪافي اضافو ڪيو ويو ۽ اقليتن کي حق ڏنا ويا. 2004ع جي شروعاتي مهينن ۾
-آمريڪا- ۽ نيٽو جي ملڪن اعلان ڪيو ته اهي -افغانستان- ۾ فوجي طاقت وڌائي طالبان ۽
القاعده خلاف وڏو آپريشن ڪندا. 2005ع ۾ 9000 فوجي -افغانستان- ۾ نيٽو جي ملڪن
موڪليا، طالبان ۽ سندن واسطيدار قوتن تي زبرا حملا ڪيا ويا. ماڻهن جي وڏي تعداد کي
-آمريڪا- جي جيل گوانٽانامو ۾ موڪلي مٿن تشدد ڪيو ويو، آمريڪي ساک دنيا ۾ متاثر ٿي.
2005ع جي سيپٽمبر مهيني ۾صوبائي ۽ مرڪزي چونڊيون رٿيون ويون، انهن چونڊن لاءِ -بين-
الاقوامي راءِ عامه اها جڙي ته اهي وڏو فراڊ هيون. انهن چونڊن ۾ پهريون دفعو مرڪز
توڙي صوبي ۾ عورتون ميمبرن طور چونڊجي آيون. -افغانستان- جي -پاڪستان- سان ڇڪتاڻ
2006ع کان شروع ٿي وئي، جو -افغانستان- الزام هنيو ته افغان بارڊر سان لڳ افغانين
جي ڪيمپن ۾ رهندڙ مهاجر -افغانستان- جو امن تباهه ڪري رهيا آهن، -جن- کي بقول سندن
هٿيار -پاڪستان- ڏئي ٿو، صدر ڪرزئي اهو به الزام هنيو ته -پاڪستان- جا ڪجهه اڳواڻ ۽
ادارا القاعده سان مليل آهن. 2007ع ۾ پاڪستان، -افغانستان- سان ملندڙ سرحدون -بند-
ڪري ڇڏيون. ٻنهي ملڪن جي وچ ۾ ڇڪتاڻ جا آثار وڌي ويا، ڇو ته -افغانستان- نيون
سرحدون مڃڻ لاءِ تيار نه هو. مئي 2007ع ۾ نيٽو فورسز طالبان جي ڪمانڊر ملا داد
-الله- کي ماري وڌو ته طالبان جبلن تي چڙهي ويا ۽ نيٽو فورسز جي خلاف گوريلا -جنگ-
باقاعدي شروع ڪئي وئي. انهيءَ جو اثر -پاڪستان- تي ٿيو، جو هتي به خودڪش حملا شروع
ٿي ويا، جيڪي اڃا -جاري- آهن. آمريڪي ۽ انهن جا اتحادي تاحال -افغانستان- ۾ آهن.



https://sd.wikipedia.org/wiki/%D8%A2%D9%81%D8%B1%D9%8A%DA%AA%D8%A7

دلڪش نظارن، گھاٽن جھنگن، وسيع ريگستانن ۽ گھاٽين وادين جي سرزمين  جتي اڄ 53
ملڪ آهن جن جا رهاڪو ڪيتريون ئيٻوليون ڳالهائن ٿا. 

کنڊ جي اولهه ۾ نائجر درياهه وهي ٿو جيڪو وسيع گپڙاٽيل ڊيلٽا ٺاهيندو اوقيانوس وڏي
سمنڊ ۾ ڪري ٿو. هن جي اوڀر ۾ ڪانگو درياهه آفيڪا جي گھاٽن جھنگن مان گذري ٿو. کنڊ
جي اوڀر واري حصي ۾ عظيم وادي شق ۽ ايٿوپيا جا مٿاهان ميدان آهن. 

صحارا جي ريگستان جي ڏکڻ ۾ ريگستاني ۽ جھنگلي علائقا ڇڏي ڪري باقي سڄي کنڊ ۾
گاهه جا وڏا ميدان آهن جن کي سوانا چيو وڃي ٿو. اهي ميدان هاٿي سميت ٻين مشهور
جانورن جو گھر آهن.

آفريڪا جي گھڻي آبادي ڳوٺن ۾ رهي ٿي پر ڪجھ وڏا شهر به آهن جن  ۾ قاهره قابل ذڪر
آهي، جنهن جي آبادي 65 لک آهي ۽ هي کند جو سڀ کان وڏو شهر آهي. اتر ۽ اوڀر جي گھڻن
ملڪ جو مذهب اسلام آهي ۽ دنيا جي ٻين اسلامي ملڪن سان عالمي اسلامي ڀائيچاري جي
گھاٽي رشتي ۾ ڳنڍيل آهن.

آفريڪا جي اڪثريت جو طرزِ زندگي تمام سادو آهي. ڪافڳ ملڪن ۾ تعليم عام ڪرڻ جي
منصوبن تحت خواندگي ۽ صحت کي بهتر بڻائڻ جي ڪوشش ڪئي پئي وڃي.

کند جي ڏاکڻين علائقن خصوصاّّ ڏکڻ آفريڪا ۾ سڀ کان گھڻيون کاڻون آهن، جتان هيرو،
سون، يورينيم ۽ ٽامو ڪڍيو وڃي ٿو. ٽامي جا سڀ کان گھڻا ذخيرا جمهوريه ڪانگو ۽
زيمبيا ۾ ملن ٿا. تيل الجزائر، انگولا، مصر، ليبيا ۽ نائجيريا ۾ نڪري ٿو.

آفريڪا ۾ مختلف قسمن جي ماحول ۾ مختلف فصل به ٿين ٿا. ڪجھ علائقن ۾ رٻڙ ۽ ڪيلو اهم
پوک آهن. ڪجھ علائقا چانهه ۽ ڪافي جي پوک ڪري مشهور آهن جن ۾ ڪينيا قابل ذڪر آهي.



https://sd.wikipedia.org/wiki/%DA%AA%D8%B1%DA%AA%D9%8A%D9%BD_%D8%B9%D8%A7%D9%84%D9%85%D9%8A_%DA%AA%D9%BE_2015

ڪرڪيٽ عالمي ڪپ 2015ء سانچو:ٻيا نالا، 14 فيبروري کان 29 مارچ 2015ء تائين،
آسٽريليا ۽ نيوزي لينڊ ۾ مشترڪہ طور تي منعقد ٿيندو۔ ھن ۾ ڪل 14 ٽيمون ﺷﺮڪت
ڪرنديون، 14 ميدانن تي ڪل 49 ميچون کيڏيون وينديون۔ آسٽريليا جي ميدانن تي ڪل 26
ميچون ايڊيليڊ ، برسبيب , ڪينبرا ، ھوبارٽ ، ميلبورن ، پرٿ ۽ سڊني ۽ نيوزي لينڊ ۾
23 ميچون آڪلينڊ ، ڪرائسٽ چرچ ، ڊنيڊن ، ھيلمٽن ، نيپئر ، نيلسن ۽ ويلنگٽن .‏ فائنل
ميلبورن ڪرڪيٽ گراؤنڊ تي کيڏيو ويندو ۔

ایمپائر انتخاب کمیٹی نے کل 20 ایمپائروں کو منتخب کیا۔ : آسٹریلیا اور انگلينڊ کے
5، 5, ایشیا سے 5, نیوزی لینڈ اور جنوبی افریقہ اور 1 ویسٹ انڈیز سے.

حوالي جي چڪ: <ref> tags exist for a group named "nb", but no corresponding
<references group="nb"/> tag was found, or a closing </ref> is missing



https://sd.wikipedia.org/wiki/%DA%AA%D8%B1%D8%A7%DA%86%D9%8A

ڪراچي (اردو: کراچی، انگريزي: Karachi) پاڪستان جو سڀ کان وڏو شھر ۽ صنعتي، تجارتي،
تعليمي، مواصلاتي ۽ اقتصادي مرڪز آھي۔ ڪراچيءَ جي رهواسين کي ڪراچيائيٽ به سڏيو
ويندو آهي. ڪراچي دنيا جو ٻيون وڏو شھر آھي۔ ڪراچي پاڪستان جي صوبي سنڌ جو گادي جو
ھنڌ آھي۔ ڪراچي شهر وڏي سمنڊ جي ساحل تي سنڌو ٽڪور جي اتر اولهه ۾ قائم آهي.
پاڪستان جي سڀ کان وڏي بندرگاھ ۽ ھوائي اڏو بہ ڪراچي ۾ قائم آھي۔ ڪراچي 1947ع کان
1960ع تائين پاڪستان جي گاديء جو ھنڌ بہ رھيو. ڪراچي شهر نه رڳو سنڌ جو ڪاروباري
مرڪز آهي، پر هن خطي جو هڪ اهم بندر پڻ آهي. هاڻوڪي ڪراچي جي جڳهه تي واقع قديم
ماهي گيرن جي بستين مان هڪ جو نال ڪولاچي جو ڳوٺ هيو. انگريزن اڻويهين صدي ۾ هن شهر
جي تعمير و ترقي جا بنيادَ وڌا. 1947ع ۾ پاڪستان جي آزادي جي وقت ڪراچی کي نيئن ملڪ
جو گاديءَ جو هنڌ چونڊيو ويو. ان ڪارڻ شهر ۾ لکين مهاجر اچي آباد ٿيا. پاڪستان جي
گاديء جو هنڌ ۽ بين الاقوامي بندرگاهه هئڻ جي ڪارڻ شهر ۾ صنعتي سرگرميون ٻين شهرن
کان پهريان شروع ٿي ويون. 1959ع ۾ پاڪستان جي گاديءَ جو هنڌ اسلام آباد نئيو ويو پر
ڪراچي جي آبادي ۽ معيشت ۾ ترقی جي رفتار گهٽ ناهي ٿي۔ . سڄي پاڪستان مان ماڻهون
روزگار جي ڳولا ۾ ڪراچي ايندا آهن ۽ ان جي ڪارڻ هتي مختلف مذهبي، نسلي ۽ لساني
گروهه آباد آهن. ڪراچي کي ان ڪري مني پاڪستان (Mini Pakistan) يا ننڍو پاڪستان بہ
چيو ويندو آهي. هن شهر ۾ مختلف گروهن جي پاڻ ۾ ڇڪتاڻ جي ڪارڻ 1980ع ۽ 1990ع جي
ڏهاڪن ۾ ڪراچي لساني فسادن، تشدد ۽ دهشتگردي جو شڪار رهيو. بگڙندڙ حالتن کي سنڀالڻ
جي لاء پاڪ فوج کي به ڪراچی ۾ مداخلت ڪرڻي پئي. ايڪويهين صدي ۾ تيز قومي معاشي ترقي
سان گڏ و گڏ ڪراچي جي حالتن ۾ تمام گهڻي تبديلي آئي آهي. ڪراچي جي امن جي صورتحال
اڳي کان بهتر ٿي آهي ۽ شهر ۾ مختلف شعبن ۾ ترقي جي رفتار ۾ سٺو واڌارو آيو آهي.
ڪراچي سنڌو درياءَ جي ڪناري جي اترين حد تي آهي. شهر هڪ قدرتي بندرگاهه جي چوڌاري
اڏيل آهي. ڪراچي 52´ 24° اتر ۽ 03´ 67° اوڀر تي واقع آهي.



https://sd.wikipedia.org/wiki/%D9%BE%D9%88%D8%B1%DA%86%D9%88%DA%AF%D9%8A%D8%B2%D9%8A_%D9%BB%D9%88%D9%84%D9%8A

پورچوگيزي ٻولي ، پرتگيزي ٻولي يا پرتگالي ٻولي هڪ يورپي ٻولي آهي۔ دراصل هي
پورچوگيز جي قومي ٻولي آهي، پر پرتگال يا پورچوگيز جي ڪيترن ئي اڳُوڻن قبضي هيٺ
علائقن ۾ به رائج آهي جن ۾ برازيل، موزمبيق، انگولا، ڪيپ ورڊي، گني بسائو ۽ سائو
ٽومي ۽ پرنسپي شامل آهن۔ٰ هي مڪائو (چين)، اوڀر تيمور ، استوائي گني ۾ پڻ دفتري
ٻولي آهي۔ٰ

هيءَ دنيا ۾ ڳالهائي ويندڙ پنجئين وڏي ٻولي آهي۔ هيءَ ڏکڻ آمريڪا ۾ ڳالهائي ويندڙ
سڀ لان وڏي ٻولي آهي۔ هي يورپي اتحاد جي دفتري زبان مڃي وئي آهي۔

مارچ 2006ء ۾ پرتگالي يا پورچوگيزي ٻوليءَ جو عجائب گهر سائو پائولو، برازيل ۾
کوليو ويو۔

جڏنهن رومي جزيرو نما آئبيريا ۾ 216 قبل مسيح ۾ داخل ٿيا ته هو لاطيني ٻولي
ڳالهائيندا هيا۔ اُنهن هيءَ ئي ٻولي هِتي پڻ رائج ڪئي۔ پرتگالي هڪ پراڻي ٻوليءَ کان
اخذ ڪئي وئي آهي، جنهنکي تاريخ دان قديم پورچوگيزي (پرتگیزی) چوندا آهن۔



https://sd.wikipedia.org/wiki/%D9%85%D8%A7%D9%86_%D9%86%D9%87

”مان نه“ ( رومن سنڌيءَ ۾: maan na ) (انگريزي: ” not me“) هڪ اصطلاح آهي. جنهن جو
مطلب آهي ٻين تي ڪم ۽ ڏوهه وجهڻ. مثال طور: اسان جي معاشري ۾ گهڻائي مسئلا ۽
خرابيون آهن. جڏهن انهن ڏانهن ڌيان ڇڪائيندي، ڪنهن معاملي يا مسئلي ڏانهن ٿورو به
اشارو ٿو ڪجي ته هر ڪو ٿو چوي ”مان نه“ يعني قبضاگيري؟ مان نه. بدعنواني ۽ رشوت
خوري؟ مان نه. امتحانن ۾ ڪاپي ڪلچر؟ مان نه. داداگيري؟ مان نه. ڀتي خوري؟ مان نه.
ڦرلٽ؟ مان نه. يعني مان ته عظمت جو مينار آهيان، باقي سڄو سماج بڇڙو، بديانت ۽
ڪميڻو آهي. فلاڻو سياستدان؟ ڪرپٽ ۽ ڪميڻو. عوام؟ جاهل. فلاڻو؟ فلاڻو ته آهي ئي چريم
سلفائيڊ، ڪاربن آڪسائيڊ. يا معاشري جي ڀلائي ۽ بهتري لاءِ ڪو ڪم ڪرڻو هجي ته ”مان
نه“ ڀلي ٻيا ڪن. مطلب ته هر صورت ۽ هر حالت ۾ ڪم ۽ ڏوهه ٻين تي وجهڻو آهي ۽ ٻين تي
هر وقت ۽ هر حالت ۾ لعنت ڦٽڪار وجهندي، سندن ٻناٻوڙ ڪرڻي آهي، پر پاڻ خبط عظمت جو
شڪار ٿي، پنهنجو پاڻ کي نرگسيت جو لبادو پهرائي، هر وقت سکڻيون کڳيو هڻي، پاڻ کي هر
حالت ۾ اُتم ۽ اعليٰ ثابت ڪرڻو آهي!

اسان جي معاشري ۾ هاڻي ڪامريڊ عزيز ڀنگوار جهڙا سچا انسان تمام ٿورا بچيا آهن، جيڪي
پنهنجي ڪيل غلطين کي مڃي پاڻ ۾ سُڌارا آڻيندا هئا. عزيز ڀنگوار جيئي سنڌ جو هڪ کرو
اڳواڻ ڪارڪن هو، جنهن پنهنجي ڪيل غلطين کي لکت ۾ مڃندي، ”مان ڏوهي هان” کي ڪتابي
شڪل ۾ ڇپائي، پنهنجو پاڻ کي سڀني آڏو تنقيد لاءِ پيش ڪيو هو.



https://sd.wikipedia.org/wiki/%D9%82%D8%B1%D8%A2%D9%86

قرآن يا قرآن مجيد (عربي ٻولي: القرآن الکريم) اسلام جو بُنيادي ڪتاب آهي. اسلامي
عقيدي مطابق قرآن عربي ٻوليءَ ۾ تقريباً 23 سالن جي عرصي ۾ محمد صلي الله عليه وآله
وسلم جَن تي نازل ٿيو. قرآن جي نازل ٿيڻ جي عمل کي وحي چيو ويندو آهي. ۽ هِي ڪتاب
مشهور فرشتي حضرت جبرئيل عليه السلام جي ذريعي محمد صلي الله عليه و آله وسلم جَن
تي نازل ٿِي. مسلمانن جو بنيادي عقيدو آهي ته قرآن ۾ اڄ تائين ڪابه کوٽ ناهي ٿي
سگھي ۽ هِن کي دُنيا جو اڪيلو محفوظ ڪتاب هئڻ جي حيثيت حاصل آهي. جنهن جو حقيقي
مفهوم تبديل ناهي ٿي سگھيو ۽ پُوري دُنيا ۾ ڪروڙن جي تعداد ۾ ڇپجڻ جي باوجود به هِن
جو مَتَن هڪجهڙو آهي. هِن جي ترتيب نزولي نه پر محمد صلي الله عليه وسلم جِي ڏَسيل
ترتيب مطابق اسلام جي پهرين خليفي ابوبڪر صديق جي خلافت جي دور ۾ هِن کي سهيڙيو
ويو. هِن ڪَم جي اڳواڻي زيد بِن ثابت انصاري ڪَئي. قرآن جو سڀ کان پهريون ترجمو
سلمان فارسي ڪيو، جيڪو سورة الفاتحه جو فارسي ترجمو هو. قرآن کي دنيا جي واحد اُن
ڪتاب جي حيثيت پڻ حاصل آهي جيڪو لکين ماڻهن کي زباني ياد آهي. ۽ هِي دنيا م سڀ کان
وڌيڪ پڙهيو ويندڙ ڪتاب آهي، جنهن کي مسلمان روز هرنماز ۾ پڻ پڙهندا آهن ۽ انفرادي
طور تي تلاوت پڻ ڪندا آهن. قرآن جي تشريح کي اسلامي اصطلاح ۾ تفسير چيو ويندو آهي،
جيڪو مختلف ٻولين ۾ ڪيو پيو وڃي. قرآن جو ترجمو پڻ دُنيا جي اهم ٻولين ۾ ٿِي چُڪو
آهي. جڏهن ته صرف سِنڌي ٻوليءَ ۾ ترجمن جو تعداد () کان وڌيڪ آهي. مسلمان هرسال
رمضان مهيني ۾ تراويح دوران گھٽ ۾ گھٽ هڪ ڀيرو مڪمل قرآن جماعت ساڻ ٻُڌندا آهن.
قرآن اسلامي دُنيا ۾ مسلمانن جي عام زندگي، عقيدن ۽ نظرين، اسلامي فلسفي، اسلامي
سياست، سماجيات، اخلاقيات، فني علمن جي تشڪيل ۾ بنيادي ڪردار ادا ڪيو آهي.

قرآن ۾ لفظ ”قرآن“ تقريباً 70 ڀيرا آيو آهي ۽ چند معنائن ۾ استعمال ٿيو آهي. هِي
عربي ٻولي جي فعل قرأ جو مصدر آهي جنهن جي معنيٰ آهي ”هُن پڙهيو“ يا ”هُن تلاوت
ڪَئي“. سرياني ٻوليءَ ۾ هِن جي مساوي (ܩܪܝܢܐ) qeryānā) جو لفظ آهي جنهن جو مطلب آهي
”صحيفو پڙهڻ“ يا ”سبق“. جيتوڻيڪ کوڙ مغربي عالم هِن لفظ کي سرياني ٻوليءَ مان ورتل
سمجھن ٿا، پر اڪثر مسلمان عالم هِن جي اصل خود لفظ قرأ کي قرار ڏنو آهي. بهرحال
محمد جي دور ۾ هِي هڪ عربي اصطلاح ٿِي چُڪي هُئي. لفظ قرآن جو هڪ اهم مطلب ”تلاوت
ڪرڻ“ آهي جيئن قرآن جي شروعاتي آيت ۾ بيان ڪيل آهي : ”يقيناً هِن کي سهيڙڻ ۽ هِن جي
تلاوت اسانجي ذميداري آهي“. ٻين آيتن ۾ قرآن جو مطلب ”هڪ خاص حصو جنهن جي تلاوت
(محمد صلي الله عليه وسلم) ڪئي“ به آهي نماز ۾ تلاوت جي هِن مطلب جو کوڙ جاين تي
ذڪر ٿيل آهي جيئن هِن آيت ۾ آهي : “۽ جڏهن قرآن پڙهيو وڃي ته اُن کي غور سان ٻُڌو ۽
خاموش رهو“. جڏهن ته ٻين صحيفن جيئن توريت ۽ انجيل سان گڏ اهو لفظ استعمال ڪيو وڃي
ته اُن جو مطلب ”ترميم ٿيل صحيفو“ پڻ ٿي سگھي ٿو. قرآن پنهنجي پاڻ کي الفرقان (حق ۽
باطل وچ ۾ فرق ڪندڙ)، امّ الڪتاب، هديٰ (رهنمائي)، حڪمة (دانائي)، ذڪر (ياد) ۽
تنزيل (وحي يا مٿان کان هيٺ موڪلي ويندڙ شئي) بيان ڪري ٿو. هڪ ٻي اصطلاح الڪتاب به
آهي، جيئن ته عربي ٻوليءَ ۾ ٻيا صحيفا مثال طور توريت ۽ انجيل لاءِ به استعمال ٿئي
ٿي. قرآن مان اسم صفت ”قرآني“ آحي. مصحف جي اصطلاح اڪثر مخصوص قرآني مسودن لاءِ
استعمال ٿئي ٿِي پر اِن سان گڏ ئي هِي اصطلاح قرآن ۾ گذريل ڪتابن لاءِ پڻ استعمال
ٿِي آهي.

قرآن ۾ مذهب جو اهو تصور ڏنو ويو آهي ته سڀ مذهب هڪ آهن. اهو هڪ هجڻ انهيءَ مقصد ۽
مفهوم ۾ نه آهي ته سڀئي مذهب پنهنجي موجوده شڪل ۽ صورت ۾ هڪ جهڙا ۽ سچا آهن. پر ان
جو مطلب اهو آهي ته پنهنجي اصل جي اعتبار کان سڀ مذهب هڪ هئا. پر پوءِ جي تبديلي،
ڦيرڦار ۽ واڌاري جي نتيجي ۾ اهي هڪ ٻئي کان مختلف ٿي ويا. قرآن شريف ۾ ارشاد ٿيو
آهي ته:

کَانَ النَّاسُ اُمَّۃً وَّاحِدَۃً ۟ فَبَعَثَ اللہُ النَّبِیّٖنَ مُبَشِّرِیۡنَ
وَمُنۡذِرِیۡنَ ۪ وَ اَنۡزَلَ مَعَہُمُ الْکِتٰبَ بِالْحَقِّ لِیَحْكُمَ بَیۡنَ
النَّاسِ فِیۡمَا اخْتَلَفُوۡا فِیۡہِ ؕ وَمَا اخْتَلَفَ فِیۡہِ اِلَّا الَّذِیۡنَ
اُوۡتُوۡہُ مِنۡۢ بَعْدِ مَا جَآءَتْہُمُ الْبَیِّنٰتُ بَغْیًۢا بَیۡنَہُمْ ۚ
فَہَدَی اللہُ الَّذِیۡنَ اٰمَنُوۡا لِمَا اخْتَلَفُوۡا فِیۡہِ مِنَ الْحَقِّ
بِاِذْنِہٖ ؕ وَاللہُ یَہۡدِیۡ مَنۡ یَّشَآءُ اِلٰی صِرَاطٍ مُّسْتَقِیۡمٍ
(البقرہ:213) ”۽ (سڀ) ماڻهو هڪ امت هئا، پوءِ (ڦري اختلاف ۾ پيا، تنهنڪري) الله
نبين کي خوشخبري ڏيندڙ ۽ ڊيڄاريندڙ ڪري موڪليو ۽ انهن سان گڏ سچ سان ڪتاب لاٿائين
ته جيئن ماڻهن جي وچ ۾ جنهن جي باري ۾ جهڳڙو ڪن ٿا، فيصلو ڪري ۽ ان ۾ اختلاف نه
ڪيو. مگر جن کي اهو (ڪتاب) ڏنو ويو. پڌرن حڪمن اچڻ بعد پاڻ ۾ ساڙ سبب (اختلاف
ڪيائون) پوءِ جنهن بابت جهڳڙو ڪيائون، ان ۾ حق سان الله پنهنجي حڪم مطابق مومنن کي
سڌي رستي جي هدايت ڏني ۽ الله جنهن کي گهري ان کي سڌي رستي جي طرف رهنمائي ڪري ٿو.“

قرآن ڪريم جي ان آيت ۾ مذهبن جي جيڪا نوعيت ٻڌائي وئي آهي، سا هيءَ آهي ته خدا
انسانيت جي شروعات هڪ پيغمبر سان ڪئي. ان کي پنهنجي علم سان نوازيو، ته جيئن اهو
ماڻهن کي ان علم کان واقف ڪرائي.

فَاِنَّ مَعَ الۡعُسۡرِ یُسۡرًا لا اِنَّ مَعَ الۡعُسۡرِ یُسۡرًا (الم نشرح: 5 کان
6)

انهن لفظن ۾ فطرت جو هڪ قانون ٻڌايو ويو آهي، جنهن کي خدا ابدي طور تي سڄيءَ دنيا ۾
قائم ڪري رکيو آهي. ماڻهو چاهي ڪهڙي به ملڪ ۽ ڪهڙي به زماني ۾ هجي. اهو ڪهڙي به
حالت ۾ هجي، هر هنڌ ۽ هر حال ۾ اهي فطرت جي ان قانون کي ڪم ڪندي ڏسندا. موجوده دنيا
ان رنگ ۽ ڍنگ تي ٺهيل آهي ته، هتي ڪنهن به شخص جي لاءِ سدائين هڪجهڙيون حالتون ناهن
هونديون.

اسلامي روايتن مطابق محمد تي پهريون ڀيرو غارِ حرا ۾ اُن وقت نازل ٿِ يجڏهن پاڻ
تنهائيءَ ۾ عبادت لاءِ اُتي ويل هُئا. ان کان پوءِ هِي سلسلو ”وحي“ 23 سالن تائين
جاري رهيو. حديثن ۽ اسلامي تاريخ مطابق مديني واري هجرت کان پوءِ جڏهن محمد جَن
اُتي هڪ آزاد اسلامي معاشروقائم ڪري ورتو ته پاڻ پنهنجن صحابين کي قرآن جي تلاوت ۽
ان جي روزانه نازل ٿيڻ واري حڪمن کي ياد ڪرڻ ۽ ٻين کي سيکارڻ جو حڪم فرمايائون.
روايتن ۾ هِي به آيل آهي ته بدر واري ويڙھ (جنگ بدر) کان پوءِ جڏهن ”قريش“ جا کوڙ
ماڻهون مسلمانن وٽ قيدي بڻجي آيا ته اُنهن ۾ کوڙ ماڻهن مسلمانن کي لکڻ پڙهڻ سيکارڻ
جي بدلي پنهنجي آزادي حاصل ڪئي. اهڙي طرح آهستي آهستي کوڙ مسلمان ٿيڻ لڳا. قرآن کي
پٿرن، هڏين ۽ کجين جي ڦرهن تي لکيو ويو. اڪثر سورتون شروعاتي مسلمانن جي استعمال
هيٺ هيون ڇوته اُن جو ذڪر سُنّي ۽ شيعه ٻنهي جي روايتن ۾ مليو آهي. جيئن ته محمد جو
قرآن کي تبليغ لاءِ استعمال ڪرڻ، دعائن ۾ اُن جو پڙهيو وڃڻ ۽ تلاوت جي انداز ۾ بيان
ڪرڻ جو ذڪر حديثن مان ملي ٿو. 632 عيسويءَ ۾ محمد جي وفات تائين قرآن هڪ ڪتاب جي
شڪل ۾ موجود نه هو. سڀئي عالم اِن ڳالھ تي متفق آهن ته محمد صلي عليه وسلم جَن خُود
وحي جِي ڪتابت نه ڪندا هُئا. صحيح بخاري ۾ محمد جي وحي جي ڪيفيت جو حال هِيئن لکيل
آهي ته ”بسا اوقات (وحي) گھنٽي وڄڻ وانگيان نازل ٿيندي هُئي“ ۽ عائشه کان روايت آهي
ته، ”مون هڪ تمام ٿڌي ڏينهن ۾ حضور تي وحي نازل ٿيندي ڏٺو ۽ (جڏهن وحي ختم ٿِي ته )
سندن مٿي تي پَگھر جا ڦُڙا ٽِمي رهيا هُئا“. قرآن جي بيان مطابق محمد تي پهرين وحي
هڪ ڪشف سان نازل ٿِي هُئي. وحي نازل ڪرڻ واري هستي جي باري ۾ هِي بيان ڪيو ويو آهي
”مضبوط طاقتن وارو“ اُهو جيڪو ”بلند ترين اُفق تي هو. پوءِ هُو ويجهو آيو، پوءِ هُو
هيٺ لٿو. ايتري تائين جو هُو ٻن وکن جي مفاصلي تي ٿي ويو اُن کان به ويجھو“. ويلچ
(Welch) جيڪو هڪ اسلامي عالم آهي، Encyclopedia of Islam ۾ لکي ٿو ته هُو اهو يقين
رکن ٿا ته وحي جي نزول وقت محمد جي ڪيفيتن جي ظاهري شڪل بيان ڪئي وئي آهي اُها صحيح
ٿي سگھي ٿِي ڇاڪاڻ ته وحي جي نازل ٿيڻ کان پوءِ ڪافي پريشان ٿي ويا هُئا. ويلچ
مطابق، وحي جي موقعي تي محمد کي ڇرڪائيندڙ جھٽڪا سندن ويجھن ماڻهن لاءِ اِن ڳالھه
جو ثبوت بڻيا هوندا ته محمد جِي وحي جو مبدا مافوق الفطرت آهي. مُحمد جا ناقدين
انهن مشاهدن جي آڌار تي کين مجنون، جادوگر سڏيندا هُئا ڇوته عربن جي تاريخ ۾ اهڙا
کوڙ ٻيا ماڻهون به اهڙن تجربن جا دعويدار هُئا. ويلچ وڌيڪ اِهو به چوي ٿو ته هِي
ڳالھه اڻ چِٽِي آهي ته اهڙا مشاهدا محمد جي نبوت جي دعويٰ کان پهرين آهن يا پوءِ
جا. قرآن محمد کي اُمّي قرار ڏنو آهي جنهن جو عام طور تي ”اڻ پڙهيل“ مطلب ٿئي ٿو.
پر اِن جو مطلب حقيقت ۾ ڪُجھه ڳُوڙهو آهي. قرون وسطيٰ جا مفسّر جهڙوڪه طبري مطابق
هِن اصطلاح جا ٻه مطلب آهن: پهريون هِي ته عام طور تي لکڻ ۽ پڙهڻ جي قابل نه هجڻ
جڏهن ته ٻيو هِي ته گذريل ڪتابن ۽ صحيفن کان اڻڄاڻ هُجڻ. (جيئن ته اڪثر مفسّر پهرين
مطلب کي وڌيڪ ترجيح ڏيندا آهن). ان کان علاوه، محمد جو ناخوانده هُجڻ سندن نبوّت جي
سچائيءَ جو هڪ دليل سمجھيو وڃي ٿو. جيئن ته امام فخر الدين رازي چون ٿا ته ، جيڪڏهن
محمد لکڻ پڙهڻ تي پوري مهارت رکندا هُئا ته اُن تي هِي شڪ ڪري سگھجي ٿو ته اُنهن
پنهنجي ابن ڏاڏن جا ڪتاب پڙهيا هوندا. ڪُجهه عالم جهڙوڪه ”واٽ“ ٻين معنيٰ کي وڌيڪ
ترجيح ڏين ٿا.

قرآن هڪ وڏو ڪتاب ڪتاب آهي، اُن جي ورهاست حضرت محمد صلي الله عليه وسلم جَن پنهنجي
زندگيءَ ۾ فرمائي چُڪا هُئا ۽ اِها رهنمائي ڪري چُڪا هُئا ته هِن آيت کي ڪهڙي سورت
۾ ڪِٿي رکڻو آهي. پاڻ صلي الله عليه وسلم جي زندگي ۾ قرآن جا بيشمار حافظ هُئا ۽
محمد صلي الله عليه وسلم شعبان ۽ رمضان جي مهينن ۾ قرآن جو کوڙ ڀيرا ختمو پڙهندا
هُئا جيڪو ظاهر آهي ته ڪنهن ترتيب کان بغير ممڪن ناهي. قرآن جو اعجاز هِي آهي ته اڄ
تائين ۾ ڪابه تبديلي ناهي ٿِي سگھي. پهرين صدي هجري ۾ لکيل قرآن جيڪو ترڪي جي عجائب
گھر ۾ توپ ڪاپي ۾ آهي يا ايران جي شهر مشهد ۾ امام علي رضا عليه السلام جي روضه جي
عجائب گھر ۾ آهي، ان ۾ بعينه هِي ئي قرآن خطِ ڪُوفي ۾ ڏسي سگھجي ٿو جيڪو اڄ جديد
طباعت کان پوءِ به اسانجي اڳيان آهي. هِن کي ستن (7) منزلن ۾ ورهايو ويو آهي، ان
کان علاوه هِن جي هڪ کي ٽيهن (30) سيپارن ۾ پڻ ورهايو ويو آهي. قرآن کي سورتن ۾
پڙهڻ ورهايو ويو آهي. قرآن ۾ 114 سورتون آهن جنهن مان ڪُجهه وڏيون ۽ ڪُجهه ننڍيون
آهن. سڀ کان وڏي سورة البقرة آهي. سورتن ۾ موجود مضمون کي آيتن جي شڪل ۾ ورهايو ويو
آهي. قرآن ۾ 6،666 آيتون آهن. هيٺ هِن جي ورهاست پيش ڪئي وئي آهي.

موجوده زماني ۾ ننڍي کنڊ جي عالمن قرآن جي نظم (ترتيب) تي گھڻو ڪم ڪيو آهي ۽ ان
لحاظ کان قرآن کي مضمونن ۽ ترتيب جي لحاظ کان بابن ۾ تقسيم ڪيو ويو آحي. حميد الدين
فراهي، امين احسن اصلاحي ۽ جاويد احمد غامدي جو ڪم هِن سلسلي ۾ نمايان آهي. انهن
عالمن قرآن جي سورتن کي ستن بابن ۾ ورهايو آهي. انهن جي ڪم جو خلاصو جاويد احمد
غامدي جي الفاظن ۾ هيئن آهي ته :

قرآن جي ٻولي فصيح عربي آهي جنهن کي اڄ به ادبي مقام حاصل آهي ۽ انکان علاوه عربيءَ
جا کوڙ لهجا (مصري، مراڪشي، لبناني، ڪويتي وغيره) پيدا ٿِي چڪا آهن. قرآن جي ٻوليءَ
کي اڃا تائين عربي لاءِ هڪ معيار جي حيثيت حاصل آحي. عربي جا وڏا عالمَ جن ۾
غيرمُسلم به شامل آهن قرآن جي فصيح، جامع ۽ انساني نفسيات سان ملندڙ جلندڙ ٻوليءَ
جي تعريف ۾ رطب اللسان آهن. ايتري وڏي ڪتاب هئڻ باوجود به هِن ۾ ڪابه گرامر جي غلطي
موجود ناهي. بلڪه عربي ابجدي اکرن جي لحاظ کان جيڪڏهن ابجد جي عددن کي نظر ۾ رکيو
وڃي ته قرآن ۾ هڪ جديد تحقيق مطاق جيڪا ڊاڪٽر الخليفه جَن ڪمپيوٽر تي ڪئي آهي، قرآن
۾ باقاعده هڪ حسابي نظام موجود آهي جيڪو ڪنهن انسان جي وس ۾ ناهي. قرآن ۾ قصا به
آهن ۽ تاريخي واقعا به آهن، فلسفو به ملندو ۽ منطق به ، ڳُوڙهيون سائنسي ڳالهيون به
آهن ۽ عام انسان جي زندگي گذارڻ جو طريقو به. جڏهن قرآن نازل ٿيو ان وقت جيڪا عربي
رائج هُئي سا تمام فصيح هُئي ۽ اُن دور ۾ شعر ۽ ادب کي وڏي اهميت حاصل هئي حالانڪه
هِي ممڪن ناهي ته قرآن ۾ ڪابه غلطي هُجي ۽ دشمن ان متعلق ڳالهيون ڪن. بلڪه قرآن جي
دعوا هئي ته هِن جهڙي هڪ آيت به ٺاهي ڏيکاريو پر اُن دور ۾ ماڻهون پنهنجي ٻوليءَ جي
فصاحت ۽ جامعيت جي ڪري ٻين کي عجمي (گونگو) چوندا هُئا، هِن ڳالهه ۾ ڪامياب نه ٿِي
سگھيا.

حروفِ مقطعات (عربي: مقطعات، حواميم، فواتح )¬. قرآن مجيد جون اڪثر آيتن جي شروع ۾
اچن ٿا ۽ الڳ الڳ پڙهيا وڃن ٿا، انهن کي آياتِ مقطعات ۽ انهن اکرن کي حروفِ مقطعات
چيو ويندو آهي، مثال طور: الم_ هِي قرآن جي 29 سورتن جي شروع ۾ آيل آهي. هِي ڪُل 14
اکر آهن. ا،ل،م،ص،ر،ڪ،ه،ي،ع،س،ج،ق،ن. مسلمان عالم جون گڏيل نظريو آهي ته ان جو
حقيقي مطلب الله کي ئي خبر آهي. اڪثر عالمن مطابق هِي عربي لفظن جا مخفف آهن ۽
ڪُجهه عالمن مطابق هِي ڪُجهه رمز،راز (code) آهن. هِي اکر 29 سورتن ۾ پهرين آيت طور
آيل آهن ۽ سورة الشوريٰ (سورة نمبر 42) ۾ ٻين (2) آيت طور به آيل آهن. يعني هڪ کان
پنج اکرن تي مشتمل 30 جوڙ (combinations) آهن، جيڪي 29 سورتن جي شروعات ۾ قرآن ۾
ملن ٿا.

قرآن جا ترجما پُوري دنيا جي اهم ٻولين ۾ ٿي چُڪا آهن ۽ کوڙ سارا ترجما جاري آهن.
وڏين ٻولين ۾ ترجما هڪ کان وڌيڪ ماڻهن مختلف دورن ۾ ڪيا آهن. قرآن جا يورپي ۽ ٻين
ٻولين ۾ ترجما غير مسلمانن پڻ ڪيا آهن. اهڙي طرح ڪُجهه ترجما بنا عربي متن جي پڻ
شايع ڪيا ويا آهن، جڏهن ته رومن رسم الخط ۾ پڻ مختلف سببن ڪري ترجما ٿِيا آهن. قرآن
جو سڀ کان پهريون ترجمو فارسي ٻوليءَ ۾ ٿيو جيڪو سلمان فارسي ڪيو. مغربي ٻولين ۾
پهريون لاطيني ٻوليءَ ۾ ترجمو ٿيو جيڪو رابرٽ ڪيٽون 1143ع ۾ ڪيو هو. قرآن جو پهريون
انگريزي ترجمو اليگزينڊر راوس 1649ع ۾ ڪيو.

قرآن جي لفظن کي اُن جي اکرن کي زبان سان صحيح اُچار سان ادا ڪرڻ جي علم کي تجويد
چوندا آهن.



https://sd.wikipedia.org/wiki/%D8%B3%D9%84%D8%B7%D9%86%D8%AA_%D8%A8%D8%B1%D8%B7%D8%A7%D9%86%D9%8A%D8%A7

سلطنت برطانيه پنهنجي ويڪر جي اعتبار سان تاريخ جي سڀ کان وڏي سلطنت هئي ۽ ڪافي
عرصي تائين هي هڪ عالمي طاقت رهي۔ 1921ء تي پنهنجي طاقت ۽ ويڪر جي انتها تي هي 33
ملين چورد ڪلوميٽر رقبي تي پکڙيل هئي ۽ ان جي حڪمراني هيٺ 45 ڪروڙ 80 لک ماڻهو هيا
جيڪي ان وقت جي عالمي آبادي جو هڪ ڀاڱي چار ٿين ٿا۔ هي ايتري ويڪري هئي جو هن جي
باري ۾ چيو ويندو هو ته سلطنت برطانيا تي ڪڏهن سج لهندو نه هيو. هي دنيا جي پنجن ئي
آباد کنڊن تي موجود هئي۔

هن جي شروعات آئرلينڊ ۾ 1541ء کان ٿي۔ 1607ء ۾ آمريڪا ۾ جيمز ٹائون پهرين انگريز
آبادر هئي۔ 1707 ۾ اسڪاٽ لينڊ ۽ انگلستان متحد ٿين ٿا۔ برطانوي نيون آباديون اتر
آمريڪا، ڏکڻ آمريڪا، آفريڪا، آسٽريليا ۽ ايشيا ۾ پکڙجنديون وڃن ٿيون۔ هن دوران گڏيل
آمريڪي رياستن جي آزادي ۽ سلطنت برطانيا کان عليحدگي هڪ علائقائي نقصان ته هيو پر
تجارتي ۽ معاشي تعلق بدستور قائم رهيق۔

برطانوي ايسٽ انڊيا ڪمپني سلطنت برطانيا جي ڦهلاء ۾ اهم ڪردار ادا ڪيو۔ انجي ابتدا
1600ء ۾ ملڪه ايلزبٿ پهرين جي دور ۾ بحيثيت هڪ تجارتي ڪمپني جي ٿي۔ هن جو مقصد
هندستان سان تجارت هئي۔ مغل سلطنت جي زبون حالي طاقت جو خال پيدا ڪيو جيڪو ايسٽ
انڊيا ڪمپني پورو ڪيو. 1857ء تي ننڍو کنڊ مڪمل طور تي سلطنت برطانيا جو حصو بڻجي
چڪو هو۔

ابتدا وانگر هن جو زوال به آئرلينڊ کان 1922ء ۾ شروع ٿيو۔ 1947 ۾ ننڍو کنڊ عليحده
ٿيو.



https://sd.wikipedia.org/wiki/%D8%A7%D9%86%D9%81%D8%A7%D8%B1%D9%85%D9%8A%D8%B4%D9%86_%D9%BD%D9%8A%DA%AA%D9%86%D8%A7%D9%84%D9%88%D8%AC%D9%8A

انفارميشن ٽيڪنالوجي: انفارميشن ٽيڪنالوجي هڪ ڪاروباري سيڪٽر آهي، جيڪو ڪمپيوٽنگ،
بشمول هارڊويئر،سافٽوئير،مواصلات ۽ عام طور جيڪي ڪجهه به معلومات جي ترسيل ۽
مواصلات کي آسان بڻائي.انفارميشن ٽيڪنالاجي ڊيٽا جي ترتيب،جهڙوڪ ٽيڪسٽ يا لکت ،
آواز، تصوير، ڇاپو يا ڪنهن ٻئي صورت ۾ هجي

جڏهن ڪمپيوٽر ۽ ڪميونيڪيشن -ٽيڪنالاجي- پاڻ ۾ گڏجي ٿي ته -انفرميشن ٽيڪنالاجي-
”انفوٽيڪ“ جو -جنم- ٿئي ٿو. هيءَ -ٽيڪنالاجي- اهو ٻڌائي ٿي ته ڪيئن معلومات ڪمپيوٽر
ذريعي -تخليق- ڪجي، -ان- جو تحفظ، منتقلي، مٽاسٽا ۽ ڦهلاءُ ڪيئن ڪجي؟ عام طور تي
جڏهن اسين -انفرميشن ٽيڪنالاجي- بابت ڳالهايون ٿا، تڏهن اهو ذهن ۾ رکڻ گهرجي ته
-ان- ۾ ڪمپيوٽر جو استعمال ۽ معلومات جي موجودگي هڪٻئي لاءِ لازم ملزوم آهن. سانئسي
طور تي انفرميشن ٽيڪنالاجيءَ جي وصف هيٺين ريت ٿيندي. ڪمپيوٽر سان تعلق رکندڙ
معلومات جي -تخليق-، ڊزائيننگ، منتقلي، واڌاري، سڌاري، سپورٽ ۽ ترتيب واري سائنسي
علم کي -انفرميشن ٽيڪنالاجي- چئبو آهي. سافٽ ويئر (پروگرام) ذريعي ڏنل معلومات جي
مٽاسٽا، منتقلي، جمع -بندي-، حفاظت، اُن جي نشريات ۽ بحالي وغيره -انفرميشن
ٽيڪنالاجي- جا اهم جزا آهن. موجوده وقت ۾ هي اصطلاح تمام گهڻي وسعت حاصل ڪري چڪو
آهي ۽ ڪمپيوٽنگ ۽ ٽيڪنالاجيءَ جي ڪيترن ئي پاسن کي پنهنجي دائري ۾ آڻي ٿو. هن شعبي
سان لاڳاپيل ماڻهو نيٽ ورڪنگ، انسٽاليشن ۽ ڊيٽا بيس جي مختلف شعبن ۾ پنهنجي ڊيوٽي
انجام ڏين ٿا. نه صرف ايترو، پر ادارن ۾ ڊيٽا مئنيجمينٽ، نيٽ ورڪنگ، هارڊ ويئر،
انجنيئرنگ، سافٽ ويئر ڊزائينگ، ويب ڊزائينگ ۽ ڪمپيوٽنگ واري سموري نظام جي ترتيب ۽
تنظيم به هن شعبي جي ماهرن جي محنت جو نتيجو آهي. هيءُ اصطلاح سڀ کان پهرين مشيگان
جي جم ڊامسڪ (Jim Damsic) نومبر 1981ع ڌاري ايجاد ڪيو. ڊامسڪ، موٽرگاڏين سان
لاڳاپيل هڪ ڪمپنيءَ ۾ ڪمپيوٽر مئنيجر طور ڪم ڪندو هو. سندس خيال هو ته ”ڊيٽاپروسيس“
وارو اصطلاح، جيڪو 1958ع کان استعمال ٿي رهيو هو، هاڻي ڪم جو نه رهيو آهي، تنهنڪري
-ٽيڪنالاجي- جي ترقيءَ ۽ جدت کي نظر ۾ رکندي، -ان- جي جڳهه تي ڪو نئون اصطلاح جوڙجي
۽ اُن کي -انفرميشن ٽيڪنالاجي- سڏڻ گهرجي.

موجوده وقت ۾ دنيا جي سمورن ملڪ جي يونيورسٽين ۾ هن شعبي جو قيام عمل ۾ آندل آهي،
جنهن سان هن شعبي جي ماهرن جو هڪ وڏو انگ مختلف ادارن ۾ پنهنجون خدمتون انجام ڏيئي،
هر ملڪ جي ترقيءَ ۾ پائيداري پيو ڪري.



https://sd.wikipedia.org/wiki/%D8%A7%D9%84%D9%8A%DA%AA%D9%BD%D8%B1%D8%A7%D9%86%DA%AA%D8%B3

هٿرادو برقي شين ۾ ريڊيو، ٽيليويزن ريفريجريٽر، استري، پنکا، ايئرڪنڊيشنر، واشنگ
مشينون، برقي چُلها، ڪٽليون، جوسر، بلينڊر ۽ ٽوسٽر وغيره اچي وڃن ٿا. برقي شين کي
ٻن حصن ۾ ورهايو ويو آهي. هڪڙيون ڳريون برقي شيون ۽ ٻيون هلڪيون برقي هٿرادو شيون.
ڳرين برقي شين ۾ اليڪٽريڪل ڪمپليڪس، ٽرانسفارمر ۽ بجليءَ جا ٻيا وڏا سامان اچن ٿا.
هلڪين برقي شين ۾ بجليءَ جون موٽرون، پنکا، واشنگ مشينون، فرج ۽ ننڍا ٽرانسفارمر
وغيره شامل آهن. بجليءَ جون ڪيتريون هٿرادو شيون پاڪستان ۾ تيار ٿينديون آهن، جن ۾
موٽرون، پنکا، بلب، ٽيوب لائيٽون، ڪيبل تارون، واٽر ڪولر، وولٽيج ريگيوليٽر،
اسيبلائيزر، استريون، هيٽر، ٽيبل لئمپ، بَزر، گهنٽيون، ٽوسٽر ساڪيٽ، پلگ، هولڊر ۽
سئچ وغيره کان سواءِ وڏين برقي شين جا ننڍڙا ننڍڙا پرزا ۽ اوزار شامل آهن. پاڪستان
۾ بجليءَ جون تارون ۽ ڪيبل بنائڻ جا ڪيترائي ڪارخانا آهن. گجرات ۾ پنکن جي صنعت
آهي، جتي هر قسم جا پنکا تيار ڪيا ويندا آهن. ان کانسواءِ ڊيزرٽ ڪولر خالص پاڪستاني
صنعت آهي. برقي هٿراڌو شين جي وڏي مارڪيٽ ڪراچيءَ ۾ آهي. ان کان سواءِ سنڌ جي سڀني
شهرن، پنجاب ۽ بلوچستان ۾ پڻ مارڪيٽون آهن. ڊيزرٽ ڪولر جا ڪارخانا ڪراچي، لاهور،
گجرات ۽ گجرانوالا ۾ آهن. بجليءَ جي بلبن ۽ ٽيوب لائيٽن ۾ پنج واٽ کان ويندي 1500
واٽ جا بلب، ٻن فوٽن ۽ چئن فوٽن جون ٽيوب لائيٽون، وڌيڪ روشنيءَ ۽ طاقت جا مرڪيوري
بلب ۽ گاڏين ۾ استعمال ٿيندڙ گهٽ وولٽيج جا بلب شامل آهن. پاڪستان ۾ ننڍا ۽ وڏا
ٽرانسفارمر ٺاهڻ جا اَٺ ڪارخانا آهن. ان کان سواءِ پاڪستان ۾ پلاسٽڪ مان ٺهندڙ برقي
شيون، جن کي بيڪرلائيٽ چيو ويندو آهي، به تيار ٿينديون آهن. بجليءَ جو موٽرون ۽
واشنگ مشينون ٺاهڻ جا به ڪيترائي ڪارخانا پاڪستان ۾ ڪم ڪري رهيا آهن. اڄ جي جديد
دؤر ۾ بجلي رڳو گهرن کي روشن ڪرڻ لاءِ نه، پر سڄي گهر کي هلائڻ جي ذميداري کڻي چڪي
آهي. بجليءَ جي شين، اڄ ”گهر“ جو تصور ئي بدلائي ڇڏيو آهي.



https://sd.wikipedia.org/wiki/%D8%A7%D8%B2%D8%A8%DA%AA%D8%B3%D8%AA%D8%A7%D9%86

ازبڪستان (Uzbekistan): سمرقند ۽ -بخارا- جا تاريخي شهر هن وقت -ازبڪستان- رياست
(ريپبلڪ) ۾ شامل آهن، جيڪا 1991ع ۾ سوويت يونين (USSR) جي خاتمي بعد هڪ آزاد جمهوري
۽ خودمختيار رياست طور قائم ٿي آهي ۽ اسلامي تشخص سان سڃاپجڻ لڳي آهي. -ازبڪستان-
جي ڪل پکيڙ 700، 172 چورس ميل (يعني 400، 7، 44 چورس ڪلوميٽر) آهي ۽ -آدمشماري- ڏيڍ
ڪروڙ کان مٿي آهي. هاڻي -ازبڪستان- وارا پنهنجي ماضيءَ کي جاڳائي رهيا آهن ۽
پنهنجين وڏين ناميارين شخصيتن جون ورسيون ملهائي رهيا آهن. -آڪٽوبر- 1998ع حضرت
-امام بخاري- رحه ۽ مشهور رياضي دان احمد فرغانيءَ جي ياد ۾ -بين- الاقوامي
ڪانفرنسون سڏايون ويون، جيڪي مرڪزي -ازبڪستان- سائنسي اڪيڊمي -تاشقند- طرفان منعقد
ٿيون، -جن- ۾ سنڌ مان مشهور اسڪالر ڊاڪٽر نبي بخش خان بلوچ کي سڏايو ويو. هن
ڪانفرنس ۾ ڊاڪٽرصاحب هڪ تاريخي مقالو پڙهيو هو. ازبڪستان، پاڪستان جو پاڙيسري ملڪ
آهي. -افغانستان- سان لاڳو آهي. -پاڪستان- مان جيڪا شاهراهه گلگت کان اڳتي وڃي ٿي.
سا آخر ۾ ساڄي هٿ تي مُڙي، چين ۾ داخل ٿئي ٿي، پر جيڪڏهن اتان کاٻي واٽ تي هلجي ته
-ٿوري- فاصلي کان پوءِ -ازبڪستان- اچي ويندو. -ازبڪستان- جي گاديءَ جو شهر -تاشقند-
آهي، پر هن ملڪ جا مشهور تاريخي شهر چار آهن: (1) سمرقند، (2) شهر سبز، (3) -بخارا-
۽ (4) خيوا. انهن شهرن جي ڏسڻ کان سواءِ -ازبڪستان- جي تاريخي عظمت جي صحيح ڄاڻ
حاصل نه ٿيندي. شهر ماضيءَ ۾ وڏن عالمن، عارفن، مشهور مدرسن، مسجدن ۽ وڏن بادشاهن
جي آخري آرامگاهن مرڪز رهيا آهن. سمرقند ۾ وڏي فاتح -امير- تيمور جو مقبرو آهي،
جيڪو عمارت سازيءَ جي اعتبار کان بي مثال يادگار آهي. -امير- تيمور جو پوٽو الغ
بيگ، وڏو -بادشاهه- ٿي گذريو آهي. هيءُ وڏو عالم ۽ سائنسدان پڻ هو، جنهن تجربن لاءِ
سمرقند ۾ وڏي رسدگاهه ٺهرائي، جيڪا اڄ به موجود آهي. -ان- کان سواءِ -اسلام- جي
عملي خدمت ۽ عظمت جا ڪيئي روشن ستارا، هنن شهرن جي -آس- پاس آرامي آهن. -امام
بخاري- رحه سمرقند کان ڏهه ٻارنهن ميل ٻاهر پنهنجي اباڻي ڳوٺ ۾ آرامي آهي، -جتي-
موجوده حڪومت سندس روضو وڏن دروازن واري ايوان ۾ تعمير ڪيو آهي. نقشبندي سلسلي جو
باني حضرت بهاءُ الدين نقشبند، -بخارا- جي شهر کان -اتر- طرف ڇهن ميلن جي مفاصلي تي
آرامي آهي، -جتي- هڪ وڏي وسيع خانقاهه، مدرسو، وڏي شاهي -جامع مسجد- ۽ ٻاهران سادي
-تربت- سندس عظمت جا يادگار آهن. شهر سمرقند ۾ سندس مريد مشهور ولي خواجه عبيدالله
احراءِ مدفون آهي. ”فعانه“ کان هڪ سؤ ڪلوميٽر پري ”اندجان“ جي وادي، -بابر بادشاهه-
جو وطن آهي، -جتي- ”باغ بابر“ اڃا تائين موجود آهي. ڊاڪٽربلوچ صاحب -ازبڪستان- جي
سفر ۾ هيٺيون دلچسپ احوال قلمبند ڪيو آهي:

”مون کي حياتيءَ ۾ پهريون ڀيرو -ازبڪستان- وڃڻ جو موقعو مليو ۽ ڪانفرنس وقت،
تاشقند، سمرقند ۽ فرغانه جا شهر به ڏٺم. -ان- بعد مون پنهنجي ذاتي انتظام ۽ اهتمام
سان سمرقند (ٻيهر)، سبز شهر، شهر ڪتاب، شهر ڪرشي، بخارا، اورگنج ۽ خيوا جا شهر ڏٺا.
جتان اڀرندي -اتر- طرفان هليس ۽ سڄي ملڪ مان سفر ڪري الهندي ڇيڙي تي خيوا ۾ پهتس.
-تاشقند- وڏي ۾ وڏو ماڊرن شهر آهي، جنهن جهڙو صاف، ڪشادو ۽ وڏين شاهي عمارتن وارو
شهر، -پاڪستان- ۽ هندستان ۾ ڪونهي، البت -اسلام- -آباد- وڌيڪ بهتر پلاننگ سان
-تاشقند- سان ڪلهو هڻي سگهي ٿو. -ازبڪستان- ۾ جبلن جون وڏيون قطارون آهن، -جن- مان
سون نڪري ٿو. جتان ڪجهه سال اڳ نوي ملين ڊالرن جو سون ڪڍيو ويو ۽ وڪيو ويو. پئٽرول
۽ گئس جا بي انداز وڏا ذخيرا آهن. زراعت ۾ وڏي ۾ وڏو فصل ”پنبه“ (ڪپهه) جو آهي.
-تاشقند- کان وٺي خيوا تائين (سواءِ ريگستاني علائقن جي) وونئڻ نظر آيا. اڃا ڪن
ڀاڱن ۾ ڦُٽيون هيون ۽ ماڻهن پئي چونڊيون. -بخارا- کان خوارزم صوبي تائين -ٿر- مثل
ڳاڙهاڻ مائل واريءَ وارو وڏو ريگستان آهي، جنهن کي ”قلز ڪم“ (ڳاڙهي واري) ريگستان
سڏجي ٿو. -ان- ۾ گئس جا وڏا ذخيرا آهن. خوارزم جي (اتر اوڀر) ٻئي طرف ڪاراڻ مائل
واري آهي ۽ -ان- کي ’ڪار ڪم‘ (ڪاري واري) ريگستان چون. سڀ ميوا (انگور، صوف، آڙو،
زردالو، ڏاڙهون وغيره) ٿين. وڏو ڪارو ڪانءُ عام آهي. اسان واري ڪٻر به آهي، جنهن کي
”پاڪستاني مينا“ چون. سندن خيال ۾ ڪٻرون -پاڪستان- مان ٿيون اچن. باغن ۽ وڻن ۾،
ٻاهر توڙي شهرن ۾ شڪڪا پکيءَ جو راڄ آهي. هيءُ پکي ڪانءُ کان وڏو ۽ ڪجهه ڊگهي پڇ
سان آهي ۽ پٺيءَ تي ڪارن اڇن کنڀن جا -پٽا- اٿس. مون اهو پکي پهريائين ڪوئيٽا جي
باغن ۾ ويٺل ڏٺو ۽ بلوچيءَ ۾ -ان- کي ”شڪڪ“ چون. سڀ کان وڌيڪ ته -ازبڪستان- عقابن،
بازن ۽ شڪرن جو ملڪ آهي ۽ اسان وٽ سنڌ ۾ اهي اتان ٿا اچن. سمرقند ۾ مانيءَ جي هوٽل
تي ڪبابن وارن جي آڏو به اهڙا پکي ويٺا هئا. هڪ کي ٽنگ ۾ ڏور ٻڌل هئي، باقي ٻيو
آزاد هو ۽ پئي گهميو. هتي قسمين قسمين ماکي ٿئي ٿي ۽ گهڻو ڪري سڀ جبلن مان اچي ٿي.
-امام بخاري- جي يادگار تي اسان کي جيڪا دعوت کارايائون، -ان- ۾ ماکي به پيالن ۾
رکيائون. اها سفيد ماکي هئي. کائڻ سان ائين محسوس ٿيو، ڄڻ -ان- ۾ داڻ داڻ هئي، پر
وڏي ڳالهه ته -ان- ۾ عطر واري سرهاڻ هئي. -بازار- ۾ -جتي- ڪٿي ماکيءَ جا دڪان هئا،
پر اهڙي خوشبودار اڇي ماکي ڪٿي به ملي نه سگهي“. هن ملڪ سان -پاڪستان- جو هڪ تعلق
اهو به آهي ته هندستان ۽ -پاڪستان- وچ ۾ 1965ع واري -جنگ- جي خاتمي لاءِ مشهور
”تاشقند ٺاهه“ به -ازبڪستان- جي شهر -تاشقند- ۾ ٿيو هو.



https://sd.wikipedia.org/wiki/%DA%AA%D8%B1%D8%B3%D9%85%D8%B3

عيد ولادت مسيح يا وڏي ڏڻ، کي ڪرسمس به چوندا آهن. جيڪو يسوع مسيح (اسلامي نالو:
حضرت عيسا) جي ڄمڻ جي حوالي سان سُرهائي ۽ جشن جو ڏينهن آهي. ڪرسمس عام طور تي هر
سال 25 ڊسمبر تي ملهائي ويندي آهي. جيتوڻيڪ تاريخ جا عالم اها ڳالهه مڃين ٿا ته اهو
ڏڻ، حضرت عيسا جو اصلي ڄمڻ جو ڏينهن ناهي. اهو جش روم ۾ عيسائيت جي پکڙجڻ کان پهرين
به ان ئي تاريخ تي ملهايو ويندو هيو.

دنيا جي ڪيترن ئي ملڪن ۾ ڪرسمس ڏاڍي سرهائي سان ملهايو وڃي ٿي. پاڪستان ۾، مسيحي
برادري، هي جشن ڏاڍي عقيدت سان ملهائيندي آهي. ان ڏڻ جي حوالي سان حڪومت طرفان هر
سال ڪرسمس بازار 22 کان 24 ڊسمبر تي لڳائي ويندي آهي،

ڪرسمس جي سڳوري ڏڻ تي مسيحي، ميري (Merry Christmas) ڪرسمس يعني ميلاد مسيح مبارڪ
(Milaad e Maseeh Mubarak ) چئي ٻين کي وڌايون ڏيندا آهن ۽ خوشيون ملهائيندا آهن.



https://sd.wikipedia.org/wiki/%D9%BD%D9%8A%DA%AA%D9%86%D8%A7%D9%84%D8%A7%D8%AC%D9%8A

ٽيڪنالاجي (انگريزي ٻولي: Technology)(اردو: طرزيات) علم فن، علم ھنر، علم
ڪاريگري؛سائنس ۽ نظرين جو اڀياس يا مطالعو جنھن وسيلي اھا ڄاڻ حاصل ڪئي ويندي آھي
ته شيون ڪيئن ٿيون ڪم ڪن ۽ ان ڄاڻ وسيلي فني يا ھنري شيون ٺاھڻ ۽ اَڍڻ. سائنس ۽
معلومات جي فني ۽ عملي استعمال کي ٽيڪنالاجي چيو ويندو آهي ۽ هن شعبي علم جي دائري
ڪار ۾ اهي تمام آلات (اوزار) پڻ اچي وڃن ٿا ۽ اهي تمام دستورالعمل يا طريقيڪار پڻ
جيڪي علمي معلومات جي عملي استعمال بابت هوندا آهن۔ طرزيات ، علم ڪاريگري يا
ٽيڪنالاجي جي اصطلاح عام طور تي طرازن (techniques) جي هڪ مجموعي جي لاءِ استعمال
ٿيندا آهن (مثال جي طور تي (space technology))، ۽ بعض اوقات انکي (engineering) جي
طراز يا ٽيڪنيڪ استعمال ڪندي بڻائي ويندڙڪنهن شيءِ (پيداوار يا پروڊڪٽ) جي لاءِبه
استعمال ڪيو ويندو آهي جيئن ته ڪا ٽيڪنيڪي ڪاروباري ادارو پنهنجي بڻايل پيداوار کي
هڪ ٽيڪنالاجي چئي سگهي ٿو ، مثلا Hitachi technology ۽ ABI technology وغيرهه
وغيرهه۔

علم ڪاريگري طرزيات هڪ تمام وسيع اصطلاح آهي ۽ نوع انسان جو ان سان تعلق اھن وقت
کان جاري آهي جڏنهن کان هِن انسان قدرتي اسباب ۽ وسيلن کي سادن اوزارن ۾ بدلڻ سکيو۔
زمانو قبل از تاريخ جي دور ۾ حضرت انسان جو باهه لڳائڻ جي طريقي جو دريافت ڪرڻ ۽
ڪنهن وزني شيءِ جي هيٺان ڪا گول شيءِ رکي اُن کي ڌِڪڻ (جنهن سان ڦيٿي جي ايجاد ٿي)
سڀ ڪجهه علم ڪاريگريءَ جي ئي شروعاتي شڪل آهي۔ ۽ موجودهه دور ۾ اچو ته گهڻيون ئي
اهڙيون ايجادايجادون و طراز آهن جن هن دنيا کي هڪ نئي شڪل ۾ ڍالي ڇڏيو آهي، انهن ۾
www ۽ انجي بنياد يعني شمارندہ (computer) وغيرهه اہم آهي۔ هڪ ٻيو پاسو اهو آهي ته
تمام تر علم ڪاريگري طرزيات انساني ڀلائي جي طرف ئي رخ ناهي ڪيو بلڪه ڪثير تعداد ۾
اهڙيون طرزيات پڻ تخليق ڪيون ويون آهن ۽ ڪيون پيون وڃن جيڪي انسانيت ئي کي مٽائي
ڇڏڻ جي بهرپيو صلاحيت سان مالامال آهن ۽ انهن جي چند مثالن ۾ اور انکی چند مثالوں
میں Atom bomb اور Neutron bomb جنهن کي مہيب هٿيار شامل آهن۔



https://sd.wikipedia.org/wiki/%D9%87%D9%BD%D9%84%D8%B1

ايڊولف هٽلر 20 اپريل 1889ع ۾ آسٽريا ۽ جرمني جي سرحد بويريا جي هڪ غريب گهراڻي ۾
پيدا ٿيو. هٽلر جي تعليم نهايت ئي گهٽ هئي. آسٽريا جي گاديءَ واري هنڌ ويانا جي
آرٽس ڪالج ۾ کيس صرف ان ڪري داخلا نه ملي ته هو انهن جي بنيادي ضرورتن تي پورو لهي
نه سگهيو. پر هو هڪ بهترين مصور هو.

1913ع هٽلر واپس جرمني آيو. جتي هن رضاڪارانه طور پهرين عالمي جنگ ۾ حصو ورتو. هو
فوج ۾ صرف ان ڪري اڳتي وڌي نه سگهيو جو هن جي آفيسرن جي مطابق هن ۾ قائدانه
صلاحيتون نه هيون.

1919ع ۾ جرمني جي ورڪرز پارٽي ۾ شامل ٿيو. جيڪا 1920ع نيشنلسٽ سوشلسٽ ورڪرز پارٽي
(نازي) جي نالي سان مشهور ٿي. 1921ع ۾ هو پارٽي جو نشستمان مقرر ٿيو. 1930ع جي عام
چونڊن ۾ هٽلر سٺي اڪثريت سان ڪاميابي حاصل ڪئي، جنهن جي نتيجي ۾ هو ملڪ جي سڀ کان
وڏي عهدي چانسلر تائين وڃي پهتو. 1933ع ۾ هي ملڪ جو اڳواڻ (Fuherer) سڏجو.

ٻين عالمي جنگ جي آخري ڏينهن ۾ هن پنهنجي زير زمين ٺهيل بنڪر ۾ پنهنجي هڪ ڏينهن اڳ
پرڻيل زال ايوا براؤن سان خودڪشي ڪئي.



https://sd.wikipedia.org/wiki/%D9%81%D9%8A%D8%B3_%D8%A8%DA%AA

انٽر نيٽ تي سماجي رابطن (social networking) جي حوالي سان مشهور ویب سائيٽ فیس بڪ
جي شروعات فيبروري سال 2004 ۾ آمريڪي شاگرد مارڪ زڪربرگ ۽ ان جي ساٿين ڪئي ۽ اڄ
دنیا ڀر ۾ ان جا ڪروڙين استعمال ڪندڙ آهن. مارڪ زڪربرگ اُن وقت هارورڊ يونورسٽي جو
شاگرد هيو ۽ هن هيء سهوليت هاسٽل جي ڪمري کان پنهنجي ڪجه دوستن جي مدد سان شروع ڪئي
هئي ۽ ان جو مقصد هڪٻئي کي بهتر طريقي سان ڄاڻڻ جي سلسلي ۾ شاگردن جي مدد ڪرڻ هيو۔
ان جي شروعات جي چوويهہ ڪلاڪن جي اندر هارورڊ جا ٻارنهن سؤ شاگردن ان تي درج ٿي ويا
هئا ۽ جلد ئي هي ڄار ٻين ڪاليجن ۽ يونيورسٽين تائين پهچي ويو. سال 2005 جي آخر ۾
فیس بڪ کي برطانيہ ۾ متعارف ڪرايو ويو ۽ اڄ فیس بڪ جي سهوليت دنیا جي ڪيترين ئي
ٻولين ۾ موجود آهي.



https://sd.wikipedia.org/wiki/%D9%81%D8%A7%D8%B1%D8%B3%D9%8A_%D9%BB%D9%88%D9%84%D9%8A

فارسي هڪ هند-يورپي ٻولي آهي جيڪا ايران، افغانستان ۽
تاجڪستان ۾ ڳالهائي ويندي آهي. فارسی کي ايران، افغانستان ۽ تاجڪستان ۾ سرڪاري ٻولي
جي حيثيت حاصل آهي. ايران، افغانستان، تاجڪستان ۽ اُزبڪستان ۾ تقريباً 72
ملين ماڻهن جي مادري ٻولي  آهي. يونيسڪو (UNESCO) کان به هڪ دفغو مطالبو ٿي
چڪو آهي ته هو فارسي کي پنهنجي ٻولين ۾ شامل ڪري. فارسي اسلام دنيا ۽ اولهه جي
دُنيا جي لاء ادب ۽ سائنس ۾ حصو وجھڻ جو هڪ ذريعو رهي آهي. پاڙيسري ٻولين مثلاً
اُردو تي هن جي ڪيترائي اثر آهن. پر عربي تي هن جو اثر گھٽ رهيو آهي. ۽ پشتو ٻولي
کي ته فارسي جي ٻي شڪل قرار ڏنو ويندو آهي ۽ ٻنهي جي قاعدا به ڪافي حد تائين هڪ
جهڙا آهن. برطانوي راڄ  کان پهرين، فارسي کي ننڍي کنڊ ۾ ٻي ٻولي جو درجو حاصل
هيو؛ هن ڏکڻ ايشياء ۾ تعليمي ۽ ثقافتي ٻولي جو امتياز حاصل ڪيو ۽ مُغل دورِ
حڪومت ۾ هي سرڪاري ٻولي بڻي 1857 ۾ هن جو سرڪاري ۽ دفتري رواج ختم ڪيو ويو۔
1843ء کان ننڍي کنڊ ۾ انگريزي صرف تجارت ۾ استعمال ٿيڻ لڳي. فارسي ٻولي جو هن خطي ۾
تاريخي اثر هندستاني ۽ ٻين ڪيترن ئي ٻولين تي لڳائي سگھجي ٿو. خصوصاً، اُردو ٻولي،
فارسي ۽ ٻيون ٻوليون جيئن عربي ۽ تُرڪي جي اثر جو نتيجو آهي، جيڪا مُغل دورِ
حڪومت ۾ سڀ کان وڌيڪ استعمال ٿيڻ واري ٻولي آهي.



https://sd.wikipedia.org/wiki/%D8%B3%D9%84%D8%B7%D9%86%D8%AA_%D8%B1%D9%88%D8%B3

سلطنت روس (انگريزي: Russian Empire، روسي: Российская Империя، روسيسڪايا امپيريا)
1721ء کان انقلاب روس (1917ء) تائين قائم رهڻ وااري هڪ رياست هئي۔ هي زار شاهي جي
جانشين ۽ سوويت اتحاد جي پيشرو رياست هئي۔ هي منگول سلطنت کان بعد تاريخ عالم جي ٻي
سڀ کان وڏي مربوط رياست هئي۔ 1866ء ۾ هي اوڀر يورپ کان ايشيا ۽ اتر آمريڪا
تائين ڦهليل هئي ۔ 19 هين صدي جي شروعات تي روس دنيا جو سڀ کان وڏو ملڪ هيو
جنهن جون سرحدون اتر ۾ بحر منجمد اتر کان ڏکڻ ۾ اسود سمنڊ ۽ اولهه ۾
بالٽڪ سمنڊ کان اوڀر ۾ الڪاهل تائين تائين پکڙيل هيون ۔ هي چنگ دور جي چين ۽
برطانيه جي قبضي هيٺ هندستان کان بعد آبادي جي لحاظ سان دنيا جو ٽيون سڀ کان وڏو
ملڪ هيو جنهن جي آبادي ان وقت 176 ڏهائي 4 ملين هئي پر اقتصادي، نسلي ۽ مذهبي لحاظ
سان رعايا م۾ ڪافي تفاوت هيو۔ ان جي حڪومت يورپ جي آخري مطلق بادشاهتن مان هڪ هئي۔
آگسٽ 1914ء ۾ پهرين مهاڀاري جنگ جي شروعات کان پهرين روس يورپ جي پنج عظيم قوتن مان
هڪ هيو۔



https://sd.wikipedia.org/wiki/%D8%B3%D8%B1%D9%8A_%D9%84%D9%86%DA%AA%D8%A7

سريلنڪا هڪ ايشيائي ملڪ آهي، جيڪو پاڪستان جو پاڙيسري ملڪ آھي. ان ملڪ جا پاڪستان
سان دوستاڻا رويا آھن. سريلنڪا يا شري لنڪا کي سلون به سڏيندا آهن. پر ان جو اصل
نالو ’لنڪا‘ هو. جيڪو وري سرڪاري طرح رکيو ويو آهي. هندن جي مذهبي ڪتابن راماين
وغيره ۾ پڻ هن کي لنڪا سڏيو ويو آهي. شاهه لطيف پڻ سُر سامونڊيءَ ۾ هن لنڪا جو ذڪر
ڪيو آهي.

دنيا جي نقشي ۾ سريلنڪا ڏسبو ته محسوس ٿيندو ته Pearl ’مڻئي‘ جي شڪل جهڙو هي ٻيٽُ
پاڪستان جي ويجھو هئڻ جي باوجود به ايترو ويجھو ناهي. مثال طور پاڪستان هڪ ئي وقت
ڪيترن ئي ملڪن سان ڳنڍيو پيو آهي. هڪ پاسي ايران افغانستان ته ٻئي پاسي چين ۽ روس
جي سرحد به سڏ پنڌ تي. ان کان سواءِ دبئي، دوحا (قطر)، ڪويت، عمان، سعودي عرب پڻ سڏ
پنڌ تي. ڪيترن ئي ملڪن سان ريل ۽ روڊ ۽ ٽيليفون سان ڳنڍيل. اوسي پاسي جي ملڪن جون
ڪمزور ريڊيو اسٽيشنون به ٻُڌڻ ۾ اچن. پر نقشي ۾ سريلنڪا کي ڏسبو ته سريلنڪا جو ٻيٽ
فقط اتر ۾ هندستان سان ٿورو لاڳو آهي (يعني هڪ سنهو ’پلڪه‘ نالي ڳچي سمنڊ اٿس) ۽
هندستان جو ڪورو منڊل سامونڊي ڪنارو اتر سلون کان پنجويهه ميل کن پري ٿيندو. باقي
سلون جي ڏکڻ پاسي پري پري تائين ڪنارو ناهي. ويندي ائنٽارڪٽڪ سمنڊ جي برفائين ڪناري
تائين. جتي ڪا آبادي ناهي فقط سي گل ۽ پينگُئن جهڙا پکي رهن ٿا.

ڪولمبو جي اولهه ۾ به هزار ٽي سؤ پنجاهه ميل پري مگديشو (سومالي لئنڊ) آهي. وچ ۾
ننڍن مالديو ٻيٽن کان سواءِ سمنڊ ئي سمنڊ آهي. ۽ اوڀر ۾ هڪ هزار اٺ سؤ پنجويهه ميلن
کان پوءِ سنگاپور ٿو اچي.دنيا کان ايترو ڇڄيل هجڻ جي باوجود سريلنڪا ٻن هزار سالن
کان دنيا ۾ مسالي، قيمتي پٿرن، هيرن جواهرن، لعلن ياقوتن کان مشهور آهي ۽ جهازن
لاءِ سڻائو، وڻندڙ ۽ دلچسپ تڙ (Port) پئي رهيو آهي. هينئر ته سڀڪُجهه: نديون، نارا،
ڍنڍون ڍورا، سمنڊ جبل، هر شيءِ نقشن تي ماپيل ۽ ميل آهي ۽ ٻين ڳالهين سان گڏُ
جهازراني به گهڻي ترقي ڪئي آهي ۽ ڪابه جڳهه پري يا ڏکي ناهي. پر تعجب آهي ته پراڻي
زماني ۾ جڏهن سجُ، چنڊُ تارن ۽ هوائن کان سواءِ ٻيو ڪوبه Navigational Aid يا
جهازرانيءَ ۾ مدد ڪندڙ اوزار نه هو، تڏهن به يوناني، رومن، عرب، چيني، پورچوگيز، ڊچ
وغيره سڀُ سلون کان ڀلي ڀت واقف هُئا. سنڌباد جا سفر ته سنڌ ۾ به مشهور آهن. هو
پنهنجي روايتي سفرن دوران سريلنڪا ۾ پڻ ٻه دفعا آيو.

پليني (جيڪو رومن هو) تنهن سلون جو پهريون نقشو، پهرين صديءَ عيسويءَ ۾ تيار ڪيو.
تيرهينءَ صدي عيسويءَ ۾ مارڪوپولو دنيا (يورپ آفريڪا ۽ ايشيا) جو چڱو سفر ڪيو.
هنپنهنجي ڪتاب ۾ سريلنڪا جو گھيرو ٻه هزار چار سؤ ميل لکيو آهي. انگريزيءَ جي مشهور
شاعر ملٽن پڻ جنهن جو (Paradise lost) نالي ڪتاب تمام گھڻو مشهور آهي، ان ڪتاب ۾
سريلنڪا جو ذڪر ڪيو آهي ۽ سلون جو يوناني نالو تئپروبين (Taparobane) استعمال ڪيو
آهي.

برٽش عالم ايمرسن ٽينٽ سريلنڪا بابت ٻن جلدن تي ڪتاب لکيو آهي جيڪو 1859ع ۾ ڇپيو.
ان ۾ ڄاڻايل آهي ته ٽئپروبين سنسڪرت جو بگڙيل لفظ آهي، جنهن جي معنا ’وڏو حوض‘ يا
’ڳاڙهن ڪنول جي گُلن سان ڍڪيل تلاءُ‘ آهي. سريلنڪا بابت ڪيترائي ڪتاب لکيل آهن. هڪ
ٻيو ڪتاب (Ceylon- Pearl of the East) نالي هئري وليمس جو لکيل آهي. ان ۾ هن ڄاڻايو
آهي ته اهو ٽپروبين نالي پالي زبان (جيڪا آرين ويدن جي ٻولي هُئي ۽ اڳتي هلي ٻڌُ
ڌرم جي پوتر زبان ٿي) مطابق تامباوانا (معنا ٽامي جي رنگ جهڙو) آهي. اهو نالو شايد
سريلنڪا جي ڳاڙهسري ڌرتيءَ ڏي اشارو آهي، جتي راجا وجيه سان گڏ ٻيا به آريا عيسوي
سن کان پنج سؤ سال اڳ پهتا هُئا. سندن پهريون گاديءَ جو هنڌُ تمبا پاني نالي شهر هو
ــ جنهن پُٺيان ٻيٽ جو نالو مشهور ٿيو.

پٽولمي ٻي صديءَ جو مشهور جاگرافر ٿي گُذريو آهي. تنهن سريلنڪا کي سموندو (پاڪ
قانون جو مک) سڏيو آهي. ان کان سواءِ سلون لاءِ ٻيو نالو ’سلائيق‘ سڏيو آهي. جو
”سنهالا“ لفظ جي بگڙيل صورت ٿو ڏسجي، هونءَ سنهالا لفظ کي (جنهن جي معنا ’شينهن جي
رهڻ جي جڳهه‘ آهي) اتر هندستان کان لڏي آيل وڌيڪ اوليت ڏني آهي.

سريلنڪا بابت هڪ ڪتاب Ceylon- the Resplendent Land جنهن جو ليکڪ آرگس نالي هڪ
آمريڪن آهي (سندس ٻيا به ڪيترائي مشهور ڪتاب آهن. جيئن (Reading to others) ۽
(Myths of Turkey). ان ۾ آهي سنهالا جو شينهن وجيه گھراڻي (سلون جو پهريون حاڪم) جو
نشان آهي ۽ اها ڪٿا مشهور آهي ته وجيه جي ڏاڏيءَ بنگال جي هڪ شينهن سان شادي ڪئي،
جنهن مان وجيه جو پيءُ ڄائو. اڄُ به سلون جي جھنڊي تي سلون جو شينهن اسٽائيل ۾ بيٺل
نظر اچي ٿو. سندس مٿي ڪيل اڳئين پير ۾ خنجر جھليل آهي.

رچرڊ برٽن جنهن سنڌ بابت پڻ ڪيترائي ڪتاب لکيا آهن کي ڪيتريون ئي ٻوليون اينديون
هيون. تنهن جي خيال موجب سلون جو لفظ سيهالا سنسڪرت مان نه پر پالي زبان مان ورتل
آهي، جنهن جي معنى ’جواهرن جي جڳهه‘ آهي. ’سنهالا‘ يا ’سيهالا‘ اڳتي هلي ’سينديوا‘
۽ ’سلانديوا‘ ٿيندو عربن جي زبان مطابق ’سرنديپ‘ سڏجڻ لڳو ۽ ان کي ڪرونڍڙو ڪري
پورچوگيزن ’سيلائو‘ سڏيو. زيئلان (Zeilan) يا (Ceilan) ڊچن سڏيو ۽ ان کانپوءِ
انگريزن سيلان (Ceylon) نالو رکيو، جيڪو اڃا تائين هلندو اچي ۽ اسان وٽ سنڌ ۽ هند ۾
سلون ٿو سڏجي. سندس پراڻو سنسڪرتي نالو ’لنڪا‘ (معنى چمڪندڙ) وري ويجھڙائيءَ ۾ رکيو
ويو آهي. ڇو ته سيلان انگريزن جو نالو رکيل آهي. ان مان شايد غلاميءَ جو تاثر ملي
ٿو، ان ڪري ان جو جھونو نالو سريلنڪا رکيو ويو آهي.

سنڌ ۾ هن سريلنڪا لاءِ سلون، لنڪا ۽ سرنديپ نالا مشهور آهن. جهڙي طرح ڪيترائي عربي
لفظ انگريزي زبان ۾ اچي ويا آهن جيئن آلجبرا، ڪيمسٽري وغيره. تهڙي طرح سرنديپ (جيڪو
عربن نالو مشهور ڪيو) مان مشهور انگريزي لفظ (Serendipidity) ٿيو آهي. جيڪو پهرين
ارڙهين صديءَ جي انگريز ليکڪ هورئس والپو پرين جي آکاڻي ٽي سرنديپ جا شهزادا (Three
Princes of Serendeb) ۾ استعمال ڪيو آهي. ان ۾ سڀني هيرن (شهزادن) ۾ اها لياقت آهي
ته هر اتفاق ۽ حادثي ۾ اچتو هنن کي ڪانه ڪا سُٺي ايجاد يا خوشي حاصل ٿيو وڃي. ان
تان ئي انگريزي لفظ جُڙيو Serendipidity.

پُراڻي زماني کان سريلنڪا (سلون) سونهن، ساوڪ ۽ پيار جي علامت پئي رهيو آهي. نه رڳو
ننڍي کنڊ جي شاعرن ۽ اديبن ان جو ذڪر ڪيو آهي پر يورپي شاعرن ملٽن کان اووڊ تائين
پنهنجي شاعريءَ ۾ سريلنڪا (سلون) هڪ ڏورانهين سحر انگيز ۽ موهيندڙ ملڪ جي حيثيت ۾
لکيو آهي. انجيل مقدس (Holy Bible) ۾ طارشش نالي هڪ شهر جو ذڪر ٿيل آهي, جتان حضرت
سُليمان جا جهاز ٽن سالن ۾ هڪ دفعو ”چاندي عاج، ڀولڙا ۽ مور کڻي ايندا هُئا“ ـــ
سلون جي ڏکڻ اولهه ڪناري تي هڪ شهر گال (Galle) آهي. ٽيننٽ جو ته اهو يقين آهي ته
بائيبل مقدس ۾ ذڪر ڪيل مٿيون شهر طارشش اهو سلون جو شهر گال آهي. جتيوڻيڪ اڄُڪلهه
جا ماڊرن جاگرافر اهو ٿا چون ته اهو بائيبل ۾ ذڪر ڪيل طارشش جو شهر اسپين ۾ آهي. پر
ان ۾ ته ڪو شڪ ناهي ته سلون ۾ چاندي، ڀولڙا، مور ۽ هاٿين ڪري عاج تمام گھڻو آهي ۽
نه ڪي اسپين ۾. ڪيترن ئي بائيبل جي عالمن ۽ عيسائين جو اهو عقيدو آهي ته حضرت نوح
جي ٻيڙي طوفان کان پوءِ سرنديپ وٽ اچي بيٺي.

گهڻن ئي مسلمانن جو اهو عقيدو آهي ته حضرت آدم ۽ بيبي هوا جنت مان نڪرڻ کان پوءِ
پنهنجي زندگي ڌرتيءَ تي سريلنڪا (سلون) جي عدن باغ جي ڀر ۾ گُذاري، جيڪا بيشڪ هڪ
خوبصورت جڳهه آهي.

شروعاتي سياحن مان (جيڪي سلون ۾ آيا) هڪ تمام مشهور سياح ابن بطوطا آهي. هي ٽئنجير
جو مُور (مسلمان حبشي) هو ۽ سلون ۾ 1347ع ۾ آيو هو. انهيءَ زماني ۾ عربن دال چينيءَ
کان دنيا کي واقف ڪرائي ڇڏيو هو. ابن بطوطا کان اڳ ڪنهن به دال چينيءَ جو ذڪر نه
ڪيو آهي ۽ نه تيسين دال چيني مشهور ٿي هُئي. ابن بطوطه هڪ مسلمان جي حيثيت ۾ آدم جي
چوٽيءَ (Adam’s Peak) تي پڻ زيارت لاءِ ويو, جيڪا سنهالي زبان ۾ سري پادا سڏجي ٿي
(يعني پاڪ پير جو نشان) جتي چيو وڃي ٿو ته حضرت آدم عليه السلام جي پير جو نشان
آهي. هي جبل صدين کان ٻُڌن، هندن، مسلمانن ۽ عيسائين لاءِ زيارت گاهه رهندو اچي. هن
جبل جي چوٽيءَ تي هڪ وڏو پٿر آهي, جنهن تي پير جو نشان آهي, جيڪو ٻُڌ ڌرم جي اٺين
سال (ٽيو دفعو) جڏهن گوتم سلون ۾ آيو هو ته اتي اچي بيٺو هو يعني شهزادي وجيه جي
سلون اچڻ کان ڪجھه سال اڳ جي ڳالهه آهي.

هندو چون ٿا ته اهو شيوا جو نشان آهي ۽ مسلمان ۽ عيسائين جي عقيدي مطابق اهو حضرت
آدم جي پير جو نشان آهي ۽ زمين تي لهڻ وقت ان جڳهه تي حضرت آدم عليه السلام هڪ پير
تي هڪ هزار سال بيٺو هو. ڪجھه عيسائين جو اهو به چوڻ آهي ته اهو پير سينٽ ٿامس جو
آهي. جبل جي چوٽيءَ تي هر سال سلون جا ۽ ٻاهران آيل ٻُڌ تيرٿي (زيارتي) هزارين اچن
ٿا ۽ ٻُڌن لاءِ پاڪ ڏند کان پوءِ سلون ۾ ٻيو نمبر عزت ۽ احترام جي جڳهه سري پادا
(پاڪ پير) آهي.

ٽيننٽ پنهنجي ڪتاب ۾ لکيو آهي ته هن آدم جبل جي چوٽيءَ کان شروعاتي چيني مسافر ۽
جهازي پڻ متاثر هُئا ۽ سلون ۾ ايندي وقت سمنڊ تي رستو ڳولهڻ لاءِ ان جبل جي چوٽيءَ
جي Bearing وٺندا هُئا. تڏهن جا چيني پڻ ان چوٽيءَ تي زيارت لاءِ ويندا هُئا. هنن
جو عقيدو اهو هو ته اها دنيا جي پهرين پيدا ٿيندڙ ماڻهوءَ جنهن کي هو پان ڪو سڏين
ٺاهي هُئي ۽ سلون جا هيرا جواهر ان پهرين پيدا ٿيل انسان پان ڪو جي اکين جا ڳوڙها
آهن، جيڪي سُڪي ٺوٺ ٿي هيرا ٿي پيا آهن. چين ۾ ٻُڌ ڌرم پکڙڻ سان سلون کي وڌيڪ اهميت
ملي ۽ گوتم ٻُڌ جي مورتين جي ضرورت وڌڻ لڳي، جيڪي سلون جا سنهالي آرٽسٽ ٺاهيندا
هُئا. ان ڪري چينين جي سلون ۾ اچ وڃُ شروع ٿي وئي ۽ سلون وڻج واپار، خوبصورتي،
وڻڪار ۽ ڪلچر کان تڏهن کان مشهور ٿي ويو هو.

مارڪوپولو چين کان جڏهن واپس وري رهيو هو ته رستي تي سريلنڪا (سلون) ۾ 1291ع ۾
ترسيو هو. هن انهن ڏينهن ۾ سلون ۾ آفريڪي مسلمان حبشين کي واپار ڪندي ڏٺو. همراهه
سلون جي هيرن جواهرن کان ڏاڍو متاثر ٿيو. خاص ڪري هڪ رُبي (لعل) کان. ”ماڻهن جي
ٻانهن جيڏو ياقوت“، پاڻ پنهنجي ڪتاب ۾ لکيو اٿس، ”جنهن تي ڪو به داغ ناهي ۽ جنهن کي
خريد ڪرڻ لاءِ قبلائي خان سڄو شهر ٿي ڏنو پر بادشاهه ڏيڻ کان انڪار ڪيو.“ پراڻن
سياحن ۽ ليکڪن جون ڳالهيون اهو ظاهر ڪن ٿيون ته سلون جو ٻيٽ ماضيءَ ۾ به خوبصورت ۽
مشهور رهي چُڪو آهي. وڻج واپار کان. گھمڻ ڦرڻ کان. قصن ڪهاڻين کان. مذهبن ۽ ماڻهن
کان.

سريلنڪا يعني لنڪا شريف ۾ مهاوامسا تواريخ مطابق وجي نالي هڪ هندو شهزادو عيسوي سن
کان به ڇهه سؤ سال اڳ هندستان کان آيو ۽ پهريون سنهالي بادشاهه ٿيو ۽ حڪومت قائم
ڪيائين. اهو شهنشاهي راڄُ هلندو ئي رهيو تان جو اوڻهينءَ صديءَ ۾ انگريزن ڪئنڊيءَ
جي راڄ تي قبضو ڪيو.

1905ع ۾ پورچوگيزن اوڀر ۽ ڏکڻ وارن ڪنارن تي پنهنجون بيٺڪون ٺاهيون. پورچوگيز
پهريان يورپي هُئا جن پنهنجي سامونڊي طاقت تي آفريڪا کنڊ لتاڙي ڪيپ آف گُڊ هوپ
(Cape of Good Hope) اڪري اچي ننڍي کنڊ جي ڪناري وارن علائقن تي قبضو ڪيو. 1612ع ۾
انگريز جڏهن سنڌ ۾ آيا ته هنن پورچوگالي استادن کي اڳهين اتي ڏٺو! ۽ انگريزن کان
گھٽ ۾ گھٽ سٺ ستر سال اڳ هي پورچوگيز سنڌ ۾ آيل هئا، ڇو ته 1555ع ۾ ارغونن ۽ ترخانن
جي وچ ۾ لڳل گھرو جنگ ۾ پڻ پورچوگيزن حصو ورتو هو ۽ تاريخ طاهري مطابق شاهه حسن
ارغون جي غير حاضريءَ ۾ پورچوگيزن ٺٽي کي لُٽيو ۽ ساڙيو هو. انگريزن جي لاري بندر
(ٺٽي) جي سرزمين تي قدم رکڻ کان اڳ هنن پورچوگيزن جو ايراني نار، گُجرات ۽ گوا سان
واپار ڄميل هو ۽ لاري بندر ۾ ٺٽي وٽ ڪليسا پڻ ٺهرايل هو.

سلون ۾ پڻ پورچوگيز پهرين آيا ۽ سترهين صديءَ جي وچ ڌاري ڊَچ آيا. پوءِ 1796ع ۾
برطانوي راڄُ سلون ٻيٽ تي فتحيابي حاصل ڪئي ۽ کيس مدراس پريزيڊنسيءَ ۾ ملائي ڇڏيو.
1802ع ۾ سلون کي هندستان کان ڌار ڪيو ويو ۽ سلون (Crown Colony) ٿي رهيو، هانگ ڪانگ
سندن هٿ ۾ هو، جيڪو 1 جولاءِ 1997ع تي چين کي واپس ڪيو ويو.

سريلنڪا اڄڪلهه آزاد ملڪ ۽ ڪامن ويلٿ جو ميمبر آهي. سريلنڪا کي آزادي هندستان ۽
پاڪستان کي آزادي ملڻ کان پوءِ سگھو ئي ملي ۽ ان وقت کان سلون کي پنهنجي حڪومت آهي.
پهريان چار سال مسٽر ڊي. ڊبليو سينانائڪي پهريون پرائيم منسٽر ٿي رهيو. ان کان پوءِ
مسٽر بندرانائڪي (جيڪو پوءِ 1959ع ۾ قتل ڪيو ويو) ۽ 1960ع ۾ سندس زال مسز
بندرانائڪي پرائيم منسٽر ٿي.

سريلنڪا جي نوي سيڪڙو آبادي ٻُڌ آهي. دنيا جا ڪيترائي وڏا پگوڊا سريلنڪا ۾ آهن ۽
ٻُڌ ڌرم سريلنڪا جو هڪ قسم جو سرڪاري مذهب آهي، ان مذهب جي پاڪ ڏينهن تي موڪلون
ٿين. هر مهيني جي چوڏهين تاريخ (سڄي چنڊ جي رات) ٻُڌ گُل کڻي پگوڊائن ۾ عبادت لاءِ
ويندا آهن ۽ گوتم جي مورتي اڳيان ڀينٽ رکن. هر مهيني جي چوڏهين تاريخ سڄي سلون ۾
موڪل ٿئي. ان ڏينهن کي پويا ڊي (Poya Day) سڏين.

ريڊيو سريلنڪا جيڏي طاقتور ۽ مشهور اسٽيشن آهي ان جي مقابلي ۾ عمارت ننڍي اٿس.
ريڊيو سلون جي ڪهاڻي به عجيب آهي. هڪ سلوني صحافي وٽاچي تارازي جي لکيل ڪتاب (The
Brown Sahib) موجب، ٻي جنگ عظيم کان اڳ ريڊيو سلون تمام ننڍي ريڊيو اسٽيشن هُئي جا
سلون ۾ به مس ٻُڌڻ ۾ ايندي هُئي، پوءِ لارڊ مائونٽ بيٽن ڏکڻ اوڀر جي ملڪن سان ريڊيو
ذريعي بين الاقوامي رابطو قائم رکڻ لاءِ هڪ طاقتور ريڊيو اسٽيشن تيار ڪرائي ۽ 1947ع
۾ ننڍو کنڊ ڇڏڻ وقت انگريزن سلونين کي سستي اگھه تي وڪڻڻ چاهي ٿي. تن ڏينهن ۾ سلون
جي گورنر جنرل سر اوليور کي خبر پئجي وئي ته انگريزن کي اها اتي ئي ڇڏڻي پوندي جو
ان کي پٽرائي واپس انگلنڊ کڻي وڃڻ تي کين ان جي قيمت کان ٻيڻو خرچ ڪرڻو پوندو. سو
انگريزن جي اها سستي آڇ به قبول نه ڪيائين.“ ائين اها اسٽيشن مفت ۾ سريلنڪا کي ملي
وئي. سريلنڪا جي حڪومت ان طاقتور ٽرانسميٽر کي واپاري لائين تي هلائڻ شروع ڪيو ۽
اڄُ ڏينهن تائين هلندي اچي پئي.

سلون آدمشماريءَ جي حساب کان هندستان کان به وڌيڪ ڳُتيل آهي. سلون ۾ ستر سيڪڙو
ماڻهو سنهالي آهن، جيڪي پراڻي زماني مان اتر هندستان کان آيا هُئا. انهن جي سنهالي
زبان سنسڪرت مان نڪتل آهي. تامل زبان ڳالهائيندڙ دير سان هندستان کان لڏي هتي آيا.
سنهالين مان ڪي تامل ڳالهائيندڙن سان سڱا بندي ڪري ملي ويا آهن. پر ڪئنڊين
(Kandyen) سنهالي پنهنجي انفراديت قائم رکندا اچن ۽ تامل ۽ يورپين جي هن ٻيٽ تي اچڻ
وقت مقابلو هو. سنهالي گھڻو ڪري سڀُ ٻُڌ (هنيانا ٻُڌ) آهن ۽ ڪي ايڪڙ ٻيڪڙ ڪرسچن پڻ
آهن. سنهالي ماڻهن جو مٿو وڏو ۽ ويڪرو، چپ مڙيئي ٿلها ٿين، طبيعت جا سادا، سٻاجھا،
دوست مزاج، ماٺيڻا ۽ صلح پسند آهن. جيتوڻيڪ ڪاوڙ جا به تکا آهن. سندن وار ڪارا ۽
ٿورا گھنڊيدار، اکيون ڪاريون ۽ نڪُ سوڙهو ۽ ڊگھو آهي. سندن رنگُ مشڪي آهي. ڪي ڪڻڪ
رنگا به آهن. سندن نالن جي آخر ۾ ’اي‘ ۽ ’آ‘ جا اُچار اچن. جيئن ته بندرانائڪي،
سينانائڪي، هولو گالي، جاياماني، واراڌانا وغيره. ڪن ڪن سنهالين جا پورچوگالي ذاتين
وارا نالا پاڻ آهن. مثلاً ڊي سلوا، پريرا ۽ فرنانڊو.

ڏکڻ هندستان جا تامل ماڻهو انگريزن مزدوريءَ لاءِ سلون، ملايا، سنگاپور ۾ آندا هُئا
۽ اڄڪلهه سلون جي سڄي آدمشُماري ۾ پنجويهه سيڪڙو کن ٿيندا. اهي گهڻو ڪري مزدوريءَ
وارا ڪم ڪن. ڪنهن زماني سلون ۾ سنهالي ۽ تامل پاڻ ۾ پيار محبت سان رهندا هئا پر
پوءِ آهستي آهستي ٻنهي ڌرين ۾ ڌڪار وڌڻ لڳي، جنهن جو نتيجو 1958ع واري ايمرجنسي آهي
جنهن ۾ ٻنهي ڌرين جي وچ ۾ خون خرابو ٿيو. ڪيترا اهڙا به تامل آهن، جيڪي ويجھڙائيءَ
۾ ڏکڻ هندستان کان لڏي هتي سريلنڪا ۾ آيا. هتي اڳيئي آدمشُماري، ڏُڪار ۽ بيروزگاري
وڌيل آهي. نتيجي طور سلون جي حڪومت انهن کي رکڻ لاءِ تيار نه آهي نه انهن جي اولاد
کي هتي جي (Citizenship) ملي ٿي ۽ ساڳئي وقت هاڻ هندستان به انهن کي پاڻ وٽ موٽائي
نٿو رکڻ چاهي. تامل درويدن جي زبان آهي ۽ سنهالي زبان کان بلڪل نرالي آهي. ٻئي
مختلف زبانون (جن جي لکڻي به مختلف آهي) آزاديءَ تائين بنا ڪنهن ڇيڙڇاڙ جي هلنديون
رهيون ۽ قومي زبان انگريزي هُئي. پر انگريزن جي وڃڻ کان پوءِ قومي جذبي هيٺ ڪن
سياستدانن 1956ع ۾ سنهالي کي سرڪاري زبان جو درجو کڻي ڏنو ۽ ان ڳالهه تان ٻنهي ڌرين
جي وچ ۾ خونريزيءَ جي حد تائين جھڳڙا ٿيا.

تامل ماڻهو سنهالين کان وڌيڪ ڪارا آهن ۽ ٻنهي جي وچ ۾ جھٽ پٽ سڃاڻپ ڪرڻ ايترو ئي
ڏکيو آهي جيترو چينين ۽ تائيوان جي ماڻهن جي وچ ۾ يا ڪورين ۽ جپانين جي وچ ۾. سندن
نالن جي آخر ۾ گھڻو ڪري ’م‘ ’مي‘ ’نون‘ يا ’راجا‘ جهڙا اُچار اچن. مثال طور: پارا
راجا، سنگھام، ڪومارا سوامي، وائٿياناٿن، وگني راجا وغيره. تامل ڳالهائيندڙ گھڻو
ڪري هندو مذهب جا آهن. ڪي عيسائي ۽ مسلمان پڻ آهن. سنهالين ۽ تاملن کان علاوه ٻيون
به ڪجھ قومون، ذاتيون ۽ فرقا سريلنڪا ۾ مشهور آهن. مثال طور مور، برگر، ويدا، بورا،
کوجا وغيره، مور عرب واپارين ۽ آفريقا جي حبشي مسلمانن جو اولاد آهن. جن جا وڏا
واپار سانگي سلون ۾ آيا ۽ ڪن پاڻ سان زالون آنديون، ڪن هتي اچي شادي ڪئي. اهي سڀُ
مسلمان آهن ۽ سريلنڪا جي اوڀر واري ڪناري ۽ ڪولمبو شهر ۾ گھڻا رهن ٿا. زبان گھڻو
ڪري تامل ڳالهائين. مدراس ۽ بمبئي کان سواءَ پاڪستان کان آيل بلوچ، پٺاڻ ۽ پنجابي
پڻ ڪولمبو ۾ آهن. ورهاڱي کان اڳ ۽ پوءِ جا آيل سنڌي هندو واپاري سنڌي سڏجن ۽ ڪولمبو
۽ ڪئنڊي شهرن ۾ گھڻا آهن. ڊچن ۽ ڊچ ايسٽ انڊيا ڪمپنيءَ ۾ ڪم ڪندڙ يورپين جو اولاد
برگر سڏجي ٿو. انهن جي اولاد مان گھڻن سنهالين سان شادي ڪري، ملي جُلي ويا آهن پر
ڪيترن پنهنجو پاڻ کي الڳ رکيو آهي. هنن جي ڪنهن زماني تائين، خاص ڪري غلاميءَ وارن
ڏينهن ۾ وڏي لئه هُئي ۽ پاڻ کي ٻين کان وڌيڪ برتر ۽ اتاهون سمجھندا هُئا پر آزاديءَ
کان پوءِ قومي جذبي جاڳڻ تي سندن اها عزت ڪانه رهي آهي. نتيجي طور ڪيترا ته
نيوزيلينڊ ۽ آسٽريليا لڏي ويا آهن ٻيا وڃڻ جي تيارين ۾ آهن ۽ ڪُجهه هتي جي لوڪل
ماڻهن سان رلي ملي ويا آهن. برگر گھڻو ڪري پروٽيسٽنٽ (ڪرسچن) آهن ۽ ڪُجهه ڪئٿولڪ
پڻُ. سلون ۾ ڪُجهه بمبئيءَ جا واپاري، گواني، چيني ۽ آفريقا کان گھرايل مزدور شيدي
جيڪي ’ڪافر‘ سڏائين ۽ ڏکڻ هندستان جا ڪجھه تيلگو ۽ مليالم زبان ڳالهائيندڙ پڻ آهن.



https://sd.wikipedia.org/wiki/%D8%B1%D8%A7%D8%AC%D8%A7_%DA%8F%D8%A7%D9%87%D8%B1

راجا ڏاهر ان وقت سنڌ جو حڪمران هو جڏهن عرب حملي آورن سنڌ تي اچي ڪامياب حملو ڪيو.
چچ گھراڻي کي برهمڻ حڪومت به سڏين ٿا. ان گھراڻي جو آخري حاڪم راجه ڏاهر چچ جو ننڍو
فرزند هو. راجا چچ 52 ھ مطابق 672ء تي وفات ڪئي. ان بعد راجا ڏاهر چندر، سنڌ جو
والي ٿيو جنهن 8 سال حڪومت هلائي. 60هه مطابق 670ء تي وفات ڪئي ان کان پوءِ راجا
ڏاهر سنڌ جي حڪومت جي گاديءِ تي ويٺو جنهن 33 سال حڪومت ڪئي. جنهن کان عربي بنو
اميه جي سپھ سالار حجاج بن يوسف ثقفي جي نياڻي محمد بن قاسم حڪومت وٺي سنڌ فتح ڪئي.

راجا ڏاهر جي قتل متعلق آيل بيان متضاد آهن، جن مان راجا ڏاهر جي ڪنهن به عرب هٿان
مارج ڻ جي پڪي گواهي نٿي ملي. پنهنجن غداري ڪري محمد بن قاسم جو ساٿ به ڏنو، راجا
ڏاهر کي قتل ڪري عربن جي شڪست کي فتح ۾ تبديل ڪيو..

سنڌ جي هن اهم ڪردار متعلق سنڌي ماڻهو ٻن راين ۾ ورهايل آهن ۔ سنڌ جو مذهبي طبقو
کيس هڪ ظالم ۽ انتهاپسند برهمڻ تسليم ڪري ٿو ۔جنهن سنڌي ٻڌن ۽ اڇوتن سان طرح طرح جا
ظلم ڪيا

مذهبي طبقي جو چوڻ آهي ته اسان وٽ چچ نامي کان سواء ٻيون ڪو به اهڙو ماخذ نه آهي
جنهن مان ان وقت جي ڄاڻ ملي سگهي ۔ ان ڪري ان تي اعتبار ڪرڻ کان سواء اسان وٽ ٻيو
ڪو به چارو نه آهي ۔



https://sd.wikipedia.org/wiki/%D8%A8%D8%AD%D8%B1%D9%8A%D9%86

مملڪتِ بحرين خليج فارس ۾ واقع هڪ ٻيٽ آهي۔ بحرين خليج فارس ۾ هڪ ٻيٽ تي مشتمل
ننڍڙو ملڪ آهي۔ سعودي عرب ڏکڻ ۽ اولهه ۾ آهي ۽ شاهه فهد پل سان بحرين سان ڳنڍيل آهي
خليج فارس ۾ اوڀر ۾ قطر آهي۔ قطر ۽ بحرين جي وچ ۾ پل ٺاهڻ جو منصوبو 2008 ۾ شروع
ڪيو ويو جيڪو اڃان شروع نه ٿيو آهي۔ هتان جي صدر ٻولي عربي آهي۔

ايراني نار (Arabian Gulf) جو هيءُ آزاد ملڪ، سعودي عرب ۽ قطر جي وچ تي واقع آهي.
سرڪاري نالو ”اسٽيٽ آف -بحرين-“ اٿس. هن ملڪ جي پکيڙ 678 چورس ڪلوميٽر آهي ۽ -ان-
جي گاديءَ جو هنڌ ”مناما“ (Manama) آهي. سرڪاري -ٻولي- عربي ۽ سڪو ”دينار“ سڏجي ٿو.
هتي جو مذهب -اسلام- آهي. هن ٻيٽ جي ڊيگهه 48 ڪ. م (30 ميل) ۽ ويڪر 16 ڪ. م (10
ميل) آهي. هتي جو اوچو -جبل- ”دخان“ آهي، جنهن جي اوچائي 135 ميٽر آهي. آب وهوا
-ٿڌي-، ڊسمبر ۽ مارچ مهينن ۾ مينهن پوي ٿو، جڏهن ته سراسري گرميءَ جو پد 19 درجا
آهي. هيءُ ملڪ عيسوي سال کان 2000 سال اڳ واپار جو وڏو مرڪز هو. 18 صدي عيسويءَ ۾
خليفي خاندان جي قبضي هيٺ رهيو. هن ملڪ جو 1861ع ۾ -برطانيا- سان دفاعي معاهدو ٿيو.
1971ع ۾ -آزادي- حاصل ڪيائين ۽ 1973ع ۾ پارلياماني نظام قائم ڪيو ويو. ملڪ جو وڏو
سربراهه ”-امير-“ آهي، جيڪو وزيرن کي مقرر ڪندو آهي؛ جڏهن ته سمورن وزيرن جو
سربراهه وزيراعظم هوندو آهي. هيءُ ملڪ قدرتي وسيلن سان مالامال آهي. هتي -تيل- جا
وڏا ذخيرا، قدرتي گئس، چن جو -پٿر- ۽ جپسم وڏي تعداد ۾ ملي ٿو. -ان- کان سواءِ هتي
-تيل- صاف ڪرڻ ۽ جهازن جي مرمت جا ڪارخانا پڻ آهن. هن وقت -بحرين- -تيل- جي واپار،
بئنڪنگ ۽ تجارت جو وڏو مرڪز آهي.



https://sd.wikipedia.org/wiki/%D8%A7%D9%88%D8%B2%D8%A7%D8%B1

تاريخ- جي دور کان اڳ انسان -پٿر- جا -اوزار- استعمال ڪندا هئا. جهڙوڪ: -پٿر- جا
ٺهيل مترڪا ۽ ڪهاڙا وغيره. -ان- کان پوءِ لوهه جو دور آيو ته -انسان- بيشمار
-اوزار- ايجاد ڪيا. جهڙوڪ: ڇُري، ڪئنچي، ڏاٽو، بيلچو، ڪهاڙي، ڪوڏر، واهلو ۽ کُرپي
وغيره. اُهي هٿ سان استعمال ٿيندا هئا ۽ هاڻي به انهن جي اهميت اهائي آهي. -ان- کان
سواءِ هاڻوڪي دؤر ۾ بجليءَ جا -اوزار- به ايجاد ڪيا ويا آهن، -جن- سان -انسان- جي
-توانائي-، پئسو ۽ وقت -بچي- ٿو. موجوده وقت ۾ هلندڙ اوزارن جو مختصر بيان هيٺ ڏجي
ٿو: هر ڪنهن هنرمند يا ڪاسبيءَ جي ڪم جا -اوزار- جدا جدا هوندا آهن. ڪي -اوزار- ته
گهڻو ڪري ساڳيائي ڪم ۾ ايندا آهن، باقي گهڻا تڻا الڳ هوندا آهن. جيئن ته: واڍڪي ڪم
جا اوزار: ڪارائي، واهولو، مترڪي، -انبوري-،سرائي، رندو ۽ پيچ ڪش وغيره. رازڪي ڪم
جا اوزار: تيشي، وڏي چوناري، ننڍي چوناري، مستر، ليول، شاهُل، -تغاري-، ڪوڏر، بيلچو
۽ ڪوازا وغيره. ڪنڀارڪي ڪم جا اوزار: چَڪ، ٺپڻيون، ڪُنيرا، جڏهن ته آويءَ ۾ ٿانوَ
پچائيندا آهن. لوهارڪي ڪم جا اوزار: انبور، ڇيڻي، وڏاڻ، سنداڻ ۽ ڌمڻ وغيره. سونارڪي
ڪم جا اوزار: ڏِيو، ڦُوڪڻي، ريهه ۽ ڄئو وغيره. حجامڪي ڪم جا اوزار: ڪئنچي، نهيرڻ،
ڦڻي، وارن جي مشين، ڀاني، -آرسي-، نچڪڻو ۽ پوتڙو وغيره.

وينجهرڪي ڪم جا اوزار: سيراڻ، مَلَ، چُستَ، لاک، رانجهن ۽ -ابرڪ- وغيره. اهڙيءَ طرح
موٽرن، ريڊين، ٽي وي وغيره هر هڪ ڪم جا جدا جدا -اوزار- ٿيندا آهن.



https://sd.wikipedia.org/wiki/%D8%A7%D9%86%D9%82%D8%B1%D9%87

انقره (Ankara ) ترڪيءَ جو مشهور شهر آهي، جنهن کي يورپ جي دروازي جي حيثيت حاصل
آهي. -انقره- ٻن حصن جديد ۽ قديم ۾ تقسيم ٿيل آهي. قديم شهر -جبل- جي چوٽيءَ تي ٻڌل
آهي. هن ۾ اڄ تائين قديم عمارتون موجود آهن، -جن- ۾ آگسٽس جو مقبرو، رومي عمارتون،
حمام ۽ ديوان خانا، -باز- نطيني -ٿنڀ-، مساجد ارسلان، بيرام وغيره موجود آهن. انهن
جي عمارتن جي ويجهو -انقره- جو قومي عجائب گهر آهي، جنهن جي ڀر ۾ مسجد علاؤالدين
آهي. جديد شهر ۾ سڀ کان وڌيڪ ڏسڻ جهڙي شيءِ اتاترڪ جو مجسمو آهي، جبل جي اولهه ۾ ئي
اتاترڪ جي مزار آهي، جيڪا 1935ع ۾ ٺهي راس ٿي. هي مزار شهر جي هر حصي کان نظر اچي
ٿي. جديد شهر ۾ ماڻهن جي تمام گهڻي وسندي آهي.

انقره جو شهر قبل از تاريخي شهر آهي. 1931ع ۾ هتي حجري دور جا آثار مليا آهن ۽ ٻين
به آثارن جو -پتو- پيو آهي، انهن آثارن مان خبر پوي ٿي ته هن جو نالو -ان- وقت
’انڪله‘ هو. تقريباً اٺين صدي ق. م هتي فريڪي قوم -آباد- هئي. 334 ق. م ۾ سڪندر
اعظم جڏهن پنهنجي مهم لاءِ نڪتو تڏهن هن علائقي مان پڻ گذريو. -ان- جي وفات کان
پوءِ هتي سلوڪين جو قبضو رهيو. 334ع کان 1073ع تائين تقريباً ست سئو سال -انقره-
مشرقي رومي سلطنت سان وابسته رهيو.



https://sd.wikipedia.org/wiki/%D8%A7%D8%B1%D8%B3%D8%B7%D9%88

يونان جي مشهور فلسفي، رياضي دان ۽ فلڪيات جي ڄاڻو ارسطوَ جو سڄو نالو ارسطاطاليس
(Aristotle) هو، جيڪو يونان جي رياست ”مقدونيا“ جي شهر ”اسٽاگرا“(Stagira) ۾ 384
قبل مسيح ۾ پيدا ٿيو. ارسطوءَ جو پيءُ نيڪوماخوس يونان جي رياست مقدونيا جي بادشاهه
امتناس ٻئي جو درٻاري حڪيم هو.ارسطو ارڙهن سالن جي عمر ۾”اٿينس“ آيو. ويهن سالن
تائين هڪ ٻئي عظيم فيلسوف افلاطون جي صحبت ۾ رهيو ۽ کانئس گهڻو ڪجهه پرايائين.

ارسطو دنيا جو تمام وڏو ڏاهو، فلسفي، رياضي دان، ستارن جي علم جو ڄاڻو ۽ ٻين گهڻين
ئي خوبين جو مالڪ ٿي گذريو آهي. ارسطوءَ جي نالي ارسطاطاليس جي معنيٰ ”حڪمت سان
پيار ڪندڙ“ آهي. ان وقت دنيا جي ٻئي مشهور ڏاهي افلاطون جي اٿينس ۾ هڪ تربيت گاهه
هئي، جتي ارسطو به سترهن يا ارڙهن سالن جي عمر ۾ داخلا ورتي ۽ سندس شاگرد ٿيو ۽
ويهه سال ان تربيت گاهه مان تعليم حاصل ڪندو رهيو.

افلاطون فوت ٿي ويو ته ارسطو اتان ”ميسيا“ هليو آيو، جتي بادشاهه وٽ وڃي نوڪري
ڪيائين. ارسطوءَ بادشاهه جي ڀاڻيجيءَ، ”پائي ٿياس“ سان شادي ڪئي. چئن سالن کان پوءِ
مقدونيا آيو، جتي کيس بادشاهه فلپ گهرايو هو. ارسطوءَ اتي سڪندراعظم کي ڇهه سال
پڙهايو. ڪجهه سال مقدونيا ۾ رهڻ کان پوءِ 327 ق.م ۾ ارسطو ٻيهر اٿينس هليو آيو، جتي
هن اسڪول ”ليئم“ جو بنياد وڌو. هو پڙهائڻ کان سواءِ لکندو به رهيو. جڏهن 323 ق. م ۾
اوچتو سڪندراعظم جي دوستن کي گرفتار ڪيو ويو. ارسطو اٿينس مان ڀڄي ايوپيا جي شهر
چلس هليو آيو. ارسطوءَ جي جامع شخصيت، ادب، فنون لطيفه، سائنس، منطق ۽ فلسفي تي
نهايت دور رس اثر مرتب ڪيا آهن. اهڙيءَ طرح کيس وري فاتح عالم سڪندراعظم جي استاد
هئڻ جو پڻ شرف حاصل آهي.

هن پنهنجي فلسفي جو آغاز افلاطون جي نظرين تي تنقيد سان ڪيو. ارسطو هن ڪائنات کي
ازلي ۽ ابدي تسليم ڪري ٿو. کيس هن ڪائنات ۾ عظيم مقصد ڪارفرما نظر اچي ٿو. ساڳئي
وقت هن جي نظر ۾ ڪائنات جو ازلي محرڪ، آخري حقيقت، ”خير“ يعني ”نيڪي“ آهي، جنهن کي
حاصل ڪرڻ ضروري آهي. هو روح کي پڻ حقيقت قرار ڏئي ٿو، ليڪن هو ان کي جسم لاءِ هيئت
(form) جو درجو ڏئي ٿو ۽ ان کي جسم لاءِ مقصد ۽ تڪميل جو ڪارڻ سمجهي ٿو. جسم سان
روح جو تعلق اهڙو آهي، جيئن نظر جو اک سان. هتي اهو ٻڌائڻ مناسب آهي ته ارسطو سڀني
فاني شين جا ٻه جزا ڄاڻائي ٿو: اول مادو ۽ ٻيو صورت يا قبول ڪرڻ جي صلاحيت. صورت جي
ڪري ئي اسين ان شيءِ کي ڪنهن قسم يا نوع سان منسوب ڪندا آهيون. ارسطوءَ جي ان تعريف
مطابق اسان کي مادو ڪڏهن به ملي نه سگهندو، ڇوته صورت کان سواءِ اهو لاشيءِ ٿي
پوندو. ان لحاظ کان هو خدا کي محض صورت (form) ڪوٺي ٿو، ۽ مادي کان پاڪ سمجهي ٿو.

اهو ارسطو ئي هو، جنهن فلسفي جي دنيا ۾ مابعد الطبعيات (Metaphysics) جو اصطلاح وضع
ڪيو جنهن مان هن جو مطلب هو ته هي مضمون يا ڳالهيون، طبعيات جي دائري کان ٻاهر آهن،
جهڙوڪ: ذهن، نفس، روح ۽ خدا وغيره. -ان- کان سواءِ اهڙا سوال به -ان- دائري کان
ٻاهر آهن ته مادي ۽ ذهن ۾ ڪهڙو تعلق آهي؟ ڇا انسان آزاد ۽ خودمختيار آهي؟ ڇا خدا جو
وجود آهي وغيره. انهن سوالن کي -ارسطو- ئي پهريون دفعو مابعدالطبعيات جي عنوان سان
بحث هيٺ آندو. ارسطوءَ، علت (Causality) جي تصور تي به نهايت تفصيلي غور ۽ فڪر ڪيو،
۽ هن علت جا چار قسم ڄاڻايا: (1) علت مادي (Material cause)، (2) علت فاعلي
(Efficient cause)، (3) علت صوري (Formal cause)، (4) علت غائي (Final cause). هو
خدا کي علت غائي سمجهي ٿو. ڏٺو وڃي ته وچئين دور ۾ ارسطوءَ جي منطق ۽ فڪر، مسلمان
مفڪرن، -ابن سينا- ۽ -ابن رشد- وغيره کي ڪافي متاثر ڪيو، پر هنن ارسطوءَ جي فڪر ۾
گهڻا سڌارا ۽ واڌارا پڻ ڪيا. ارسطوءَ جي مستقل تصنيفن ۾ شعر، سياست ۽ اخلاقيات خاص
ڪري قابل ذڪر آهن. -ان- کان سواءِ طبعيات، حياتيات، مابعدالطبعيات، منطق ۽ تقرير تي
سندس مختصر رسالا موجود آهن. ارسطوءَ تمام گهڻن موضوعن تي لکيو آهي، -جن- ۾ سائنس،
ادب، فلسفو، سياست وغيره اچي وڃن ٿا. سندس ڪتابن جي فلسفي جي هاڻوڪي دؤر ۾ به تمام
وڏي اهميت ۽ قدر آهي. هن اهڙيون بيشمار ڳالهيون لکيون آهن، جن جو لاڀ اڄ جو انسان
به ماڻي سگهي ٿو. دنيا جي تقريباً مڙني موضوعن تي سندس ويچار ملن ٿا. هو 322 ق.م
ڌاري وفات ڪري ويو.

”ارسطو“ انسان کي ”حيوانِ ناطق“ يعني ”ڳالهائيندڙ جانور“ سڏيو آهين. ارسطو جي خيال
۾ ”ڳالهائڻ يا پنهنجي خيالن ۽ ويچارن جو اظهار ڪرڻ جي صلاحيت ئي انسان کي ٻين
حيوانن کان مٿانهون رکي ٿي.“ انسان جي اها فضيلت ئي سندس سڃاڻپ آهي ۽ ان فضيلت کان
انسان کي جدا ڪرڻ جو تصور به اڻٿيڻو آهي. ان ڪري راءِ جي اظهار جو حق نه رڳو انسان
جو پيدائشي حق آهي پر ان حق کان انسان کي محروم ڪرڻ يا ان ۾ گهٽ وڌائي ڪرڻ جي هر
ڪوشش پڻ انسان دشمن قدم آهي.



https://sd.wikipedia.org/wiki/%D8%A7%D8%B1%D8%AF%D9%86

اردن ايشيا جو اسلامي ملڪ آهي، جيڪو وچ اوڀر ۾ واقع آهي. هن ملڪ جو سرڪاري نالو
”اللمملڪة العربية الاردنية الهاشمية“ آهي. اردن جي اتر ۾ شام، اتر اوڀر ۾ عراق،
اوڀر ڏکڻ ۾ سعودي عرب، اولهه ۾ اسرائيل جهڙا ملڪ آهن. اردن جي پکيڙ 37297 چورس ميل،
يعني 97740 چورس ڪلوميٽر آهي. اردن جي انهيءَ ايراضيءَ ۾ اُهو حصو به شامل آهي،
جيڪو 1947ع واريءَ جنگ دوران اسرائيل پنهنجي قبضي ۾ آندو هو. اردن جي 2007ع جي
آدمشماري موجب اردن جي آبادي 5967000 ماڻهن تي مشتمل آهي. اردن جي گاديءَ واري هنڌ
جو نالو ’عمان‘ آهي. اردن ۾ عربي ٻولي ڳالهائي ويندي آهي ۽ هتي جي سڪي جو نالو
’اردني دينار‘ آهي. هتي 94 سيڪڙو مسلمانن جي آبادي آهي، جڏهن ته 4 سيڪڙو عيسائي ۽
ٻين مذهبن جا ماڻهو رهن ٿا. اردن کي انگريزيءَ ۾ ”جارڊن“ چئبو آهي. اردن جو سڪو
دينار آهي، جنهن ۾ هڪ هزار فلس هوندا آهن. اردن جا اهم شهر عمان، اقبال، زرقا،
اربيد ۽ ڪارڪ آهن. اهم زراعت ۽ ميوا، ڪڻڪ، جَوَ، پٽاٽا، بصر، ڪيلا، زيتون ۽ انگور
آهن.

اردن گهڻو وقت اڳ يوناني ۽ رومي بادشاهتن جو حصو رهيو هو. ستين صدي عيسويءَ ۾ عربن
اردن تي قبضو ڪيو. سورهين صدي عيسويءَ کان پهرين مهاڀاري جنگ ختم ٿيڻ تائين -اردن-،
سلطنت عثمانيه جو حصو رهيو هو، پر سلطنت عثمانيه جي ٽٽڻ کان پوءِ اردن ترڪيءَ جي
قبضي کان آزاد ٿيو. اقوام متحده پاران ”مينڊيٽ سسٽم“ جوڙيو ويو، جنهن جو مقصد
آزاديءَ جي لائق ملڪن جي مدد ڪرڻ هو، ان ڪري 1922ع ۾ اردن برطانيه جي هٿ هيٺ ڏنو
ويو. برطانيه سڀ اصول ٽوڙي، اردن تي پنهنجو قبضو ڄمائي ورتو ۽ 24 سالن تائين پنهنجي
مرضي هلائي. ٻي مهاڀاري لڙائيءَ کان پوءِ 1946ع ۾ اردن آزاد ٿيو. اردن جو پهريون
سربراهه امير عبدالله بڻيو. 1948ع ۾ برطانيا، آمريڪا ۽ ٻين مغربي ملڪن اسرائيل نالي
نئون ملڪ قائم ڪيو ۽ اڳتي هلي اردن ۽ اسرائيل جي وچ ۾ جنگيون شروع ٿيون. اردن جي
ڪجهه علائقن تي قبضو ڪيو ويو. 1951ع ۾ امير عبدالله کي يروشلم ۾ قتل ڪيو ويو ۽ سندس
پٽ طلال تخت نشين ٿيو، ان بعد 1952ع ۾ سندس پٽ شاهه حسين تخت تي ويٺو، 1955ع ۾ اردن
اقوام متحده جو ميمبر بڻيو. 1967ع ۾ عرب اسرائيل جنگ لڳي. اسرائيل يروشلم سميت
الهندي ايراضيءَ تي قبضو ڪري ورتو. 26 آڪٽوبر 1994ع تي اردن ۽ اسرائيل ۾ ٺاهه ٿيو،
جنهن ۾ 50 سالن کان هلندڙ دشمنيءَ جو خاتمو آيو. 1999ع کان شاهه حسين جي وفات کان
پوءِ سندس پٽ شاهه عبدالله تخت تي ويٺو. اردن جو 12 سيڪڙو حصو زراعت جي لائق آهي.
باقي حصو ويران آهي. هتي ميوو ۽ سبزي چڱي مقدار ۾ ٿئي ٿي. اردن مان فاسفيٽ ۽ پوٽاش
جهجهي انداز ۾ نڪرن ٿا.



https://sd.wikipedia.org/wiki/%DA%86%D9%86%DA%AF%D9%8A%D8%B2_%D8%AE%D8%A7%D9%86

منگول سردار ۔ آنان درياه جي علائقي ۾ ٿيو۔ اصلي نالو تموجن هيس جنهن جو مطلب آهي
”لوه جو ڪم ڪرڻ وارو“ ۔

1175ء ۾ تيرنهن سالن جي عمر ۾ هن جي پيء هن جي شادي ڪرائي چڏي، جيئين ته هو شروع
کان ئي نهايت شاهاڻه مزاج جو مرد هيو ان جي ڪري ان ئي سال تخت سنڀاليائين۔

چنگيز خان باقائدا طور تي منگول سلطنت کي هڪ مضبوط سلطنت جي طور تي متعارف
ڪرايو،منگول سلطنت جي فوج جي نئين تنظيم ڪرڻ سان گڏوگڏ ٻين ادارن کي به مضبوط ڪيو۔
هن فوج جي تنظيم جا جيڪي اصول مقرر ڪيا اهي صدين تائين فوجي ماهر جي مشعل راه جو ڪم
ڏيندا رهيا. هن چين کي ٻه دفعا تارج ڪيو ۽ 18۔1214ء ۾  ٻن چيني  رياستن هيا ڪن تي
قبضو ڪري ورتو.

1219ء هن جا ڪجھ سفير، جيڪي مختلف ملڪن ۾ موڪليا ويا هئا، قتل ٿي ويا۔ هن واقعي هن
کي دنيا کي فتح ڪرڻ  تي اڀاريو۔ هن ئي سال هن اتر چين ۽ افغان سرحد جا ڪافي علائقا
فتح ڪيا۔ بخارا ۽ مرو جا علائقن کي لٽيو ۽ هرات تي قبضو ڪيو۔ ان کان پوء ترڪي ۽ ڏکڻ
اوڀر جي يورپي ملڪن جو رخ ڪيو۔ هن جي فوجن ڏکڻ روس ۽ اتر هندستان تائين يلغار ڪئي۔
1227ء ۾ چين تي ٽين حملي جي دوران هن جي وفات ٿي۔



https://sd.wikipedia.org/wiki/%DA%86%D8%A7%D9%86%D9%87%DB%81

چانهه دنيا جي وڻندڙ مشروب آهي. هي چانهه جي پنن کي ڪجھ منٽ گرم پاڻي ۾ اٻارڻ سان
تيار ٿيندي آهي. پوء ان ۾ ضرورت ۽ خواهش جي موجب کنڊ ۽ کير ملايو ويندو آهي.

پهريائين چانهه عام نه هئي. سنڌ ۾ ته سئو ٻه سئو سال پهريائين ڪنهن ”چانهه“ جو نالو
ئي ڪونه ٻڌو هو. ڪنهن زماني ۾”چانهه“ شاهي محلن، وزيرن ۽ وڏن وڏن ڪامورن وٽ استعمال
ٿيندي رهي. ان درجي جا ماڻهو ذهني ۽ جسماني ٿڪاوٽ گهٽائڻ لاءِ ۽ دماغ جي وقتي ٿڪاوٽ
هٽائڻ لاءِ يا ان کي تازگي ڏيڻ لاءِ چانهه جي ڪوپ کي استعمال ڪندا هئا. يعني چانهه
کي ڪاڙهي پيئندا هئا. هاڻي ته واهڻن ۽ وستين ۾، ٿرن ۽ برن ۾، جبلن ۽ ٻيلن ۾، ديرن ۽
دنين ۾، روڊن ۽ رستن تي، گهرن ۽ اوطاقن ۾، ڇنن ۽ ڇپرن ۾، رڳو چانهه ئي چانهه آهي.
ٻھراڙين ۾ ته اڄڪلهه اوطاقن بدران هوٽلون کلن ٿيون. جتي ٻه گهر آهن ته ٽئين هوٽل
آهي. مکڻ، ماکين، کير ۽ ڏڌ جي جاءِ چانهه والاري آهي.

چانهه جي ٻوٽي جي اصل وطن ۾ اوڀر چين، ڏکڻ اوڀر چين، ميانمار ۽ ڀارت جو علائقو آسام
شامل آهن.

2003 ۾ دنيا ۾ چانهه جي پيداوار 3.15 ملين ٽن سالانه هئي. سڀ کان وڌيڪ پوک ڪندڙ ملڪ
ڀارت هيو، ٻيو چين، ڪينيا ٽيون ۽ سريلنڪا چوٿين نمبر تي هيو.

ٻڌمت يعني گوتم ٻڌ جي پوئلڳن جي به چانهه بابت اها ڏند ڪٿا آهي ته سندن هڪ ”ڀڪشو“
(ٻڌمت وارا پنھنجي مذهبي وڏي عالم يا بزرگ کي ”ڀڪشو“ چوندا آهن.) تبت ۾ مراقبي ۾
ويٺو هو (تبت، چين ۽ هندستان جو سرحدي علائقو آهي. تبت ٻڌمت وارن جو مقدس علائقو ۽
مذهبي مرڪز آهي. جتي ٻڌمت جو سڀ کان وڏو مذهبي پيشوا ”دلائي لاما“ رهندو آهي.) هن
جڏهن پھريون دم کنيوته هن کي ڪابه حيران ڪندڙ تبديلي ڏسڻ ۾ ڪونه آئي. وري ٻيو ڀيرو
مراقبي ۾ ويٺو پر ڪوبه نتيجو ڪونه نڪتو. وري هن ٽيون ڀيرو ساهه روڪيو وري به جڏهن
واپس موٽيو ته هن کي وري به ڪا تبديلي نظر نه آئي. اتي هن جوش ۾ اچي پنھنجي اکين جا
پنبڻ ڪٽي اڇلي ڇڏيا. ڀڪشو هڪ سال کانپوءِ جڏهن حواسن جي دنيا ۾ موٽي آيو، تڏهن هن
ڏٺو ته جتي هن اکين جا پنبڻ ڪٽي اڇليا هئا، اتي خوشبودار ٻوٽا ڦٽل هئا. جن مان دل
کي ڇڏيندڙ هڳاءُ ۽ سڳند اچي رهي هئي. اهو ٻوٽو ان ڏندڪٿا موجب چانهه جو ٻوٽو هو.
ٻڌمت وارن جي ان قصي ۾ ڪيتري سچائي آهي سان هڪ الڳ ڳالهه آهي.

چانهه جي شروعات ساڍا چار هزار سال اڳ چين کان شھنشاهه ”شاه نگ“ جي دور کان ٿي هئي.
جنھن کي جپان ۾ آڻڻ جو سھرو ٻوڌي ڀڪشوئن جي سِرَ تي سونھي ٿو. جيڪي مراقبي دوران
ننڊ کي ڦٽائڻ لاءِ چانهه جو استعمال ڪندا هئا. چانهه کي دوا يا شربت طور مقبوليت
ڏيارڻ ۾ به انھن ٻوڌي ڀڪشوئن جو ئي وڏو هٿ هو. ڇو ته چانهه جي خصوصيت کي پهريائين
انھن ئي سمجهيو هو.

”چانهه“ لفظ چيني زبان جي لفظ چاءِ (Cha) مان نڪتل آهي، جيڪو چين جي علاقائي ٻوليءَ
جي لفظ “Tay” مان ورتل آهي. چين مان اهو لفظ جپان پهتو. جتان سفر ڪندو، پنھنجي
سَرهاڻ پکڙيندو، هندستان ۽ ايران آيو ۽ اتان وري روس ڏانھن رخ رکيائين. سترهين صدي
عيسويءَ ۾ پورچوگيز جھاز دانن ان چانهه کي اوڀر کان وٺي يورپ تائين پهچايو.

تاريخ نويسن جو چوڻ آهي ته يورپ چانهه لاءِ لفظ “Tea” 1660ع ۾ آيو. جيتوڻيڪ 18
صديءَ جي اڌ تائين پڻ لفظ “Tay” هلندو رهندو هو.

چانهه جي باقاعده پوک ڇهين صدي عيسوي ڌاري چين ۾ شروع ڪئي وئي. چانهه جي پوکائي ۽
ان جو چونڊو ڪرڻ نھايت نازڪ ڪم آهي. جنھن کي ڏاڍي احتياط ۽ خبرداريءَ سان ڪيو ويندو
آهي. ڇاڪاڻ ته ٻوٽي جون تازيون تازيون ڪونپليون ۽ نرم نرم پن چانهه جي پتي ٺاهڻ جي
ڪم ايندا آهن. پراڻن پنن مان چانهه ٺهي نه سگهندي اهي. ٻوٽي مان ڪونپليون ۽ پن ڏهن
ڏينھن ۾ هڪ ڀيرو پٽيا ويندا آهن.

17 صديءَ ۾ يورپ اندر چانهه عوامي مقبوليت حاصل ڪري چڪي هئي. هندستان ۾ انگريزن جي
اچڻ وقت چانهه کي فقط دوا طور استعمال ڪيو ويندو هو. ايسٽ انڊيا ڪمپنيءَ وارن
سرڪاري ۽ دوستاڻين گڏجاڻين ۽ محفلن ۾ چانهه کي مشروبات طور پڻ استعمال ڪيو. چانهه
کي عوامي سطح تي مقبوليت ڏيارڻ ۾ هڪ انگريز واپاري ”ٿامس لپٽن“ جو وڏو هٿ آهي. لپٽن
1880ع تائين عام دڪاندار هو پر، پوءِ هن چانهه جو واپار شروع ڪري عالمي شھرت حاصل
ڪئي. اڄ به لپٽن نالي واري چانهه ڪمپين جو شمار دنيا جي تمام وڏين ڪمپنين ۾ ٿئي ٿو.
تيز رفتار زندگيءَ سان گڏ هلڻ لاءِ چانهه جي ڪمپنين سھولت خاطر ”ٽي بيگز“ ۽ ”بوائل
او بيگز“ به اندا آهن.

برطانيا دنيا ۾ وڌ ۾ وڌ چانهه درآمد (Import) ڪندڙ ملڪ آهي. سال 1990ع ۾ برطانيه جي
انگريزن 141894 ميٽرڪ ٽن چانهه واپرائي. جڏهن ته ٻئي طرف آمريڪا 76946 ميٽرڪ ٽن
چانهه هضم ڪئي. 1990ع ۾ پاڪستان هڪ لک چار هزار 104000 هزار ميٽرڪ ٽن چانهه درآمد
ڪئي.

هندستان دنيا ۾ وڌ ۾ وڌ چانهه پيدا ڪندڙ ملڪ آهي. هندستان ۾ 1997ع ۾ 800 ملين
ڪلوگرام چانهه اپائي وتي. جنھن مان 162.86 ملين ڪلوگرام چانهه برآمد ڪئي وئي. دنيا
۾ گهڻي کان گهڻي چانهه درآمد ڪندڙ ملڪ ”سِري لنڪا“ آهي. معيار جي لحاظ کان ڪينيا جي
چانهه دنيا ۾ پھرين نمبر تي آهي.

مارڪيٽ ۾ چانهه جي پتيءَ جا عام طور تي ٻه قسم وڪامجن ٿا. هڪ ”ڊسٽ“ ۽ ٻي ”داڻي
دار“. داڻيدار چانهه قيمت ۽ ڪوالٽيءَ ۾ ڪجهه قدر وڌيڪ هوندي آهي.

چانهه هڪ خاص قسم جي ٻوٽي جي پنکڙين ۽ پنن کي ٽوڙي انھن کي هڪ پراسيس مان گذاري
تيار ڪئي ويندي آهي. چانهه جي پنن کي پتيءَ ۾ تبديل ڪرڻ جا ٻه طريقا آهن. جن مان هڪ
قديم طريقو آهي، جنھن تحت چانهه جي ٻوٽي جي پنن کي سڪائي سادو قھوو تيار ڪيو ويندو
آهي. هن دور ۾ اهو طريقو نه هئڻ جي برابر آهي. يا وري تمام گهٽ پيماني تي. اڄڪلهه
چانهه جي تياري جديد سائنسي طريقن سان ڪئي وڃي ٿي. ان طريقي کي سي.ٽي.سي طريقو سڏيو
ويندو آهي.

انھن پنن کي مشينن ۾ رول ڪيو ويندو آهي. ان عمل دوران نڪرندڙ رس پن پنھنجي اندر جذب
ڪري وٺندا آهن. ان کانپوءِ ٻن کان اٺن ڪلاڪن تائين انھن پنن کي 40 درجا سينٽي گريڊ
واري گرمي پد تي رکيو ويندو آهي. ان عمل کي فرمينٽيشن چئبو آهي. ان عمل سان چاهه ۾
خوشبوءِ پيدا ٿيندي آهي.

سي.ٽي.سي طريقي سان تيار ٿيندڙ چانهه داڻيدار هوندي آهي. هئي چانهه خوشبوءِ ۽ ذائقي
جي لحاظ کان اعلى ڪوالٽيءَ جي چانهه آهي. پاڪستان ۾ 80 سيڪڙو چانهه داڻيدار درآمد
ڪئي ويندي آهي. اها چانهه خاص ڪري ڪينيا، انڊونيشيا، بنگلاديش، تنزانيه، ملاوي،
روانڊا ۽ برونڊيءَ مان گهرائي ويندي آهي. ان کان سواءِ اورينج پيڪو، پيڪو، بروڪن
اورينج پيڪو، فين انگ، ڊسٽ اورينج پيڪو چانهه ۾ پيڪو نالي وڻ جا پن شامل ڪيا ويندا
آهن. جنھن سان چانهه جي سَرهڻ ۾ اضافو ٿيندو آهي

پاڪستان دنيا جو ٻيو نمبر وڏو چانهه جو امپورٽر (خريدار) آهي. هڪ اندازي موجب
پاڪستاني هڪ سال ۾ اٽڪل هڪ لک پنجاهه هزار ٽن چانهه واپرائن ٿا. اهڙيءَ طرح پاڪستان
جو هر شھري سراسري طور تي ساليانو ڏيڍ ڪلو گرام چانهه واپرائي ٿو. اهو مقدار
هندستان جي ڀيٽ ۾ ٻيڻو ۽ بنگلاديش جي ڀيٽ ۾ پنجوڻو آهي. پاڪستان 96 سيڪڙو ڪاري
پتيءَ واري چانهه ۽ 4 سيڪڙو سائي چانهه گهرائيندو آهي. ماهرن جو خيال آهي ته
پاڪستان ۾ سن 2000ع تائين چانهه جي کپ هڪ لک 65 هزار ٽن آهي. پاڪستان ٽِي
ايسوسيئيشن وارن مطابق پاڪستان 1994ع ۾ هڪ لک چار سئو پنجونجاهه ٽن چانهه درآمد
ڪئي، جنھن مان 70 سيڪڙو چانهه ڪينيا مان خريد ڪئي وئي. سال 1997ع ۾ پاڪستان 240
ملين ڊالرن جي چانهه خريد ڪئي، انگن اکرن موجب فقط 97ع واري ماچر مھيني ۾ 12 ملين
ڊالرن جي 7222 ٽن چانهه درآمد ڪئي وئي. سال 1998ع ۾ اها چانهه وڌي 11709 ٽن ٿي
ويئي. جنھن جي ماليت 29 ملين ڊالر آهي. پاڪستان ۾ هر سال چانهه جي درآمدات ۾ 9
سيڪڙو اضافو ٿي رهيو آهي. پاڪستاني ساليانو اٺن کان ڏهن اربن رپين جي چانهه
واپرائيندا آهن، جنھن ۾ ڏينھون ڏينھن واڌارو ٿي رهيو آهي. انگن اکرن موجب پاڪستان ۾
سال 1970ع کان مارچ 1997ع تائين 74 ارب 89 ڪروڙ چاليهه لک رپين جي چانهه درآمد ڪئي
وئي.

دنيا جي 37 ننڍن وڏن ملڪن ۾ هر سال 2.6 بلين ڪلوگرام چانهه جي پيداوار ٿئي ٿي، انھن
ملڪن ۾ هندستان، سري لنڪا، انڊونيشيا، ويٽنام، هانگ ڪانگ، ايران، ڪينيا، روانڊا،
تنزانيه، يوگنڊا، برازيل، ارجنٽائن، برونائي، برما، دبئي، جرمني، گهانا، آمريڪا،
روس، سينگاپور، ملائيشيا، سوئيزر لينڊ، برطانيه، ٿائيلينڊ، تائيوان، گوئٽي مالا،
هيٽي، ڏکڻ آفريڪا، جپان، ملاوي، ماريشس، نيدر لينڊ، رومانيه، ترڪي ۽ موزمبيق، نيپال
۽ چين شامل آهن. انھن ملڪن مان حاصل ٿيندڙ پيداواري واپار ۾ ڪيترائي ملڪ حصيدار
آهن. ليڪن انھن ۾ هندستان، سريلنڪا، ڪينيا، بنگلاديش ۽ چين جي منڊين جو مقام ٻين
سڀني کان مٿانهون آهي. هندستان پنھنجي چانهه جي ڪل پيداوار جو 70-سيڪڙو پنھنجي ملڪ
اندر استعمال ڪري ٿو. سِري لنڪا ۽ بنگلاديش ۾ پنھنجي چانهه جي پيداوار جو فقط 15
سيڪڙو ملڪ اندر استعمال ڪيو وڃي ٿو. جڏهن ته باقي 85 سيڪڙو چانهه برآمد ڪئي وڃي ٿي.



https://sd.wikipedia.org/wiki/%D9%8A%D9%88%D9%86%D9%8A%D8%B3%DA%AA%D9%88_%D8%B9%D8%A7%D9%84%D9%85%D9%8A_%D8%AB%D9%82%D8%A7%D9%81%D8%AA%D9%8A_%D9%88%D8%B1%D8%AB%D9%88

"يونيسڪو عالمي ثقافتي ورثو" اھڙيون جڳھون (جھنگ، جبل، ڍنڍ، ريگستان، يادگار، عمارت
يا شھر) کي چيو ويندو آھِي جنھن کي بين الاقوامي عالمي ثقافتي ورثو پروگرام جي تحت
گڏيل قومن جو تعليمي سائنسي ۽ ثقافتي ادارو (يونيسڪو) جي عالمي ثقافتي ورثو ڪميٽي
جي مرتب ڪيل فهرست جي لاءِ نامزد يا ان ۾ شامل ڪيو ويو ھجي۔ هي منصوبو ثقافتي يا
قدرتي اهميت جي حامل جڳھن جي فھرست مرتب ڪرڻ ۽ ان جي حفاظت ڪرڻ جي لاءِ بڻايو ويو
آھي۔ مختلف شرطن جي تحت مندرج جڳھن کي عالمي ورثو فنڊ مان رقمون فراھم ڪيون وينديون
آھن۔ ھي منصوبو "عالمي ثقافتي ۽ قدرتي ورثي جي حفاظت جي حوالي سان ميثاق" جي ذريعي
شروع ٿيو جنھن کي يونيسڪو جي مجلس عمومي 16 نومبر 1972ء تي اختيار ڪيو۔ ان وقت
کان 184 ملڪ (بمطابق جولاءِ 2007ء) هن ڪنوينشن جي توثيق ڪري چڪا آھن۔ 2007ء جي
مطابق 142 ملڪن جون 851 جڳھون ھن فھرست ۾ شامل آھن جن ۾ 660 ثقافتي، 166 قدرتي ۽ 25
مخلوط خصوصيتن جون حامل آھن۔ هر عالمي ورثي جي حامل جڳھ ان ملڪ جي ملڪيت آھي جتي
اھو واقع آھي پر مستقبل ۾ بني نوع انسان جي لاءِ انکي محفوظ رکڻ عالمي برادري
جي ذميداري آھي مختلف خطن ۾ واقع جڳھن جون خصوصيتون هيٺ ڏنل آهن:

عالمي ثقافتي ورثو ڪميٽي فهرست ۾ شامل جڳھن ۾ انتظامي معاملن تي غور جي حوالي سان
سال ۾ متعدد ڀيرا اجلاس منعقد ڪندي آهي پر World Heritage Committee Session نالي
اجلاس سال ۾ هڪ ڀيرو ٿيندو آهي جنھن ۾ مختلف جڳھن کي عالمي ثقافتي ورثو فھرست ۾
شامل ڪيو ويندو آھي۔ ساليانو اجلاس دنيا جي مختلف شھرن ۾ منعقد ٿيندو آھي۔ پيرس
(فرانس) ، جتي يونيسڪو جا صدر دفتر واقع آھڻ ، کان علاوه ھي اجلاس صرف عالمي ثقافتي
ورثو ڪميٽي جي رڪن ملڪن ۾ ئي منعقد ٿي سگھي ٿو جنھن جي لاءِ انھن کي ڪميٽي جي
منظوري درڪار ھوندي آهي۔



https://sd.wikipedia.org/wiki/%D8%A8%D8%A7%D8%B1%DA%AA_%D8%A7%D9%88%D8%A8%D8%A7%D9%85%D8%A7

آمريڪا جي 44 هين صدر جي حيثيت سان قسم کڻندڙ ڪاري نسل وارو نئون چونڊيل صدر بارڪ
حسين اوباما 4 -آگسٽ- 1961ع تي آمريڪي رياست ’هوائي‘ (Hawaii) ۾ پيدا ٿيو. سندس
والد جو واسطو ڪينيا سان هو، ٻن سالن جي عمر ۾ سندس والدين ۾ علحدگي ٿي وئي، جنهن
کانپوءِ سندس ماءُ ٻي شادي ڪري -انڊونيشيا- منتقل ٿي وئي، -جتي- بارڪ اوباما جڪارتا
۾ ابتدائي -تعليم- حاصل ڪئي. بارڪ اوباما 1996ع ۾ آمريڪي رياست ايلي نائي
(Illinois) جو -اسيمبلي- ميمبر چونڊجي پنهنجي سياسي ڪيريئر جي شروعات ڪئي. هو 10
سالن جي عمر ۾ هڪ ڀيرو ٻيهر -آمريڪا- ۾ پنهنجي ناناڻي گھر منتقل ٿيو، -جتي- هن
هارورڊ اسڪول مان 1979ع ۾ گريجوئيشن ڪئي. اعليٰ -تعليم- لاءِ بارڪ اوباما نيويارڪ
منتقل ٿي ويو ۽ ڪولمبيا يونيورسٽيءَ مان 1983ع ۾ سياست جي دگري حاصل ڪئي. نيويارڪ ۾
16 سال رهڻ کانپوءِ بارڪ اوباما شڪاگو هليو ويو. -جتي- هن پنهنجي عملي زندگيءَ جي
شروعات ڪئي. بارڪ اوباما ۽ مشل رانسن جي 1979ع ۾، شڪاگو ۾ ملاقات ٿي ۽ ٻنهي 03
نومبر 1992ع ۾ شادي ڪئي. بارڪ حسين اوباما ٻن ڌيئرن 10 ورهين جي حاليا ۽ 07 سالن جي
نتاشا جو پيءُ آهي. بارڪ اوباما ٻن ڪتابن جو ليکڪ به آهي. -جنوري- 2003ع ۾ هو ايلي
نائي اسيمبليءَ جي هيلٿ اينڊ هيومن سورسز سوسائٽيءَ جو چيئرمئن چونڊجي آيو. 2004ع ۾
بوسٽن ۾ بارڪ اوباما ڊيموڪريٽڪ جي قومي ڪنوينشن ۾ اهم خطاب ڪيو ۽ بش انتظاميه تي
ڇتي -تنقيد- ڪئي. -ان- خطاب تي اوباما کي ڀرپور موٽ ملي ۽ هو سڄي -آمريڪا- ۾ مشهور
ٿي ويو. هن آمريڪي سينيٽ جي قانون سازيءَ ۾ پڻ اهم ڪردار ادا ڪيو. هن 10 فيبروري
2007ع تي -آمريڪا- جي صدارتي چونڊون وڙهڻ جو اعلان ڪيو. هن اڳ ۾ ڊيموڪريٽڪ -پارٽي-
طرفان نامزدگيءَ لاءِ پنهنجي مخالف هيلري ڪلنٽن کي سخت مقابلي کانپوءِ شڪست ڏئي
مخالفن کي حيران ڪري ڇڏيو، جنهن کانپوءِ صدارتي چونڊن ۾ پنهنجي مخالف ريپبلڪن
اميدوار جان مڪين کي شڪست ڏئي ۽ -آمريڪا- جو 44 هون صدر چونڊجي ويو.



https://sd.wikipedia.org/wiki/%D8%A7%D9%88%D9%82%D9%8A%D8%A7%D9%86%D9%88%D8%B3%D9%8A%D8%A7

بحرستان (انگريزي: Oceania يا Oceanica) هڪ جغرافیائي ۽ سیاسي علائقو آهي، جيڪو
گهڻن ئي علائقن ٻَدل آهي، سانتيڪو سمنڊ ۽ لاڳاپيل علاقن ۾ موجود جزيرن کي عام طور
تي آسٽريليا سڏيو وڃي ٿو، جيڪو غلط اصطلاح آهي.

بحرستان (Oceania) جو اصطلاح پهريون دفعو 1831ع میں فرانسیسی مهم جُو دومون دا
اورويَ

(Dumont d'Urville) ڪتب آندو. آڄ دنیا جي ڪيترين ئي ٻولين ۾ هن اصطلاح جو استعمال
آسٽريليا ۽ ان سان ڳنڍيل سانتيڪي سمنڊ (Pacific Ocean) جي جزيرن جي حوالي سان ٿي ٿو
۽ اهو ڌرتي جي 8 موسمياتي ڀاڱن مان هڪ آهي.

بحرستان (Oceania) جون سرحدون مختلف انداز ۾ ڏيکاريون وڃن ٿيون. گهڻو ڪري آسٽريليا،
نيو زيلينڊ، نيو گني ۽ ڏکڻ اوڀر ايشيا جي سامونڊي علاقن کي بحرستان (Oceania) جو
حصو قرار ڏنو وڃي ٿو. بحرستان جي جزيرن کي هيٺين ٽن علائقن مالينيشيا، مائيڪرونيشيا
۽ پولينيشيا ۾ ورهايو وڃي ٿو.



https://sd.wikipedia.org/wiki/%D8%A2%D8%B3%D9%85%D8%A7%D9%86

زمين جي مٿان ظاھري گنبذ، جيڪو فلڪي نظام ۽ ھوا جي گولي جي حادثن جو پس منظر آھي.
آسمان جي نيري رنگ سبب ھوا جي گولي ۾ مٽيءَ ۽ ٻاڦ جي ننڍن ننڍن ذرڙن مان روشنيءَ جي
لھرن جو گذر ٿئي ٿو. ڪرڻن جون وڏيون لھرون (ڳاڙھيون ۽ پيليون) انھن ذرڙن مان
سولائيءَ سان لنگھي وڃن ٿيون، پر ننڍڙيون لھرون منتشر ٿي پکڙجي وڃن ٿيون. اھوئي
ڪارڻ آھي جو آسمان ان وقت گھڻو نيرو نظر ايندو آھي، جڏھن ھوا ۾ مٽيءَ جا ذرڙا گھٽ ۽
تمام سنھڙا ھوندا آھن. آڳاٽي زماني ۾ ماڻھو ائين ڀائيندا ھئا ته آسمان دنيا جي ڇت
آھي ۽ تارا آسمان ۾ جڙيل بتيون آھن. ته وري ڪن ماڻھن جو خيال ھو ته آسمان جي ٻئي
پاسي جنت آھي. انھن ماڻھن جو اھو به خيال ھو ته تارا دراصل آسمان ۾ ٺھيل سوراخ آھن،
جن مان جنت جي روشني نظر اچي ٿي. حضرت مسيح واري دؤر ۾ انسانن جو اھو پختو خيال ھو
ته آسمان ۾ جنڊ جي پڙن وانگر ست پڙ آھن، جن ۾ تارا جڙيل آھن. سج ۽ چنڊ پڻ آسمانن ۾
جڙيل آھن. انھيءَ ڪري ئي ستن آسمانن وارو تصور انسان جي ذھن ۽ علم ادب ۾ موجود آھي.
ماڻھن سمجھيو ته جيڪڏھن آسمان ست آھن ته لازمي طرح زمينون به ست ھونديون، اھڙيءَ
طرح ستن آسمانن ۽ ستن زمينن جي تصور وجود ورتو.

جيڪڏهن اونداهي ڏاڍي ڊگهي ڪمري ۾ وچ تي اڌ-ڍڪيو بلب رکيو هجي، ان جو روشن پاسو
اوهان طرف هجي ته ان جي اونداهي پاسي اوهان کي ڪارهه کان سواءِ ڪجهه به نظر نه
ايندو، پر جيڪڏهن بلب اڌ-ڍڪيو نه هجي ته پوءِ اوهان کي هلڪو ڌنڌ پيو محسوس ٿيندو.
اهو ان ڪري ٿئي ٿو جو بلب جي تيز روشني اک جي ماڻڪيءَ کي سسائي ڇڏي ٿي ۽ جڏهن ماڻڪي
سسيل هجي ۽ روشني گهٽ ته صاف نظر نه ايندو. وشال، اڻکٽ ڪائنات ۾ سج اسان جي ويجهو ۽
ڏاڍو روشن آهي، ان ڪري اسان جي نظر جتي کٽي ٿي اتي آسمان نظر اچي ٿو ۽ اسان ان کي
اڀ يا آسمان سمجهون ٿا. آسمان جي هيءَ سڄي حقيقت اسان سائنس جي نعمتن جي ڪري ڄاڻون
ٿا. آڳاٽو قديم انسان ڪا اڄ جهڙي سائنسي ڄاڻ نه رکندو هو، ان ڪري هو ان کي
دونهاٽيل، جهڙالي ۽ ٺوس ڇت سمجهي ويٺو ۽ اهڙيءَ طرح اڀ بابت لوڪ ڪٿائون ۽ ڏند ڪٿا
انساني تاريخ جو حصو بڻجي ويون. اڄوڪي سائنس ڏسڻ جا اهڙا ته اوزار ٺاهي ورتا آهن جو
لکين نوري سالن جي پنڌ تي نگاهه وجهي سگهجي ٿي.



https://sd.wikipedia.org/wiki/%DA%A9%D9%86%DA%8A%D9%8F

زمين جو هڪ وڏو علائقو جيڪو عام خيال ۾ سمنڊ سان گھيريل هوندو آهي، کنڊُ چورائيندو
آهي. هن تعريف مطابق زمين جا ست کنڊ آهن. ايشيا، آفريڪا، آسٽريليا، يورپ، اتر
آمريڪا، ڏکڻ آمريڪا ۽ انٽارڪٽيڪا. پر اهو خيال درست نه آهي ڇو ته يورپ ۽ ايشيا روس
جي زميني رستي سان ڳنڍيل آهن ۽ يوريشيا چورائيندا آهن. اهڙي طرح ڏکڻ ۽ اتر آمريڪا
به ڳنڍيل آهن. اهو ئي سبب آهي جو کنڊن جي اصل تعداد پنج سمجھي ويندي آهي. اولمپڪ
تنظيم  جو نشان به پنج کنڊن جي لاء پنج دائرن تي مشتمل آهي.

ايراضي ۽ آبادي جي لحاظ کان ايشيا کنڊ سڀ کان وڏو آهي. ستئي کنڊ ملي ڪري زمين جو
صرف ٽيون حصو ٿين ٿا ۽ باقي حصو سمنڊ تي مشتمل آهي.



https://sd.wikipedia.org/wiki/%D9%BE%DA%A9%D9%8A

پکي کنڀن وارا ڪرنگهيدار جاندار آهن. سڀني پکين کي ٻه پير ۽ پرن جو جوڙو ٿيندو آهي.
پکي اڪيلي مخلوق آهي، جنهن جي جسم تي کنڀ هوندا آهن، جيئن نانگ کل مٽائيندو آهي
تيئن پکين جا کنڀ به ڇڻندا ۽ نوان ڦٽندا آهن. اهو سلسلو هر سال يا مند آهر هلندو
آهي، کنڀ ٽن قسمن جا هوندا آهن. انهن جو ڪم بُت ڍڪڻ آهي، جسم جا هيٺيان کنڀ نرم ۽
بجدار هوندا آهن ۽ پکيءَ جي بت کي گرم رکندا آهن. کنڀڙاٽين جا کنڀ اڏامڻ ۽ رخ
بدلائڻ ۾ مددگار هوندا آهن. پکيءَ جي بناوت ڪجهه اهڙي ٿئي ٿي جو ان کي لس اڏامڻ ۾
آساني ٿيندي آهي. پکيءَ جي اهڙي کنڀڙاٽين ۽ ڇاتيءَ جون مشڪون تمام مضبوط هونديون
آهن. ڇاڪاڻ ته انهن کي پَر ڦڙڪائڻ ۽ هوا ۾ اڏامڻ لاءِ مضبوط مشڪن جي ضرورت هوندي
آهي. پکي پنهنجي قد بت جيترن ٻين جانورن جي ڀيٽ ۾ هڏا تمام هلڪا ٿيندا آهن، ڇو ته
انهن جون هڏيون کوکليون هونديون آهن.

پکي نه رڳو سهڻا ۽ سُريلا ٿيندا آهن، پر اهي فطرت جي توازن ۾ پنهنجو حصو ادا ڪن ٿا.
سڀ کان پهرين ته اڪثر پکي خود شڪار ٿي ٻين جانورن توڙي انسانن جي زندگيءَ جو سبب
ٿين ٿا. شڪاري پکي نقصانڪار ڪوئا، جيت، مڪڙ ۽ ڪينئان کائيندا آهن. ٻجن جي ڦهلاءَ ۾
پکين جو خاص ڪردار آهي. ڪي پکي مختلف قسمن جا ٻير، پيرون ۽ ميوا کائيندو آهي. ان
کانپوءِ اهي ٻئي پاسي اڏامي پنهنجو ڦوڳ ڇڏيندو آهي، ان ڦوڳ ۾ ثابت ٻِج به شامل
هوندا آهن. انهن مان ڪي ٻج ڦُٽي پوندا آهن ۽ اهو ميويدار وڻ ڪنهن ٻي جاءِ تي
حياتياتي محور بڻجي ويندو آهي. سنڌ ۾ جيڪي پکي ملن ٿا، انهن مان ڪن کي خشڪيءَ وارا
پکي چئجي ٿو، جيڪي گهڻو ڪري وڻن ۾ پنهنجا آکيرا ٺاهين، اتي ئي رهن ۽ آنا لاهين، جن
۾ جهرڪي، ڪَٻَرَ، ڳيرو ۽ ڪبوتر قابل ذڪر آهن. خشڪيءَ وارن پکين ۾ ٽيٽيهر هڪ اهڙو
پکي آهي، جيڪو سڌيءَ زمين تي آکيرو ٺاهي آنا لاهيندو آهي ۽ اتي ئي رهندو آهي. ٻيا
اهڙا پکي آهن، جيڪي پرديسي پکي يا موسمي پکي سڏبا آهن، اهي سوين قسمن جا هوندا آهن،
جيڪي مختلف ملڪن مان اڏامي موسم جي مناسبت سان سنڌ جي ڍنڍن وارن علائقن ۾ اچي رهندا
آهن ۽ وري واپس هليا ويندا آهن. سنڌ جي موضوع تي وڏي ڄاڻ رکندڙ ايڇ.ٽي.سورلي، سنڌ
جي پکين بابت هن طرح لکيو آهي: سنڌ جي پکين ۾ مخصوص خاصيتون آهن، جيڪي جاگرافيائي
بيهڪ ۽ طبعي حالتن جي ڪري پيدا ٿيون آهن، سنڌو ماٿري ڪڇ جي ’رڻ‘ وسيلي هندستان کان
ڌار ٿيل آهي، جنهنڪري هندستان جا مشهور پکي هتي ڪو نه ٿين. ٻئي طرف سنڌ ۽ بلوچستان،
ٻين علائقن، جهڙوڪ: ڏکڻ يورپ، اتر اوڀر آفريڪا، عرب ۽ ايران جي پکين لاءِ کليل آهن.
سنڌ جون ڍنڍون ۽ ڌٻڻيون، ۽ ان طرف پکين جي لڏي اچڻ جي رستن جي موافقت ڪري، سنڌ پکين
لاءِ سياري جي موسم ۾ پناهه وٺڻ جي لحاظ کان وڏي حيثيت رکندي آهي.

منڇر ۾ ديسي پکي ٻارهوئي هوندا آهن، پر انهن جو شڪار ٿَڌي مُند (آڪٽوبر کان مارچ) ۾
ٿيندو آهي. سيپٽمبر جي 15-20 تاريخ کان پرديسي پکي اچي ويندا آهن، جي اڪثر ڪري
سائبيريا مان ايندا آهن، جڏهن اُتي جون ڍنڍون ۽ سامونڊي ڪنارا ڄمي برف ٿي پوندا آهن
ته پوءِ اهي پکي سنڌ جي ڍنڍن ڏانهن رخ ڪندا آهن ۽ وري گرمين ۾ واپس هليا ويندا آهن.
انهن پرديسي پکين جا قديم زماني ۾ تقريباً ٽي سئو قسم هوندا هئا. هاڻي انهن مان
ڪيترا نسل ختم ٿيڻ ڪري اهي ڏسڻ ۾ ڪين ٿا اچن. شڪاري ۽ مهاڻا پکين کي آڏي ۽ ونجهر ڍٻ
۾ ڦاسائيندا آهن. ڪڏهن ڪڏهن بندوق سان به پکين جو شڪار ڪندا آهن. خاص ڪري امير
ماڻهن کي ملاح ٻيڙين ۾ چاڙهي بندوق سان پکين جو شڪار ڪرائيندا آهن. پکين جي شڪار جا
طريقا: انسانن پکين جي شڪار لاءِ جيڪي طريقا ايجاد ڪيا، تن مان آسان طريقو ”کڏڻي جي
شڪار“ جو آهي. کُڏڻي ۾ شڪاري لڪي ويهي ٿو. ان کڏڻي کي ٺاهڻ لاءِ وڻن جون ڪجهه
ٽاريون زمين ۾ کوڙي، انهن کي پاڻ ۾ جوڙي ڇڏيندا آهن ته جيئن کڏڻي ۾ ويٺل ماڻهوءَ کي
پکي ڏسي نه سگهن. انهيءَ طريقي سان شڪار ڪندڙ گهڻو ڪري ٿورن پکين ۾ ڌڪ نه هڻندا
آهن. تمام گهڻا پکي گڏ ٿيندا ته پوءِ ڌڪ هڻندا. ڪڏهن ڪڏهن هڪ ڌڪ ۾ پندرهن کان به
وڌيڪ پکي مري پوندا آهن. پکين کي شڪار ڪرڻ جا ٻيا به گهڻا طريقا آهن: جيئن ته ٺپيءَ
جو طريقو، رَڇ جو شڪار، مُهاڙيءَ جو شڪار ۽ کنڌيءَ جو شڪار وغيره. خيرپور جا مير ۽
ٻيا شاهوڪار ماڻهو پکين جو شڪار جدا جدا نمونن سان ڪندا هئا، جيئن ته هي شڪار ٻيلي،
ٽڪر ۽ ٿر جي ڍنڍن، ڍورن، تلائن ۽ پاڻيءَ جي دُٻن تي ٿيندو آهي، ان ڪري صبح يا شام
جو بندوقون کڻي اچي پاڻيءَ جا پکي ماريندا آهن. انهن پکين مان نيرڳي، بدڪون، ڪارا،
ڪرڙا ۽ سگهوش مشهور آهن. اهي پکي سياري جي موسم ۾ ايندا آهن. انهن موسمي پکين کان
سواءِ ٻيا جهنگ جا پکي هيٺين نمونن سان شڪار ڪبا آهن: چاڙهڪو، ٻولي، هُشڪر، چُوڻِ ۽
اُڏارو وغيره. هر علائقي ۾ پکين جي شڪار جا جدا جدا نمونا هوندا آهن، جيئن ته لاڙ ۾
پکين ڦاسائڻ جا سنڊ آهن: وانجهار، گُهٽَ، ڪَنيري ۽ ڇَتَ.



https://sd.wikipedia.org/wiki/%D9%BD%D9%8A%D9%84%D9%8A_%DA%AA%D9%85%D9%8A%D9%88%D9%86%D9%8A%DA%AA%D9%8A%D8%B4%D9%86

ڏور ربطيات ڪيبل،تار،ٽيليفون يانشريات جي ذريعي هڪ فاصلي کان پري ٻه يا ٻن کان وڌيڪ
ادارن،وجودن يا شين مواصلات جي درميان لفظن،آواز، يا تصويرن جي طور تي معلومات جي
مٽاسٽا ان وقت ٿيندي آهي جڏنهن انهن ۾ ٽيڪنالاجيءَ جو استعمال شامل هجي اهڙي
مواصلات ٿيڻ جي ان عمل کي ڏور ربطيات (Telecommunication) چئجي ٿو. برقياتي ذريعا ۽
وسيلا استعمال ڪندي پَرَانهَنِ يا ڏورانھن ھنڌن تي رابطو ڪرڻ جي علم کي ڏور ربطيات
چئجي ٿو. اھڙو رابطو ڪرڻ لاءِ استعمال ٿيندڙ وسيلن ۽ ذريعن کي پڻ مجموعي طور ڏور
ربطيات چئجي ٿو. اطلاع ٽيڪنالاجي معلومات منتقل ڪرڻ لاءِ چينلز جو استعمال برقي
سگنل جي طور تي ڪري ٿو ياته هڪ وچولي جسماني وسيلي جهڙوڪ سگنل ڪيبلز جي ذريعي يا
وري برقي لهرن جي شڪل ۾ .

لفظ ٽيلي ڪميونيڪيشن فرانسيسي زبان مان اُخذ ڪيو ويو آهي،جيڪو ٻن لفظن ( يوناني
اڳياڙي ٽيلي (τηλε-) مطلب ڏُورِ يا پَري ۽ لاطيني ڪميونيڪيئر معنيٰ ورهائڻ يا پکيڙڻ
) کي ملائي ڪري، هڪ مُرڪب لفظ ٺاهيو ويو آهي؛ جيڪو 1904ء ۾ فرانسيسي انجنيئر ۽ ناول
نگار ايڊورڊاستاوُني طرفان پيش ڪيو ويو.



https://sd.wikipedia.org/wiki/%D9%88%D9%8A%D9%BD%D9%8A%DA%AA%D9%86_%D8%B3%D9%BD%D9%8A

ويٽيڪن سٽي اٽلي جي شهر روم ۾ واقع هڪ خودمختيار رياست آهي۔ رياست تقريبن چئني طرفن
کان ديوران سان گھريل آهي جنهن جو ڪل رقبو 44 هيڪٽر آهي ۽ هي دنيا جي سڀ کان ننڍي
خودمختيار رياست چورائيندي آهي۔ رياست کي 1929ء ۾ قائم ڪيو ويو ۽ رياست جو سربراهه
پاپائي روم هوندو آهي، ۽ هتي ئي پاپائي روم جي رهائش گاهه اپوسٽالڪ محل ( Apostolic
Palace ) ۽ رومي ڪريا (پاپائيت) واقع آهن۔ ويٽيڪن سٽي کي بلاشبه ڪيٿولڪ عيسائين جو
مذهبي دارالخلافو چئي سگھجي ٿو۔

رومي ڪريا (پاپائيت) جو بنياد پاپ سڪسٽس پنجين سورهين صدي عيسوي ۾ رکيو جنهن جا
ابتدائي مقصد مذهبي ۽ سماجي هيا۔ اڻويهين صدي عيسوي ۾ پيدمونتيز اطالوي حڪومت جي
ڦهلاء سان هن جا اختيار گھتجڻ لڳا۔ 1860ء تائين اطالوص حڪومت اطالوص ٻيٽ نما جو
گھڻو حصو جيڪو پاپائي روم جي رياست (پاپائي رياستن) ۾ شامل هيو زير اقتدار آڻي چڪي
هئي۔ 1870ء ۾ روم به اطالوي حڪومت جي زير اقتدار هيو جنهن سان گڏ ئي پاپائي روم جي
طاقت جو خاتمو ٿي ويو۔ 1919ء تائين اطالوي حڪومت پوري ٻيٽ نما بشمول سسلي ۽
ساردينيا تي قائم ٿي چڪي هئي۔ 1929ء ۾ پاپائي روم ۽ اطالوي حڪومت ليٽرن معاهدي
(Lateran Treaties) تي اتفاق ڪيو۔ جنهن جي رو سان رومي ڪريا اڳوڻي پاپائي رياست
(Papal States) کان دستبردار ٿي ويو هاڻ رومي ڪريا گھڻو ڪري پاپائي روم ۽ ڪيٿولڪ
عيسائي مذهبي خدمتون سرانجام ڏيندو آهي۔

پاڪستان جا ويٽيڪن سٽي سان خاص تعلقات آهن۔ ويٽيڪن سٽي جي لء پاڪستان جو هڪ مخصوص
سفير آهي۔ ان جي تبادلئه خيال ۾ عموماً سڀ کان اهم موضوع پاڪستان ۾ عيسائين سان
ورتاء هوندو آهي۔



https://sd.wikipedia.org/wiki/%D9%86%D8%A7%D8%A6%D9%8A%D8%AC%D9%8A%D8%B1%D9%8A%D8%A7

نائيجيريا کي وفاقي جمهوريه نائيجيريا سڏيو ويندو آهي.نائيجيريا جو دارالحڪومت
ابوجا آهي.جهنڊي ۾ سائو ء وچ ۾ اچهو رنگ آهي سائو رنگ نائيجيريا جي زمينن کي ء اڇهو
رنگ امن ء ٻڌي کي ظاهر ڪري ٿو.قومي ترانو Arise, All Compatriots آهي.

نائيجيريا جي سرڪاري زبان انگلش آهي.300 مختلف زبانون پر ڳالهايون وينديون آهن جنهن
۾ چاليهه في صد حوسه زبان شمالي علاقن ۾ ڳالهائبي آهي.

سن 2003 ۾ گڏيل ملڪن نائيجيريا ۾ مردم شماري ڪئي جنهن ۾ نائيجيريا جي ڪل آبادي
124,009,000 هئي جيڪا دنيا جي 193 ملڪن ۾ 10 نمبر تي هئي.جنهن ۾ 3 في صد آٻادي 65
سالن جي ماڻهن جي هئي،44 في صد 15 سالن جي نوجوانن جي هئي.هڪ سو هڪ ماڻهن جي مقابلي
۾ هڪ سو عورتون هيون.

نائيجيريا جي ڪل آبادي جو 50 في صد حصو مسلمان آهي جنهن ۾ اڪثريت سني فرقي جي
آهي،40 في صد عيسائي مذهب جا مڄڻ وارن جي آهي ء 10 في صد ڪنهن به مذهب جا نه مڄڻ
وارا آهن مسلمانن ء عيسائين ۾ تڪرار هلندو رهندو آهي.مسلمانن ء عيسائي جي مذهبي
تهوارن جي ڏينهن تي عام تيطيل ڪئي ويندي آهي.



https://sd.wikipedia.org/wiki/%D9%82%D8%B3%D8%B7%D9%86%D8%B7%D9%86%D9%8A%DB%81

هي مضمون قديم شهر قسطنطنيه جي قيام سان ترڪ جمہوريه جي قيام تائين جي تاريخ
جي باري ۾ آهي۔ جديد شهر تي مضمون جي لاءِ ڏسو استنبول

قسطنطنيه (Constantinople) سن 330ء کان 395ء تائين رومي سلطنت ۽ 395ء کان 1453ء
تائين بازنطيني سلطنت جي گادي جو هنڌ رهيو ۽ 1453ء ۾ فتح قسطنطنيه کان بعد
کان 1923ء تائين سلطنت عثمانيه جو دارالخلافو رهيو۔ فتح قسطنطنيه کان بعد سلطان
محمد فاتح هن شهر جو نالو اسلام بول رکيو جيڪو آهستي آهستي استنبول ۾ تبديل ٿي ويو۔
شهر يورپ ۽ ايشيا جي سنگم تي شاخ زرين ۽ بحيره مرمره جي ڪناري واقع آهي ۽ قرون
وسطيٰ ۾ يورپ جو سڀ کان وڏو ۽ امير ترين شهر هيو۔ ان زماني ۾ قسطنطنيه کي
Vasileousa Polis يعني شهرن جي ملڪه چيو ويندو هو۔

حڪيم الامت علامه محمد اقبال پنهنجي ڪلام جي مجموعي بانگ درا جي مشهور نظم بلاد
اسلاميه ۾ قسطنطنيه کي ملت اسلاميه جي دل قرار ڏنو آهي ۽ هنن لفظن ۾ هن شهر کي خراج
تحسين پيش ڪيو آهي:

667 قبل مسيح ۾ يونان جي وسعت جي ابتدائي ڏينهن ۾ شهر جو بنياد وڌو ويو۔ ان وقت شهر
کي ان جي باني بائزاس جي نالي تي بازنطين جو نالو ڏنو ويو 11 مئي
330ء تي قسطنطين جي طرف کان هن جڳھ تي نئين شهر جي تعمير کان بعد انکي قسطنطنيه
جو نالو ڏنو ويو.

363ء کان رومي سلطنت جي ٻن حصن ۾ ورهاست جي ڪري قسطنطنيه جي اهميت ۾ وڌيڪ اضافو
ٿيو۔ 376ء ۾ جنگ ادرنه ۾ رومي فوجن جي گوٿ جي هٿان بدترين شڪست کان بعد ٿيوڊوسس شهر
کي 60 فٽ اوچي ٽن فصيلن ۾ بند ڪري ڇڏيو.ان فصيل جي مضبوطي جو اندازو هن ڳالھ مان
لڳائي سگھجي ٿو ته بارود جي ايجاد تائين انکي ڀڃي نه ٿي سگھجيو.ٿيودوسس27فيبروري
425ء ۾ شهر ۾ يونيورسٽي به قائم ڪئي۔

7 صدي ۾ آوارز ۽ بعد ۾ بلغار قبيلن بلقان جي وڏي حصي کي تباھ ڪري ڇڏيو ۽ اولھ کان
قسطنطنيه جي لاءِ وڏو خطرو بڻجي ويا۔ ان ئي وقت اوڀر ۾ ساسانين مصر، فلسطين،
شام ۽ آرمينيا تي قبضو ڪري ورتو۔ ان مو قعي تي هرقل اقتدار تي قبضو ڪري سلطنت کي
يوناني رنگ ڏيڻ شروع ڪيو ۽ لاطيني جي جڳھ يوناني قومي ٻولي قرار ڏني وئي۔
هرقل ساساني سلطنت جي خلاف تاريخي مهم جو آغاز ڪيو ۽ انهن کي عظيم شڪست ڏني ۽ 627ء
۾ تمام علائقا واپس وٺي ڇڏيا۔

ان دوران اسلام قبول ڪرڻ وارن عربن جي طاقت اڀري جنهن فارس ۾ ساساني سلطنت جو خاتمو
ڪرڻ کان بعد بازنطيني سلطنت کان بين النهرين (ميسوپوٽيميا)، شام، مصر ۽ آفريڪا جا
علائقا کسي ورتا۔

شهر 470 سالن تائين سلطنت عثمانيه جي گادي جو هنڌ رهيو ۽ 1923ء ۾ مصطفيٰ ڪمال
اتاترڪ انقره کي نئين ترڪ جمهوريه جي گادي جو هنڌ قرار ڏنو ۽ قسطنطنيه جو نالو
استنبول رکي ڇڏيو۔



https://sd.wikipedia.org/wiki/%D9%82%D8%AF%D9%8A%D9%85_%D9%8A%D9%88%D9%86%D8%A7%D9%86

اھڙيءَ ريت يونان جي غلامي ۽ جمھوريت جي دور جي تاريخي رڪارڊ ۾ آھن ھومر جي دور جي
طبقاتي ڍانچي کاب وڏو الڳ ھو. ساحلي علائقن ۾ ھر طرف تجارتي شھر ڦٽي پيا ھئا. ھي سڀ
شھر پھريون پھريون زمين جي مالڪن جي ننڍن ننڍن حڪمران طبقن جي اثر ھيٺ ھئا جن سياسي
حقن تي قبضو قائم ڪيو. اسين سمجھي سگھون ٿا ته زمين جا مالڪ ئي شھرن جي مرڪزي قلم
لکندڙن تي حقيقي قابض رھيا ھوندا. جئين جئين تجارت ارتقا ڪئي ھوندي زمين جا اگھ
آسمان تي چڙھي ويا ھوندا. ۽ زمين جي مالڪن پنھنجي پيداواري حيثيت سان منديءَ تي
قابو ڪرڻ جي قابل رھيا ھوندا. پڪ سان انھن پنھنجي مٿانھين حيثيت کي چؤڌاري رھڻ
وارين غريب شھرين جي وچ اوڌر ڏيڻ جي لاءِ استعمال ڪيو ھوندو. ۽ گھڻن کي قرض جي بار
ھيٺئون دٻيو ويو ھوندو. (ھونئن ھي مسئلو اڃان تحقيق جوڳو آھي، انڪري ڳوٺاڻا ماڻھو
پنھنجي زمينن کي گروي رکندا ھئا يا ته پنھنجو پاڻ کي). جئين جئين تجارت جو ارتقا
ٿيو، تاجر ۽ دستڪار طبقه اھميت پڪڙيندا ويا، ۽ ان سان گڏوگڏ غريب ھارين جي سياسي
حقن جي لاءِ جدوجھد به مٿي چڙھي. جڏھن ھڪ دفعو طبقاتي معاشرن پنھنجا پير ڄمايا، ته
انھن آباديءَ جي وڏي حصي ۾ ويڙھ ۽ جنگ ذريعي پير ڦھلائڻ شروع ڪري ڇڏيا. ھر ڪوئي ان
تاڪ ۾ ھو تي وڌيڪ پيداوار جو ڪوئي حصو جھپٽي سگھي. يونان ۽ روم جون سڀ شھري رياستون
انھيءَ ئي ھڪ اصول ھيٺ قائم ھيون. جملي شھري رياست (يوناني زبان ۾ پوليس) (polis)
ھر ٻي شھري رياست خلاف گڏ ھئي، پر پاڻ انتشار جو شڪار. ھڪ پاسي ته طبقاتي لڪيرن
انھن ۾ پھاڙ وجھي ڇڏيا ۽ ٻئي پاسي شھري ۽ غلام ھئڻ جي. پھريون پھر ته غريب شھرين کي
(جن کي روم ۾ پلي بيئڻ چيو ويندو ھو) ھر قسم جي سياسي حقن کان محروم رکيو ويو ھو.
انھن جي جدوجھد سياسي ھئي،مطلب ته رياست جي فيصله سازيءَ ۾ اظھاررائي جي حصول جي.
فوجي بقا به ھڪ لازمي امر ھو، جنھن سبب رياست رعايا جي فوج سان گڏ تعاون جي محتاج
ھئي. دولتمند زمين جي مالڪن جي طبقي کي غريب شھرين جي ضرورت ھئي ته ھُو انھن خاطر
وڙھن. انھيءَ سبب مٿين طبقي جي ھڪ نمائندي سولون 594ع قبل مسيح ۾ ايٿينز ۾ (اسان جي
بھترين ڄاڻ مطابق) زمين کي پلي بيئنز (ھيٺين طبقي) ۾ واقعتاً ورھايو ويو. ايٿينز ۾
جيڪي ان وقت جو سڀ کان وڏو تجارتي مرڪز ھو، جنھن ۾ وڏي پيماني تي تاجر ۽ دستڪار جمع
ٿي چڪا ھئا، آخرڪار ننڍي طبقي جق ماڻھو پورن جمھوري حقن حاصل ڪرڻ جي قابل ٿي ويا.
غريب ماڻھن جي عام خدمت ڪرڻ جو معاوضو ڏنو ويندو ھو، ۽ لڳ ڀڳ 5000 شھري اسيمبليءَ ۾
پاليسين تي باقاعدگيءَ سان بحث ڪندا ھئا. جمھوريت جي لاءِ ڪئي ويندڙ جدوجھد ڪيترن
ئي مرحلن کان ٿي ڪري گذري ھئي. پھريون پھريون ته ھڪ شھر کان ٻئي شھر ۾ قائم ڪجھ
سيري حڪومتن کي آمرن پٽي اڇلايو. انھن ماڻھن ۾ اسان کي بعد ۾ اچڻ وارن انھن مطلق
العنان بادشاھن سان حيرت ڀري مشابھت ملندي آھي، جن جاگيردار اشرافيه ۽ اڀرندڙ تاجر
سرمائيدار طبقي جي وچ ۾ توازن قائم ڪيو. سڀني مطلق العنان حڪمرانن وانگر انھن سياسي
طاقتن تي قابض ٿيڻ جي لاءِ طبقاتي ڪشمڪش ۾ دير پيدا ڪرڻ جو گڻ استعمال ڪيو. جھڙيءَ
ريت انگلستان جي ٽيوڊر بادشاھن سان ٿيو ھو. جنھن سياسي استحڪام جو ذمو انھن ورتو
ھو، ان سبب دولتمند طبقي کي وڌيڪ طاقتور ھئڻ جو موقعو مليو. پر ھي دولمند جيڪو انھن
بادشاھن جو مضبوط ترين سھارو ھئا، انھن جا ئي دشمن ٿي ويا. ڇو ته اُھي ھن بي مھار
شطرمرغ سياسي طاقت جي ذريعي قابضيت جو دور ختم ٿي ويو. پر ايٿيني جمھوريت (شھرين جي
لاءِ جمھوريت) جي بنياد غير شھري طبقي يعني غلامن جي استحصال تي قائم ھئي جيڪا ھر
طرح جي سياسي حقن کان محروم ھئا. ايٿيني جمھوريت حقيقت ۾ حڪمران طبقي جي مفادن کي
استحصال ٿيل غلام طبقي جي مقابلي ۾ طاقت ڏيڻ ۽ جنگ جي حالت ۾ حڪمران طبقي جي مفادن
جي دفاع ڪرڻ جو ھڪ ميڪنزم ھو. پوليس ھڪ اھڙو ادارو ھو جنھن کي لڳاتار جنگي صورتحال
کان نبرڻ لاءِ ٺاھيو ويو ھو. شھر جي طاقت انھن آزاد ھارين تي مشتمل ھئي، جيڪي پاڻ
کي مسلح ڪرڻ جي قابل ھئا (ھوپ ليٽس). ايٿينز ۾ جڏھن غريب شھرين پنھنجي شھر خاطر
ايرانين سان وڙھي ڪري سلاميس جي جنگ کٽي ورتي ته ان کان پوءِ جمھوريت جي ڪاميابي
لازمي ٿي وئي. بيشڪ اُھي ماڻھو ايترا غريب ھئا جو پاڻ کي مسلح نه ڪري سگھندا ھئا،پر
انھن ايٿيني بحريه جي لاءِ کِھوي مھيا ڪيا. اھڙيءَ ريت توسيع پسندي ۽ غلام پڪڙڻ جي
لاءِ غريب ۽ امير شھرين جي وچ ۾ ھڪ غير مقرر مفاداتي اتحد قائم ٿي ويو. جيستائين
شھرين جو تعلق آھي ته بعد ۾ ايندڙ رومن غلاماڻي سماج جي مقابلي ۾ يوناني غلاماڻي
پيداوار جي خاصيت نسبتاً ”جمھوري“ ھئي. ايستائين جو غريب کان غريب شھري به زمين يا
ڪم واري جاءِ ۾ پنھنجي مدد لاءِ ھڪ اڌ غلام رکي سگھندو ھو. جنھن کي ھُو ”غلام
گروھن“ ۾ ڪم ڪرائڻ جي لاءِ ڪرائي تي به ڏئي سگھندو ھو. ائين غريب شھرين مان وڌيڪ
پيداوار نچوڙي ويندي ھئي، ڇو ته امير ماڻھن وٽ محنت جي پھنچ الڳ سان موجود ھئي.
يونان جون اُھي رياستون جٿي جمھوريت نه ھلي سگھي ھُو سمنڊ کان ڪجھ پري اندريان
علائقا ھئا، جٿي زمين تي مشتمل جئداد، تجارتي دولت کان قدرتي طور تي وڌيڪ اھم ھئي.
ڇوته محنت ان قابل ٿي چڪي ھئي ته ان مان واڌو پيداوار ڦٻائي وڃي. انھيءَ سبب تي
غلام داريءَ جو وجود برقراقر ھو. ھيءَ واڌو پيداوار، حڪمران طبقي طرفان ڦٻائي ويندي
ھئي جيڪو پيداوار جي ذريعن جو مالڪ ھو. جيڪڏھن ان صورتحال کي ڏٺو وڃي ته ان ۾ غلام
پاڻ پيداوار جو ذريعو ھئا. رياست حڪمران طبقي جي رياست ھئي. سماج جو سڄي جو سڄو
ڍانچو ئي غلاماڻي محنت جي بلبوتي تي بيٺل ھو. فنونِ لطيفه، ثقافت ۽ فلسفي جا سڀ
معجزا رڳو ان جي ئي بلبوتي تي ممڪن ٿيا ته ھڪ طبقي محنت ڪندي پنھنجو استحصال ڪرايو
جنھن جي ڪري مالڪن کي ڪم کان فرصت نصيب ٿي. غلاماڻي سماج جي حرڪت پاڻ ان جي اندر
موجود ھئي. ان جي ڪاميابيءَ جو دارومدار وڌ کان وڌ غلامن جي حصول تي ھو. جيترا وڌيڪ
غلام اوتي ئي وڌيڪ بي اجرت محنت. جٿي جٿي پيداوار جي بنيادي بيھڪ غلامن تي ھئي. اتي
محنت ڪرڻ کي ھڪ غلاماڻي ۽ ڪمينو ڪم سمجھڻ شروع ڪيو ويو. (ڪمي، ڪمين، ڪمينو سڀ لفظ
ڪم ڪرڻ واري کي ذليل ظاھر ڪندا آھن. مترجم) جنھن جو نتيجو ھي نڪتو ته آزاد ماڻھوءَ
لاءِ محنت ڪرڻ شرمناڪ ڳالھ بڻجي وئي انڪري ھن طريقي جي پيداوار کان جان ڇڏائڻ لازمي
ٿي ويو. جڏھن ته ٻئي پاسي غلامي وڌيڪ ترقي يافته پيداوار جي راه ۾ ھڪ رنڊڪ ھئي جيڪا
فوري طور تي ان جي خاتمي جو مطالبو ڪري رھي ھئي. ان تضاد غلاميءَ تي ڀاڙيندڙ سڄيءَ
جي سڄيءَ پيداوار ۽ آباديءَ کي ھڪ پنھنجي نشي ۾ جڪڙي رکيو ھو. گھڻين ئي صورتن ۾ ھن
ڳالھ جو ھڪ ھي حل سامھون آيو ته ختم ٿيندڙ معاشرن کي ٻين طاقتورن زبردستيءَ ھيٺئون
ڪري ڇڏيو. (جئين يونان کي مقدونيه وارن، ۽ بعد ۾ روم وارن). جيستائين قبضو ڪندڙ اھي
رھيا جنھن جي پنھنجي بنياد غلاماڻي سماج تي ھئي اُن وقت تائين تبديليءَ جو مطلب
مرڪز جي تبديليءَ کان سواءِ ڪجھ نه ھو. ۽ مٿين سطح تي ھي عمل ان وقت تائين دھرايو
ويندو رھيو جيستائين آخرڪار انھن ماڻھن (رومن) قبضو نه ڪيو. جنھن غلاميءَ کي
پيداوار جي ھڪ ٻئي بنتر سان تبديل نه ڪري ڇڏيو. (اينگلز جي اينٽي ڊيورنگ جي لاءِ
تعارفي لکڻي). ان تشريح جي وڌيڪ تفھيم خاطر اسان کي روم جا حالات ڏسڻا پوندا. جٿي
غلام داري آخري دمن تي ھئي ۽ مغربي يورپي سماج آخرڪار ھن بند گھٽيءَ مان نڪرڻ جي ھڪ
راھ ڳولھي ڪڍي ھئي. جنھن ۾ ھُو ٽڪر ھڻي رھيو ھو.



https://sd.wikipedia.org/wiki/%D9%81%D9%88%D8%AC

فوج اهڙي اداري کي چئبو آهي جنهن کي وڏي پئماني تي طاقت جي استعمال جي اجازت مليل
هوندي آهي، ان ۾ هٿيارن جو استعمال، پنهنجي ملڪ جي دفاع جي لاء طاقت يا وري ڪنهن به
عالمي سطح تي عوام کي لاحق خطرن جي خلاف قدم شامل آهن. فوج يا فوجي مان مراد اهي
ملڪيتون به ورتيون وينديون آهن جيڪي ڪنهن به ملڪ جي فوج جي استعمال هيٺ هجن. دنيا
ڀر ۾ فوجون معاشري جي اندر هڪ جدا حيثيت جو حامل معاشرو هوندو آهي جنهن کي پنهنجو
الڳ سماج، صنعت، تعليمي ادارا، اسپتال ۽ ٻيا معاشرتي ادارا شامل آهن. فوجين جو بطور
پيشي هن شعبه ۾ شامل ٿيڻ، تاريخ کان پهريان جو رواج آهي. تاريخ جي سڀ کان وڌيڪ اثر
رکندڙ مصوري ۾ به جابجا فوجي اڳواڻن ۽ سپهه سالارن جون تصويرون عام ملن ٿيون.



https://sd.wikipedia.org/wiki/%D8%A8%D8%AE%D8%A7%D8%B1%D8%A7

ھيءُ شهر هن وقت ازبڪستان ۾ شامل آهي، جيڪو آڳاٽي وقت ۾ عالم -اسلام- ۽ وچ -ايشيا-
۾، خصوصاً اسلامي -تهذيب- ۽ تمدن جو عظيم الشان مرڪز رهيو آهي. هيءُ شهر زوافشان
درياهه جي نشيبي وهڪري واري وڏي نخلستان ۾ -آباد- آهي. هيءُ علائقو ”ماوراءَالنهر“
جي جاگرافيائي اصطلاح سان به سڃاتو ويندو آهي. -اسلام- کان اڳ -بخارا- جو ذڪر ورلي
ملندو هو. -بخارا- جو آڳاٽو ذڪر ستين صدي عيسويءَ جي چيني ماخذن ۾ ملي ٿو، پر شهر
جو نالو ”پوهر“ ڄاڻايل آهي، جيڪو اڳتي هلي ”وِهارا“ (خانقاه) ٿيو ۽ جڏهن عربن جي
فتح کان پوءِ هن شهر جي -تاريخ- عربن مرتب ڪئي ته ”-بخارا-“ ۾ تبديل ٿي ويو. چيو
وڃي ٿو ته عربن جو پهريون لشڪر 54هه/ 674ع ۾ عبدالله -بن- زياد جي قيات ۾ -بخارا-
تي حملي آور ٿيو. -ان- زماني ۾ -بخارا- تي -ترڪ- بيواهه راڻي ’قُبح خاتون‘ حڪمران
هئي، جيڪا پنهنجي نابالغ پٽ جي طرفان قائم مقام هئي. 91 هه/ 710ع ۾ قُتيبه -بن-
مسلم پنهنجن دشمنن کي شڪست ڏيئي، شاه -بخارا- جي حيثيت سان -بخار- خدات (شاه
-بخارا-) مقرر ٿيو. اهوئي قُتيبه -بن- مسلم هو، جنهن -بخارا- ۾ -اسلامي حڪومت- کي
مضبوط بنيادن تي استوار ڪيو هو. رمضان 121هه/ 738ع تائين ڪيترائي ڀيرا ترڪن -بخارا-
تي حملا ڪيا، پر -بخارا- تي عربن جو قبضو -جاري- رهيو. شاه -بخارا- شروع شروع ۾
هڪڙي سٺي مسلمان وانگر زندگي بسر ڪندو رهيو. جيتوڻيڪ -بخارا- سنڌ -جر- سرحدن کان
ڪافي پري آهي، -ان- هوندي به -بخارا- تي منگول حملن، اندروني فسادن ۽ رياستي
افراتفريءَ سبب اتان اُپکنڊ ڏانهن وڏيون هجرتون ٿيون آهن. انهن هجرتن سبب سنڌ جي
سياسي ۽ مذهبي وايومنڊل تي هڪ خاص اثر پيو آهي. ڪربلا جي واقعي کانپوءِ -ايران- ۽
-بخارا- طرف لڏي ويل اڪثر سادات ڪٽنب وقت به وقت ٿيندڙ سياسي اٿل پٿل ۽ قتل غارت
سبب -افغانستان- رستي ڪشمير ۽ پنجاب کان ٿيندا سنڌ يا دهليءَ طرف لڏيندا ويا. جديد
فارسي ادب جو فروغ -بخارا- مان ئي ٿيو. -ايران- جي گهڻن شهرن وانگر جاگرافيدانن
-بخارا- کي -ٽن- وڏن حصن ۾ ورهايو آهي: (1) قلعه، (2) خاص شهر يعني شهرستان، ۽ (3)
مضافات شهر، جيڪو قديم شهر ۽ اسلامي عهد ۾ تعمير ڪيل فصيل جي وچ ۾ -آباد- هو. قلعو
قديم -ترين- زماني ۾ انهيءَ هنڌ هو، -جتي- هينئر به موجود آهي. هيءُ قلعو 716
هجريءَ ۾ ڪئين ڀيرا تباهه ٿي، ٻيهر ٺهندو رهيو. زوال واري زماني ۾ به -بخارا-،
اسلامي علم ۽ دانش جو مرڪز رهيو ۽ انهيءَ حيثيت سان ئي -ان- جي مشهوري ۽ ناموري
قائم رهي. 6 صدي هجري/ 12 صدي عيسويءَ ۾ علماءَ جو هڪ معزز خاندان ’آل برهان‘
-بخارا- ۾ هڪ قسم جي ديني حڪومت قائم ڪرڻ ۾ ڪامياب ٿيو ۽ هيءُ علائقو -ٿوري- عرصي
لاءِ آزاد ٿي ويو. 604هه/ 1207ع ۾ جڏهن هڪڙي عوامي (شيعا) -بغاوت- جي ڪري، انهن کي
شهر کان نڪرڻو پيو ته کين غيرمسلم آقائن وٽ پناهه وٺڻي پئي. انهيءَ سال هيءُ شهر،
محمد -بن- ترڪش خوارزم شاهه جي حڪومت ۾ اچي ويو. هُن قلعي جي نئين سر مرمت ڪرائي ۽
ٻيون عمارتون اڏايون. ابن الاثير جي بيان مطابق 4 ذوالحج 616هه/ 10 فيبروري 1220ع
تي -بخارا- شهر، چنگيز خان جي لشڪر جي اطاعت قبول ڪئي. قلعي تي قبضو ٻارهن ڏينهن
کان پوءِ ٿيو. شهر کي تاراج ڪيو ويو. -جامع مسجد- ۽ چند محلاتن کي ڇڏي، سڄي شهر کي
-باهه- ڏيئي ساڙيو ويو، پر -بخارا- جلد ئي پنهنجي اصلي حالت تي اچي ويو، تنهنڪري
چنگيز خان جي جانشين جي عهد ۾ شهر جو ذڪر ڳتيل آباديءَ واري شهر ۽ علم و دانش جي
مرڪز طور ڪيو ويندو آهي. 905هه/ 1500ع جي لڳ ڀڳ -بخارا- تي شيباني خان جي سرڪردگيءَ
۾ اُزبڪن جو قبضو ٿي ويو ۽ ٻن مختصر دورن ۾ (916هه/1510ع کان پوءِ شيباني قتل ٿيو ۽
ٻئي دور (1153هه/1740ع) ۾ روس جي -انقلاب- تائين انهن جي هٿ هيٺ رهيو. ازبڪن جي
قبضي هيٺ آيل سڀ علائقا، حڪمران خاندان جي ملڪيت سمجهيا ويندا هئا. خان جو تختگاهه
سمرقند هو. شيباني خاندان جي ٻن حڪمرانن عبيدالله -بن- محمود ۽ عبدالله -بن- اسڪندر
جو دارالسلطنت -بخارا- هو، سندن ئي طفيل -بخارا- ٻيهر سياسي ۽ فڪري زندگيءَ جو مرڪز
بنجي ويو. انهن کان پوءِ ايندڙ حڪمرانن به -بخارا- کي حڪومت جو مرڪز بنايو. اهڙيءَ
طرح سمرقند جي اهميت ختم ٿي وئي. 10 صديءَ هجري/ 16 صدي عيسويءَ ۾ روس ۽ -ازبڪ-
رياستن جي وچ ۾ واپاري تعلقات قائم ٿيا. 17 ۽ 18 صديءَ ۾ وچ -ايشيا- مان ايندڙ
واپارين ۽ تارڪين وطن جون بستيون، جيڪي نوبوسڪ ۾ -آباد- هيون، اهي به روس ۾ بخارست
جي نالي سان مشهور هيون. سن 1740ع ۾ نادر شاهه -بخارا- فتح ڪيو. وقت سان -بخارا-
سوويت يونين جو حصو ٿي ويو ۽ هاڻي -ازبڪستان- جو هڪ اهم شهر آهي.



https://sd.wikipedia.org/wiki/%D8%A7%D9%8A%D8%B3%D9%BD_%D8%A7%D9%86%DA%8A%D9%8A%D8%A7_%DA%AA%D9%85%D9%BE%D9%86%D9%8A

سن 1601ء ۾ انگريزن جي هڪ قافلي واسڪو ڊي گاما جي سربراهي ۾ ممبئي جي درياه جي
ڪناري تي لٿو انهن مغل بادشاهن کي چيو ته اسين هتي تجارت ڪرڻ ٿا چاهيو.ايسٽ انڊيا
جي نالي هڪ ڪمپني بني جنهن جا دفتر انڊيا جي مختلف ملڪن م ٺايا ويا سو سالن جي اندر
ئي اندر هن ڪمپني جي ڪاروبار ترقي ڪئي ء سڃي ملڪ جي تجارت ايسٽ انڊيا ڪمپني جي هٿ ۾
اچي وئي.

هن نالي سان ٽي ڪمپنيون هيون. هڪ انگريزن جي، ٻي پورچوگيزن جي ۽ -ٽين- فرينچن جي،
-جن- جو ترتيبوار 1600ع، 1602ع ۽ 1664ع ۾ بنياد پيو. پورچوگيزن واري ڪمپني سمن جي
دؤر ۾ به هئي، پر پوءِ -ان- کي نئين شڪل ڏيئي، -ان- جو باقاعدي بنياد 1664ع ۾ وڌو
ويو. برطانوي -انڊيا- ڪمپني'>-ايسٽ -انڊيا- ڪمپني- 1600ع ۾ باقاعدي لنڊن جي
-پارليامينٽ- مان، -اوڀر- وارن ملڪن سان واپاري ناتن رکڻ جو منشور پاس ڪرائي وجود ۾
آئي. هن ڪمپنيءَ جا 217 حصيدار هئا، 31 ڊسمبر 1602ع تي -انگلنڊ- جي راڻيءَ ايلزبيٿ،
ڪمپنيءَ پاران سنڌ ۾ واپار ڪرڻ جو پروانو ڏنو، جنهن کان پوءِ 1613ع ۾ نڪولس وٿنگٽن،
ڪمپنيءَ پاران سنڌ ۾ واپار لاءِ -جائزو- وٺڻ آيو، ۽ انهيءَ ئي سال هن ڪمپنيءَ
پنهنجي پهرين واپاري ڪوٺي سورت ۾ قائم ڪئي. -ان- وقت سورت مشهور -بندر- هو ۽ سنڌ
سان لاڳاپيل هو. -ان- کان پوءِ 1618ع ۾ انهيءَ ڪمپنيءَ مڪران جي -بندر- ”جسڪ“ تي
واپاري ڪوٺي قائم ڪئي. انهيءَ کان اڳ 1615ع ۾ -انگلنڊ- جي -بادشاهه- جيمس پهرئين
پاران سر ٿامس رو هندستان ۾ سفير ٿي آيو. 24 ڊسمبر 1615ع تي هن ڪمپنيءَ کي سنڌ ۾
واپار متعلق ڄاڻ ڏني. اصل ۾ برطانوي ڪمپنيءَ 1613ع ۾ پهريون دفعو سنڌ ۾ واپاري ڪوٺي
کولڻ جي ڪوشش ڪئي هئي، پر پورچوگيزن جي اڳ ۾ ئي اتي ڄميل هئڻ سبب -انگريز- ڪامياب
ٿي نه سگهيا. 26 -اپريل- 1630ع ۾ برطانوي ڪمپنيءَ هڪ ديسي دلال کي واپار جو واءُ
سواءُ معلوم ڪرڻ لاءِ سنڌ موڪليو، جيڪو هتان واءُ سواءُ وٺي ٻه ڳٺڙيون ڪپڙي جون ۽
نموني طور ڪجهه نير خريد ڪري، سورت جي ايجنٽن کي ڏيکارڻ لاءِ ساڻ کڻي ويو. انهيءَ
کان اڳ 1617ع ۾ برطانوي ڪمپنيءَ هندستان مان 288، 56، 3 پائونڊن جو مال خريد ڪيو
هو، جنهن جي -انگلنڊ- ۾ قيمت 600، 14، 9 -پائونڊ- هئي. اصل ۾ ايڏو وڏو اقتصادي
فائدو ڏسي ڪمپنيءَ سنڌ ۾ واپاري ڪوٺيءَ لاءِ ڪوششون تيز ڪيون. 1635ع ۾ هڪ -انگريز-
جهاز ”ڊسڪوري“، لاهري -بندر- تي پهتو، جنهن تي -ٽن- ڄڻن وارو هڪ واپاري وفد سوار
ٿي، -ٺٽي- پهتو. انهيءَ وفد ۾ وليم فريملين، جان سيلر ۽ رچرڊ موئلي شامل هئا.
انهيءَ وفد سنڌ ۾ ڪپڙي جي واپار لاءِ ٻن مهينن تائين -جائزو- ورتو. آخر انهيءَ تي
سال جي آخر ۾ برطانوي ڪمپنيءَ سنڌ ۾ پهرين واپاري ڪوٺي قائم ڪئي، جنهن جي مکيه آفيس
-ٺٽي- ۾ ۽ -ان- جون شاخون نصرپور ۽ سيوهڻ ۾ قائم ٿيون. شروع ۾ ڪمپنيءَ سوٽي ڪپڙي ۽
نير جي خريداري به ڪرڻ لڳي. سنڌ ۾ قلمي شورو گهڻي انداز ۾ پيدا ٿيندو هو. -انگريز-
انهيءَ کي -بارود- ٺاهڻ لاءِ ڪتب آڻيندا هئا. اهوئي سبب آهي جو اڳتي هلي ڪمپنيءَ
پنهنجي واپار جو سمورو زور قلمي شوري هٿ ڪرڻ ۾ لڳايو . -انگريز- واپارين سنڌ مان وڌ
۾ وڌ قلمي شورو هٿ ڪري موڪليو. ستاويهه سال اها ڪوٺي هلي پوءِ سنڌ ۾ ڏڪار پوڻ سبب
1662ع ۾ اها -بند- ڪئي وئي، ٻيو ڀيرو وري 1662ع ۾ ڪمپنيءَ جي ڪوٺي -بند- ٿيڻ کان
پنج سال پوءِ، جڏهن سنڌ وري ڏڪار مان چڙهي سائي ستابي ٿي، ته ڪمپنيءَ ٻيهر پنهنجي
ڪوٺي قائم ڪرڻ لاءِ هٿ پير هڻڻ شروع ڪيا. 1667ع ۾ ڪمپنيءَ هٿ پير هڻڻ شروع ڪيا۽
ڪمپنيءَ پاران ٻه گماشتا، هينري گاري ۽ گلبرٽ هئريسن، -ٺٽي- پهتا. هڪ سال کان پوءِ
1668ع ۾ جڏهن ڪمپني، بمبئيءَ کي پنهنجي قبضي ۾ آڻي ورتو ته سنڌ ۾ ڪوٺي نه هئڻ جي
باوجود به طاقت جي زور تي انگريزن پنهنجو واپار -جاري- رکيو. 1687ع ۾ ڪمپنيءَ سنڌ
مان ڪپڙي، سُٽ ۽ ڇيٽ جون 250، 00، 4 ڳٺڙيون بمبئيءَ ۽ سورت روانيون ڪيون. 1697ع کان
1702ع تائين، پنجن سالن جي عرصي ۾ هندستان مان اَٺن لکن پائونڊن جو مال ٻاهر روانو
ڪيو ويو. اهو سلسلو -جاري- رهندو آيو، جيستائين وڃي 1758ع ۾ ڪمپنيءَ سنڌ ۾ ٻيو دفعو
پنهنجي ڪوٺي قائم ڪئي. انهيءَ عرصي ۾ سنڌ تي ميان نورمحمد ڪلهوڙو حڪمران هو، ۽
ڪمپنيءَ سان سندس دوستاڻا تعلقات هئا. ڪمپنيءَ انهن تعلقاتن مان ڀرپور فائدو ورتو.
جڏهن ميان نورمحمد وفات ڪري ويو ۽ ميان غلام شاهه سنڌ جي گاديءَ تي ويٺو، ته هن به
ڪمپنيءَ سان پيءُ وارا ساڳيا ناتا برقرار رکيا، ۽ 18 ڊسمبر 1758ع تي انگريزن کي سنڌ
۾ ڪوٺي قائم ڪرڻ لاءِ فرمان -جاري- ڪيو. ائين ڪمپنيءَ سنڌ ۾ ٻيو دفعو واپاري ڪوٺي
قائم ڪئي. 1760ع ۾ ميان غلام شاهه ڪمپنيءَ سان هڪ نئون واپاري عهدنامو ڪيو، جنهن
موجب سفيد فام فرنگين مان فقط انگريزن کي سنڌ ۾ واپار جي اجازت ملي ۽ مٿن محصول به
معاف ڪيو ويو. انهيءَ ئي عهدنامي موجب 1764ع ۾ انگريزن قلمي شوري جون 1254 ڳوڻيون
بمبئيءَ روانيون ڪيون ۽ ڪمپني ساليانو سراسري ڏهه هزار مڻ قلمي شورو سنڌ مان کڻڻ
لڳي. اهڙيءَ طرح 1775ع تائين ڪمپني سنڌ ۾ ڦر لٽ ڪندي رهي. 1775ع ۾ جڏهن سنڌ ۾ سياسي
بدامني پيدا ٿي ۽ ڪاروبار متاثر ٿيو ته ڪمپنيءَ کي پنهنجي ڪوٺي -بند- ڪرڻي پيئي.
اصل ۾ -انڊيا- ڪمپني'>-ايسٽ -انڊيا- ڪمپني- (برطانوي) هندستان تي قبضي ڪرڻ لاءِ
بڻائي وئي هئي، جنهن 1613ع ۾ سورت ۾ پنهنجي پهرين واپاري ڪوٺي قائم ڪرڻ کان شروعات
ڪئي ۽ اوڻيهين صديءَ جي وچ ڌاري سموري هندستان ۽ سنڌ تي قابض ٿي وئي. 1858ع ۾
-انڊيا- ڪمپني'>-ايسٽ -انڊيا- ڪمپني- ختم ڪئي وئي ۽ اُن جا سمورا اختيار -برطانيا-
جي -تاج- ماتحت اچي ويا. جيتوڻيڪ سنڌ ۾ فرينچ ۽ پورچوگيزن جي ڪمپنين به واپار شروع
ڪيو هو، پر برطانوي ڪمپنيءَ ٻنهي کي اقتصادي توڙي سياسي طور ناڪام بڻائي ڇڏيو. سنڌ
تي (برطانوي) ايسٽ -انڊيا- ڪمپنيءَ جو ئي وڏو اثر رهيو ۽ انهيءَ ڪمپنيءَ معرفت ئي
-انگريز- هدستان جي اڇي ۽ ڪاري جا مالڪ بڻيا.



https://sd.wikipedia.org/wiki/%D8%A7%D8%B1%D8%AF%D9%88

اردو يا اڙدو ٻولي (اُچار: اُردُو، انگريزي: Urdu) دنيا جي وڏين ٻولين مان هڪ آهي،
جيڪا پاڪستان ۽ ڀارت ۾ ڳالھائي وڃي ٿي. ٻين به ڪيترن ئي ملڪن ۾ اردو ڳالهائڻ ۽
سمجهڻ وارا رهن ٿا.

اردو ٻوليءَ جي اڪثر عالمن، محققن ۽ لسانيات جي ماهرن جو چوڻ آهي ته اردو هڪ مخلوط
ٻولي آهي، جيڪا هندستان ۾ مسلمانن جي اچڻ کانپوءِ اتر هندستان ۾ وجود ۾ آئي ۽ ان تي
دهليءَ ۽ ان جي آس پاس جي ٻولين جا نمايان اثر پيا. ان هوندي به مختلف عالمن ان جي
پيدائش يا وجود ۾ اچڻ واري علائقي بابت مختلف رايا ڏنا آهن. بقول مسعود حسين خان جي
ته اردو، دهلي ۽ ان جي آسپاس وجود ۾ آئي؛ حافظ محمود خان شيرانيءَ جي بقول اها
پنجاب ۾؛ سيد سلمان ندويءَ جي مطابق واديءِ سنڌ ۾ ۽ سهيل بخاريءَ موجب مشرقي
مهاراشٽر ۾ ڄائي، ساڳيءَ طرح محمد حسين آزاد وري ان کي برج ڀاشا مان نڪتل ۽ گيان
چند جين ان کي ’کڙي ٻولي‘ مان ٺهيل ڄاڻائين ٿا ٻئي طرف شوڪت سبز واريءَ جو اهو
نظريو آهي ته اردوءَ جو سرچشمو پالي ٻولي آهي. بهرحال اهي سڀئي ان ڳالهه تي متفق
آهن ته ”اردو هڪ خالص هندستاني ٻولي آهي، جنهن جو ڍانچو اتان جي ئي ٻولين جي خمير
مان تيار ٿيو آهي. لفظي ذخيري ۾ هند آريائي، عربي ۽ فارسي ٻولين جا لفظ شامل آهن“

اردوءَ کي نستعليق نموني تي پنهنجو رسم الخط آهي، جيڪو عربي فارسي اکرن جي مدد سان
ٺاهيو ويو آهي ۽ پنهنجي نموني جو آهي. هيءَ ٻولي هنديورپيائي، هند ايراني،
هندآريائي وچين خطي جي هندستاني ٻولين مان آهي. هيءَ حرفي پدي قسم جي لپي آهي، جنهن
۾ سڀاويڪ طور ’آ‘ سر / حرف علت شامل رهي ٿو. ٻيا سر زيرن زبرن ۽ شدن مدن وسيلي ظاهر
ڪبا آهن. اردو پاڪستان جي رابطي جي به ٻولي آهي، جيڪا، ايران، افغانستان، هندوستان،
گهانا، آمريڪا، برطانيه وغيره ۾ ڳالهائي وڃي ٿي. اردو، هندي زبان سان مشابهت رکندڙ
زبان آهي، جنهن ۾ عربي ۽ فارسي جا تمام گهڻا لفظ شامل آهن. هن الفابيٽ ۾ وينجنن جو
تعداد 35 آهي. بلڪل فارسي خط جو ئي نمونو آهي. هن ۾ واڌو ڌوڪڻا آواز 15 عدد آهن، جن
جي بنياد تي ڪي عالم سمجهن ٿا ته هيءَ اصل هند ايراني ٻولين جي نک مان نه پر شايد
دراوڙي ٻولين جي خاندان مان آھي.



https://sd.wikipedia.org/wiki/%DA%AF%D9%88%DA%AF%D9%84_%D8%AA%D8%B1%D8%AC%D9%85%D9%88

گوگل ترجمو هڪ آزاد multilingual آهي انگن مشين ترجمي جي روزي جي خدمت گوگل هڪ ٻئي
۾ هڪ زبان مان متن، تقريرن، تصويرون، يا حقيقي-وقت وڊيو ۾ ترجمو ڪري. اهو هڪ ويب
انٽرفيس، لاء موبائل interfaces مليو کي Android ۽ آئي او ايس ، ۽ هڪ API ته ڊولپر
تعمير ڪرڻ لاء استعمال ڪري سگھو ٿا برائوزر ملان ، ايپليڪيشنون ۽ ٻين سافٽ ويئر.
[3] مارچ 2016 جي جيئن، گوگل ترجمو مختلف سطحن تي 103 ٻولين جو حامي [3] ۽ روزانو
200 ملين کان مٿي ماڻهن کي ڏي ٿو. [1]

Shankland، دفنايو. "گوگل ترجمو هاڻي روزانو 200 ملين ماڻهن کي ڏي" . CNET. 17
آڪٽوبر 2014 ع ورتل. "- VentureBeat - ائپس - گوگل هاڻي ترجمو 103 ٻولين، انٽرنيٽ
استعمال ڪندڙن جي 99٪ ڇوڙ حامي Emil Protalinski جي" . VentureBeat . 2016-02-17.
2016-02-28 ورتل. "گوگل اندر جو ترجمو" . گوگل ترجمو. "گوگل ترجمو مدد" . گوگل. جون
4، 2014 ورتل. "ڳوليو Add-ons :: Add-ons ڦاعرفوڪس لاء" . فائرفاڪس. 7 آگسٽ، 2009 ع
ورتل. گوگل ترجمو chrome.translate.extension جي chrome.google.com "گوگل ترجمو
گريٽيڊ گوگل ڪروم 5 ۾" . Ghacks.net. 14 فيبروري، 2010 ع. ڊسمبر 22، 2011 ع ورتل.
گوگل ڪروم 5 وچون هڪ جڙيل گوگل ترجمو خدمت فيبروري 15، 2010. stuff.techwhack.com
Ariha Setalvad (2015-07-29). "گوگل ترجمو وڊيو متن ۾ ترجمو ڪرڻ لاء 20 نوان ٻولين
ٻڌائي ٿو" . ڪجهه پرايو. نثارابڙو نمآن (2011-10-13). "گوگل ترجمو ڪچهري صورت ۾ 14
ٻولين کي وسعت" . GigaOM. "Hallo، hola، نئين، وڌيڪ طاقتور گوگل کي olá ترجمو ائپ"
. گوگل بلاگ. برق Turovsky (2015-07-29). "گوگل سان پنهنجي ٻولي ۾ دنيا ڏسو جو
ترجمو" . گوگل سرڪاري بلاگ. Otavio ڪهاڻي (2015-07-29). "ڪيئن گوگل ترجمو squeezes
جون پاڙون سکيا جو هڪ فون تي مدار رکندي" . گوگل ريسرچ بلاگ. "گوگل جي باري ۾
ترجمو" . 13 جولاء 2015 ورتل. ترجمو گوگل لاء هڪ نئين نظر کي Android لاء ،
Awaneesh ورما هو، گوگل ترجمو بلاگ، 12 جنوري، 2011 ع "گوگل ترجمو iTunes تي" .
گوگل. 29 جولاء 2015 ورتل. گوگل ايجاد جو ترجمو فون آئي لاء ائپ ، Wenzhang Zhu،
گوگل ترجمو بلاگ، فيبروري 8، 2011 Feldman، آدم (مئي 26، 2011 ع). "اسان جي آء ايس
جي ڪجهه لاء بهار جي صفائي" . گوگل ڪوڊ. مئي 28، 2011 ورتل. "گوگل ترجمو API
(ھدايت)" . گوگل ڪوڊ. کان محفوظ ڪونہ پيو ته اصل 28 مئي، 2011 ع تي. مئي 28، 2011
ورتل. Wong، جارج (27 مئي، 2011 ع). "گوگل ترجمو ۽ ٻين خدمتن لاء آء ايس جي ڏيارڻ
طريقو آهي" . UberGizmo. مئي 28، 2011 ورتل. Burnette، سوکڙي (27 مئي، 2011 ع).
"گوگل ويب خدمت API ڊولپر هيٺ کان ٻاهر جي قالين pulls، nixes گوگل ترجمو ۽ 17 ٻين"
. ZDNet. مئي 28، 2011 ورتل. "گوگل shutdown کي رٿ رد API جو ترجمو ڪريو. ترجمو لاء
چارج شروع ڪرڻ لاء" . 4 جون، 2011 ع. جون 4، 2011 ورتل. وري ڏسو، Franz Josef
(سيپٽمبر 12، 2005 ع)، "انگن جي مشين ترجمو: بنياد ۽ موجوده ملول" (PDF)، ڏهين مشين
ترجمو سربراهه (PDF) Phuket، ٿاء ڊسمبر 19، 2010 ع مڙهه "Franz وري ڏسو، پي ايڇ ڊي،
مشين جي سکيا ۽ مشين جو ترجمو ۾ ماهر، ته جيئن چيف ڊيٽا ميٽرڪس پرنٽر انساني
Longevity، ايء نصيب" (پريس رليز). لا Jolla، سيي:. انساني Longevity، ايء 29 جولاء
2014 ع 15 جنوري 2015 ورتل. روسي ترجمو ڪرڻ فرانسيسي روسي کي pivot (بيوت) انگريزي
کان untranslated غير فرانسيسي لفظ "پڌرو" translates اليزي mot 'پڌرو' n'est pas
سماج → "очевидными" слово не французское "گوگل ترجمو انگريزي جي ذريعي ٻن-قدم
ترجمو سرانجام ڏيندو آهي" (PDF). ڊسمبر 22، 2011 ع ورتل. "يوڪريني ٻولي غلط ترجمو
ڇاڪاڻ ته ٻنهي روسي ۽ انگريزي جي ذريعي وڃڻ" . گوگل. گوگل ترجمو مٿي آميز "tu" ۽
جمع يا polite "vous" متان vous aime. اڱارو ici es. توهان هتي آهن. → Я люблю
тебя. Вы здесь. Вы здесь. "گوگل هڪڙا تڪڙي ترجمي جي دنيا" . سهولت نيوز.
2015-11-08 ورتل. گوگل جاپان ڪانفرنس ( "۾ سنڌ جي سالياني Computational لسانيات جي
هڪ سرڪاري sponsor هو Gengoshorigakkai 2007. گوگل به مارچ 2005 ع ۾ جاپان جي
Computational لساني سماج جي جي ميمبرن جي اجلاس کي کڙو ڪري موڪليو، تحقيق جيڪي ٿين
لاء پئسي افزا ۾") متن جي ڊيٽا حصيداري ڪرڻ لاء راضي ٿي. گوگل پنهنجي ترجمو نظام کي
Switches ، آڪٽوبر 22، 2007 ع بيري Schwartz (2007-10-23). ​​"گوگل ترجمو لاء
شڪارپور-Brewed ترجمو SYSTRAN ڦڙا" . ڳولا انجڻ لينڊ. "Subjunctive Mood" .
Twitter. 15 مئي 2013 ع. "گوگل ترجمو حقيقت سمجهي ٿو نه 'tu' ۽ 'vous'. خاص طور تي"
tu "." . Reddit. 2 ڊسمبر 2013 ع. Ethan شين، آن لائن مشين ترجمو اوزارن جي مقابلي
، کان محفوظ ڪونہ پيو ته اصل 10 فيبروري، 2011 ع تي، ڊسمبر 15، 2010 ع مڙهه
Christopher Pecoraro، "جي Microsoft Bing جي مترجم ۽ گوگل کي انگريزي ترجمو اطالوي
لاء مقابلو جو ترجمو" ، irventu.com، مڙهه اپريل 8، 2012 Christopher Pecoraro، "جي
Microsoft Bing جي مترجم ۽ گوگل کي انگريزي ترجمو (ڪاري) اطالوي لاء مقابلو جو
ترجمو" ، irventu.com، مڙهه اپريل 8، 2012 گوگل لاء ڪروم واڌ شارٽ ڪٽس جو ترجمو
ڪريو انگن مشين ترجمو رهن ٿا ، Franz Josef وري ڏسو، گوگل ريسرچ بلاگ، اپريل 28،
2006 ع Henderson، Fergus (نومبر 5، 2010 ع). "گوگل تي وڌيڪ ٻولين ۾ ترجمو ڪرڻ لاء
هڪ آواز ڪاري" . گوگل بلاگ. ڊسمبر 22، 2011 ع ورتل. "گوگل تي پنج کان وڌيڪ ٻولين ۾
ترجمو" . گوگل ترجمو بلاگ. مئي 13، 2010 ع. ڊسمبر 22، 2011 ع ورتل. Jakob
Uszkoreit، Ingeniarius Programmandi (سيپٽمبر 30، 2010 ع). "Veni، Vidi، Verba
Verti" . گوگل بلاگ. ڊسمبر 22، 2011 ع ورتل. SVOX محفوظ ڪونہ پيو ڊسمبر 26، 2010 ع،
هن تي Wayback مشين . "گوگل ترجمو توهان جي Indic ويب ڪرڻ جي آجيان" . گوگل ترجمو
بلاگ. گوگل ترجمو بلاگ: Tutmonda helplingvo آر ĉiuj homoj Brants، Thorsten
(سيپٽمبر 13، 2012 ع). "ترجمو ڪيو لائوٿيئن" . گوگل ترجمو بلاگ. 19 سيپٽمبر، 2012 ع
ورتل. Crum، ڪرس (سيپٽمبر 13، 2012 ع). "گوگل گوگل کي ان جي 65th ٻوليء وڌائيندو
لائوٿيئن سان ترجمو" . WebProNews. 19 سيپٽمبر، 2012 ع ورتل.
http://www.dailymail.co.uk/sciencetech/article-3453035/Aloha-Google-adds-13-new-
languages-Translate-tool-including-Scots-Gaelic-Hawaiian-taking-total-103.html
http://www.dnaindia.com//scitech/report-google-adds-sindhi-to-its-translate-lang
uage-options-2179229
https://in.news.yahoo.com/google-adds-sindhi-translate-language-options-11311326
0.html
http://www.brecorder.com/arts-a-leisure/lifestyle/279458-google-translate-now-in
cludes-sindhi-and-pashto.html http://www.dawn.com/news/1240589
http://www.dailysarwan.com/editorial/%DA%AF%D9%88%DA%AF%D9%84-%D8%AA%D9%8A-%D8%B
3%D9%86%DA%8C%D9%8A-%D9%BB%D9%88%D9%84%D9%8A/
http://awamiawaz.com/%D8%B3%D9%86%DA%8C%D9%8A-104-%D9%BB%D9%88%D9%84%D9%8A%D9%86
-%DB%BE-%D8%AA%D8%B1%D8%AC%D9%85%D9%88-%D9%BF%D9%8A%D9%86%D8%AF%DA%99-%D9%BB%D9%
88%D9%84%D9%8A-%D8%A8%DA%BB%D8%AC%D9%8A-%D9%88%D9%8A%D8%A6/
http://www.sindhnewsonline.com/index.php/science/item/18093-2016-02-19-16-15-07
"جو ترجمو ڪميونٽي: اسان گوگل بهتر ترجمو ڪرڻ ۾ مدد ڪريو!" . نيلسن، انجنيئر دريافت
Reinventing:. networked سائنس جي نئين دور. Princeton، تيئن: Princeton يونيورسٽي
پريس. ص. 125. ISBN 978-0-691-14890-8 . گوگل ترجمو ڪمپيوٽر سکيا سان Tangles لي
Gomes، فوربز جو رسالو، وڳي 9، 2010 ع گوگل Translates آئيون طور "لنڪن" جي سخت
google.blognewschannel.com محفوظ ڪونہ پيو جنوري 11، 2010 ع، هن تي Wayback مشين .



https://sd.wikipedia.org/wiki/%D9%85%D9%8A%D8%A7%D9%86%D9%85%D8%A7%D8%B1

ميانمار ,ميانمار يا برما ڏکڻ ايشيا جو آزاد ملڪ، سرڪاري نالو متحده ميانمار
(Myanmar) اٿس. چار ڊويزنن ۽ ستن صوبن تي مشتمل هن ملڪ جي پکيڙ 678576 چورس ڪلوميٽر
آهي. هن جي اتر ۾ چين، اوڀر ۾ ٿائيلئنڊ، اتر اولهه ۾ ڀارت ۽ اولهه ۾ بنگلاديش آهي.
گاديءَ جو هنڌ ”رنگون“ ۽ مکيه شهر ”مندلي“ ۽ ”پيگو“ اٿس. هتي جي سرڪاري ٻولي
”برميس“ کان سواءِ ڪيتريون ئي ٻيون ٻُوليون به ڳالهايون وڃن ٿيون. سڪو ”ڪيات“
(Kyat) ۽ مذهب ”ٻڌ“ اٿس. هن جي اتر اولهه ۾ پهاڙن جو ڊگهو سلسلو آهي. مکيه درياءُ
”اراودي“، ”سالوين“، ۽ ”ستانگ“ آهن. اراودي درياءُ جي پڇاڙيءَ واري حصي کان هڪ وڏو
ڊيلٽا ٺهي ٿو، جيڪو 240 ڪلوميٽرن تي مشتمل آهي. هتي وڏي تعداد ۾ چانورن جي پوک ٿئي
ٿي. نومبر ۽ اپريل جي مهينن ۾ گرمي، جڏهن ته مئي ۽ سيپٽمبر ۾ برسات پوڻ سبب موسم
خوشگوار هوندي آهي. 1100ع ۾ انوراٿا، برمين کي متحد ڪري ”پاگن“ شهر کي گاديءَ جو
هنڌ بڻايو. قبلا خان 1287ع ۾ حملو ڪري برما کي ننڍين رياستن ۾ ٽوڙي ڇڏيو، جنهن کان
پوءِ ”تونگو“ حڪمرانن اقتدار سنڀاليو. 1600ع ۾ هيءُ ملڪ برطانيه جي قبضي هيٺ هو،
جڏهن ته ٻي مهاڀاري جنگ کان پوءِ جاپان جي تسلط هيٺ رهيو ۽ 1945ع ۾ مڪمل آزاد ٿيو.
1948ع ۾ اقوام متحده جو ميمبر ٿيو، پر ملڪ جون اندروني حالتون خراب هئڻ سبب جنرل ني
ون، وزيراعظم يونو جي حڪومت کي ختم ڪري سمورا اختيار پنهنجي قبضي ۾ ڪيا. 1962ع ۾
يونو جي پارٽيءَ چونڊن ۾ وڏي اڪثريت سان ڪاميابي حاصل ڪئي. 1988ع ۾ ٻيو دفعو
وزيراعظم يونو جي حڪومت کي ختم ڪري مارشل لا نافذ ڪئي وئي. جنرل ني ون، نئون -آئين-
نافذ ڪري سمورين صنعتن کي سرڪاري قبضي ۾ ڪري ڇڏيو. هن ملڪ جي معيشت جو دارومدار
زراعت تي آهي. مکيه فصل چانور، ڪڻڪ، ڪمند، مڪائي ۽ تيلي ٻج آهن. ان کان سواءِ تيل،
ڪوئلي، چن جي پٿر، جست، شيهي، قلعي، جپسم ۽ ٽامي جا وڏا ذخيرا موجود آهن. هتي تيل
صاف ڪرڻ، دوائن ۽ ڀاڻ ٺاهڻ جا ڪارخانا پڻ وڏي تعداد ۾ موجود آهن .



https://sd.wikipedia.org/wiki/%D8%B0%D9%88%D8%A7%D9%84%D9%81%D9%82%D8%A7%D8%B1_%D8%B9%D9%84%D9%8A_%DA%80%D9%BD%D9%88

ذوالفقار علي ڀٽو (انگريزي ٻولي: Zulfiqar Ali Bhutto) پاڪستان جو مشهور سياستدان ۽
اڳوڻو وزير اعظم آهي، ۽ پاڪستان پيپلز پارٽي جو باني آهي.ڀُٽي 5 جنوري 1928ع تي جنم
ورتو .

سر شاهنواز ڀٽو (جناب ذوالفقار علي ڀٽو جو والدصاحب)ــــــــــــجناب سر شاهنواز
خان ڀٽي 1888ع ۾ غلام مرتضه خان جي گهر ۾ پنهنجي اک کولي. ۽ جڏهن پڙهڻ جي عمر کي
رسيو ته کيس پنهنجي ڳوٺ ۾ پڙهڻ لاء ويهاريو ويو ۽ سر شاهنواز پرائمري تعليم ڳوٺ مان
پوري ڪري پوء سنڌ جي مشهور تعليمي درسگاه سنڌ مدرسي۽ تنهن کانپوء سينٽ پيٽرڪ اسڪول
ڪراچي ۾ پنهنجي تعليم پوري ڪئي. سر شاهنواز خان پڻ هڪ ذهين شخص هو ۽ هن ننڍي عمر ۾
ئي ملڪ جي سياسي سرگرمين ۾ دلچسپي ورتي ۽ انهن ۾ حصو وٺڻ شروع ڪيو۽ تقريبن 22 سالن
جي عمر ۾ ضلعي لوڪل بورڊ لاڙڪاڻي جو ميمبر چونڊيو ويو سنڌ جي سائين محترم جناب
سائين غلام مرتضه شاه ( جي ايم سيد ) 1934ع ۾ سنڌ اندر هڪ سياسي جماعت تيار ڪئي
جنهن جو نالو رکيو ويو سنڌ پيپلز پارٽي، ۽ ان سنڌ پيپلز پارٽي جو اڳواڻ جناب سر
شاهنواز خان ڀٽي صاحب کي ڪيو ويو.سر شاهنواز خان 1924ع ۾ ( جڏهن سنڌ ۽ بمبئي گڏ
هئي) بمبئي سرڪار ۾ وزير جي عهدي تي پڻ رهيو . سر شاهنواز خان ٻه شاديون ڪيون پهرين
گهرواري مان کيس ٻه پٽ امداد علي خان ۽ سڪندر علي خان پيدا ٿيا۽ ٻئي گهرواري مان
کيس ذوالفقار علي ڀٽو پيدا ٿيو جنهن جو اسين تفصيلي ذڪر هيٺ ڪنداسين. جناب سر
شاهنواز خان ڀٽي 19 نومبر 1957ع ۾ لاڙڪاڻي ۾ وفات ڪئي. جناب ذوالفقار علي
ڀٽوـــــــــــــــ محترم جناب ذوالفقار علي ڀٽي صاحب جو تعارف ڪنهن کان ڳجهوته نه
آهي، ڀٽي صاحب جو نالو ته ملڪ جو ٻچو،ٻچو ڄاڻيٿو پر ڪافي اسان جا نوجوان ڀٽي صاحب
جي خانداني پسمنطر کان نا آشنه آهن ، جڏهن ته ڀٽي صاحب تي ڪئين مضمون، نوٽ، ڪالم
تاثر ۽ ڪتاب لکيا ويا آهن ۽ منهنجو لکڻ نه لکڻ برابر آهي مگر خبر ناهي ڇو دل زور
ڀريو ته ممتاز تون به ڀٽي صاحب تي لک ۽ ڀٽي صاحب سان پنهنجي محبت جو اظهار ڪر. سو
دوستو ان محبت جي ناتي هڪ تاثر لکڻ جي ڪوشش ڪريان ٿو. باقي توهان پڙهڻ وارن تي ڇڏيل
آهي ته توهان کي اهيو منهنجو لکيل تاثر ڪئين لڳو. ڀٽي صاحب جي هماليه جبل جيڏي
شخصيت تي ته ڪو علم جو اڪابر ڪابل ۽ وڏو ڄاڻوئي لکي سکي ٿو جنهن دنيا ڏٺي واهٺي هجي
باقي مون جهڙو منڊي ماڪوڙي ڇا لکندو.ڀٽي صاحب تي ڪو تاثر لکڻ يا ڀٽي صاحب جي تعريف
ڪرڻ ائين آهي ڄڻ سج کي ڏيئو ڏيکارڻ . پر پوء به پنهنجي ڪوشس ڪريان ٿو بقول شيخ اياز
ته ( هي پنهنجي ڪرڻي ڀرڻي آ ) ڀٽو صاحب اسان جي سوهڻي سنڌ جو اهو سهڻو ۽ عظيم ليڊر
آهي جنهن تي سنڌ کي هميشه ناز رهندو. سنڌ جي سائين محترم جناب سائين غلام مرتضه شاه
( جي ايم سيد )صاحب جا هميشه جناب ڀٽي صاحب سان سياسي اختلاف رهيا، پر سيد صاحب
هميشه اهيو چوندو هو ته ڀٽي صاحب سان سياسي اختلاف پنهنجي جڳهه تي مگر مون کي، سنڌي
قوم کي ، ۽ سنڌ کي هميشه ڀٽي صاحب تي ناز رهندو ــ جو ڀٽي صاحب اهيو دنيا ۾ مڃايو
آهي ته سنڌي قوم هڪ ذهين قوم آهي. منهنجا ڪافي اهڙا دوست هوندا جنهن کي پڻ ڀٽي صاحب
سان سياسي اختلاف هوندا ( ۽ مون کي ان تي ڪو به عتراض ڪونهي هر ڪنهن کي اختلاف رکڻ
جو حق حاصل آهي ) ۽ سياسي مخالفين هوندا مگر اهي دوست پڻ ڀٽي صاحب جي مقناطيسي،
منفرد انداز شخصيت ذهانت ۽ قابليت کان انڪار نه ڪري سگهندا۔ ڀٽو صاحب هڪ ذهين پرڪشش
حاضر دماغ ۽ دور انديش شخص هو. ڀٽي صاحب جا دور انديشي جا ڪيترائي مثال موجود آهن
مگر انهن مثالن مان هڪ ٻه هت ڏيڻ مناسب سمجهندس. جڏهن صدر ايوب خان جي آمريت جو
خاتمو ٿيو ته ڀٽي صاحب ان وقت به اهيو چيو هو ته توهان خوش نه ٿيو ته ڪوآمريت جو
هميشه هميشه لاء خاتمو ٿئي ويو آهي مگر اڃان به آمريت جو خوف سر تي آهي ۽ اهيا پڻ
حقيقت ثابت ٿئي جنهن جو شڪار ڀٽو صاحب خد پاڻ ٿيو ۽ ايشاء جي بدنام ڊڪٽيٽر مڪار
چالاق جرنل ضياء ڀٽي صاحب جي عالمي دشمنن سان ملي ڪري ڀٽو صاحب کي شهيد ڪرايو ٻيو
ڀٽي صاحب عراق جي تيل جي ڳالهه ڪئي هئي ته اتي به امريڪا جو قبضو ممڪن آهي ۽ اهيا
ڳالهه به سو فيصد صحيح ٿي. جيڪا دنيا ڄاڻي ٿي. ڀٽو صاحب هڪ سياستدان سان گڏ هڪ سٺو
اديب ليکڪ ۽ مفڪر هو، ڀٽي صاحب پنهنجي ايتري مصروفيت هوندي به ڪيترائي انمول ڪتات
تصنيف ڪيا جنهن جي پڙهڻ کانپوء توهان اندازو لڳائي سگهو ٿا ته ڀٽو صاحب ڪيڏو وڏو
سياسدان، اديب ليکڪ ۽ مفڪر هو. ڀٽي صاحب جي لکيل ۽ ڀٽي صاحب تي لکيل ڪيترن ڪتابن
جون لنڪون پڻ هت ڏيان ٿو تاڪه توهان به ڀٽو صاحب جي ڪتابن مان ڪجه حاصل ڪري سگهو.
ملڪ ۾ ڪيترائي ليڊر آيا ۽ ويا مگر ڀٽيِ صاحب جهڙو ليڊر ڪو ٻيو نه آيو ( بقول دادو
شهر جي شاعر انور قمبراڻي ته ــــــــــــــــ ليڊر لک هزار ته ڪوآسين ته ڪو ويسين
پر ڀٽي جهڙا ٻچا ڪو ماء نه ڄڻيسين ـــــــــــــــــــــ توهان پان ڏٺو هوندو ته
مون جهڙا ڪيترائي نوجوان آهن جن ڀٽي صاحب کي ڪڏهن روبرو به نه ڏٺو مگرپوء به اهي به
ڀٽي صاحب جي شخصيت جا ديوانه آهن ـ

ڀٽي صاحب جو مختصر شخصي تعارفSuperscript text نالو..........................
ذوالفقار علي ڀٽو والد جو نالو........................ سر شاهنواز خان ڀٽو والده
جو نالو...................... خورشيده بيگم ڄمڻ جي تاريخ................... 5
جنوري 1928ع ڄمڻ جو هنڌ ................................... لاڙڪاڻو سنڌ

سنڌ يونيورسٽي [[ڄام شورو[[ ۾ 1969ع تي سنڌ جي عظيم شاعر حضرت شاه عبداللطيف ڀٽائي
جي حوالي سان لطيف ڊي ملهايو ويو جنهن ۾ جناب ذوالفقار علي ڀٽو کي خاص مهمان طور
سڏايو ويو ۽ ڀٽي صاحب لطيف صاحب تي ڳالهائيندي پنهنجي قبر لاء به وصعيت ڪئي ته مون
کي مرڻ کانپوء شاه صاحب جي پيراندي کان دفن ڪيو وڃي. پر افسوس جو ڀٽي صاحب کي رات
جي پيٽ ۾ بي رحمي سان قتل ڪري ۽ لانگ بوٽن جي پهري هيٺ کيس مٽي ماء حوالي ڪيو ويو.
۽ تنهن کانپوء به ڪيترا ڏينهن سندس قبر مٿام فوجي پهرو رکيو. ويو، ۽ ڀٽي صاحب جي
اهيا خواهش ۽ وصعيت به ظالمن پوري ٿيڻ نه ڏني.

ڀٽو صاحب جي ويبسائيٽ جي لنڪ http://npihit.com/ ڀٽو صاحب تي لکيل ۽ ڀٽو صاحب جي
لکيل ڪتابن جون لنڪون http://www.bhutto.org/
http://www.bhutto.org/bhutto-trial.php ڀٽو صاحب جي نالي تي کوليل يونيورسٽي جي
لنڪ szabist ZA Bhutto University http://www.szabist.edu.pk/ سنڌي ڪتاب ڀٽي جا
آخري 323 ڏينهن جي لنڪ
http://www.sindhiadabiboard.org/Catalogue/Political_Litrature/Book8/Book_page1.h
tml سنڌي ڪتاب ڀٽي چيو جي لنڪ
http://www.sindhiadabiboard.org/Catalogue/Political_Litrature/Main_Political.HTM
L



https://sd.wikipedia.org/wiki/%D8%A8%D8%A7%D8%A6%D8%A8%D9%84

ھيءُ ڪتاب عيسائين جو مذهبي ڪتاب آهي. ۽ -بائبل- ”عهدنامه قديم“ ۽ ”عهدنامه جديد“
جي مجموعي کي چئجي ٿو. عهدنامه قديم وري ڪل 39 ڪتابن يا صحيفن تي مشتمل آهي. انهن
سڀني ۾ اوائلي اهي پنج صحيفا (Pentateuch) آهن، جيڪي حضرت موسيٰ ڏانهن منسوب آهن ۽
-جن- کي عام طور تي ”تورات“ يا ”-توريت-“ به ڪوٺيو وڃي ٿو. اهڙيءَ طرح باقي ڪتاب ۾
هڪ ’زبور‘ (Psalms) آهي، جيڪو حضرت دائود ڏانهن منسوب آهي. ٻيا ڪتاب -بني اسرائيل-
جي ٻين پيغمبرن بابت آهن. اهو سمورو مواد نو سؤ سالن جي عرصي تي پکڙيل آهي ۽ -ان-
جي شروعات اٽڪل ڏهين صديءَ ق. م کان ٿئي ٿي ۽ هڪ صدي ق. م ۾ ختم ٿئي ٿي. جيستائين
عهدنامه عتيق جي تحريري صورت ۾ مرتب ٿيڻ جو سوال آهي ته شروع ۾ -ان- جا ڪيترائي ڌار
ڌار متن هئا. -ٽين- صديءَ ق. م تائين پڻ گهٽ ۾ گهٽ -ٽن- قسمن جا عبراني متن موجود
هئا. پهرين صديءَ ق. م ۾ البت اهو احساس پيدا ٿي چڪو هو ته هڪڙو اهڙو متن هجي، جنهن
تي سڀئي متفق هجن. بهرحال حضرت عيسيٰ عه کان گهٽ ۾ گهٽ هڪ صدي پوءِ وڃي انهيءَ متن
جو تعين ڪيو ويو، جيڪو -بائبل- ۾ شامل ٿيڻو هو. هينئر عهدنامه قديم جو عبراني زبان
۾ پراڻو نسخو نائين صدي عيسويءَ جو آهي. اهڙيءَ طرح جيستائين -بائبل- جي ٻئي حصي
يعني عهدنامه جديد جو تعلق آهي ته -ان- ۾ پروٽيسٽنٽ فرقي موجب ڪل 27 ڪتاب ۽ رومن
ڪئٿولڪ فرقي موجب 34 صحيفا شامل آهن. انهن ۾ سڀ کان پهريائين اهي چار -انجيل-
(Gospels) آهن، جيڪي متي (Mathew)، مرقس (Mark)، لوقا (Luke) ۽ يوحنا (John) ڏانهن
منسوب آهن. باقي رهيل ڪتابن ۾ سينٽ -پال- جا 14 خط يا مڪتوبات، رسولن جا اعمال ۽
مڪاشفا شامل آهن، ليڪن انهن سڀني ۾ سينٽ -پال- جا اهي خط قديم ناهن، جيڪي هن 50ع
ڌاري لکيا هئا. -ان- کان پوءِ متيءَ (Mathew) جو -انجيل- سڀ کان قديم چيو وڃي ٿو،
جيڪو 70 عيسوي ڌاري مرتب ٿيو هو. هو -پال- جي قريبي ساٿين مان هو. -ان- کان سواءِ
”رسولن جا اعمال“ (Acts of Apostles) پڻ سندس -تصنيف- چئي وڃي ٿي. چوٿون -انجيل-
يوحنا ڏانهن منسوب آهي. هن جو -ڀاءُ- جيمس، مسيح جي خاص عقيدتمندن ۾ شامل هو. -ان-
کان سواءِ هو هڪ وضعي صحيفي (Apocrypha) ۽ -ٽن- خطن (Epistles) جو پڻ مصنف چيو وڃي
ٿو. جيتوڻيڪ چارئي -انجيل- پهرين صدي عيسويءَ جي ختم ٿيڻ کان اڳ -تصنيف- ٿي چڪا
هئا، ليڪن چوٿين صدي عيسويءَ کان اڳ انهن جي حيثيت معلوم ٿي نه سگهي هئي. هتي هيءَ
ڳالهه قابل ذڪر آهي ته اهو چوٿين صدي عيسويءَ جو واقعو آهي، جڏهن مٿي ذڪر ڪيل صرف
چئن انجيلن کي قانوني ۽ تشريحي (Canonical) قرار ڏنو ويو ۽ -ان- کان سواءِ مٿي
ڄاڻايل ٻئي مواد کي عهدنامه جديد ۾ شامل ڪيو ويو ۽ باقي مواد کي غيرمستند يا وضعي
(Apocrypha) قرار ڏنو ويو. هڪ اندازي موجب اٽڪل هڪ سؤ نسخن کي ائين قرار ڏنو ويو.
انهن منجهان برناباس ۽ ٿامس جا -انجيل- قابل ذڪر چيا وڃن ٿا. هن وقت عيسائي دنيا ۾
-بائبل- جا جيڪي ٻه قديم -ترين- نسخا موجود آهن، اهي چوٿين صدي عيسويءَ جا آهن.
هڪڙي کي Codex Vaticanus چيو وڃي ٿو، جيڪو پوپ وٽ ويٽيڪن شهر ۾ رکيل آهي، ٻيو نسخو
جنهن کي Codex Sinaiticus ڪوٺيو وڃي ٿو، سينا -جبل- جي قديم آثارن مان مليو هو ۽
هينئر برٽش ميوزيم ۾ رکيل آهي. -ان- پوئين نسخي ۾ به وضعي صحيفا (Apocrypha) موجود
آهن. -ان- کان سواءِ اهي ٻئي نسخا -انجيل- جي مروج ڪتابن سان پڻ اختلاف رکن ٿا.
مثلاً: مرقس جي -انجيل- ۾ شامل آخري باب پڻ مٿين ٻنهي نسخن ۾ موجود ڪونهي. هينئر
عيسائي دنيا ۾ عام طور تي استعمال ٿيندڙ -بائبل- -بادشاهه- جيمس جو معتبر نسخو
(King James Authorized Version) آهي، جيڪو پهريون ڀيرو سال 1611ع ۾ شايع ٿيو.
پروٽيسٽنٽ فرقي سان تعلق رکندر عيسائي -ان- کي مڃين ٿا ۽ هينئر اهو دنيا جي 1500
کان به وڌيڪ ٻولين ۾ موجود آهي. -ان- نسخي جو مدار هڪ اهڙي قديم نسخي تي چيو وڃي
ٿو، جيڪو حضرت عيسيٰ عه کان گهٽ ۾ گهٽ چار صديون پوءِ جو آهي. -بائبل- جو ٻيو مقبول
عام نسخو ”نظرثاني ٿيل معياري متن“ (Revised Standard Version) آهي، جنهن جو مخفف
RSV لکيو وڃي ٿو. اهو نسخو پنجاهه عيسائي فرقن جي 32 عالمن تيار ڪيو آهي. هن جو
مدار هڪ اهڙي قديم نسخي تي رکيو ويو آهي، جيڪو حضرت عيسيٰ کان ٻه يا ٽي صديون پوءِ
جو چيو وڃي ٿو. ”نظرثاني ٿيل“ ’عهدنامه جديد‘ پهريون دفعو سال 1952ع ۾ شايع ٿيو، پر
سال 1961ع ۾ جڏهن -ان- تي ٻيهر نظرثاني ڪئي وئي ته منجهس وري ڪجهه ڦيرڦار ڪئي وئي.
مطلب ته اهڙيءَ طرح داخلي ۽ خارجي شهادتن جي آڌار تي هيءَ راءِ قائم ڪئي وئي آهي ته
عهدنامه قديم (Old Testament) جو ڪجهه مواد، جيتوڻيڪ الهامي نوعيت جو آهي، پر -ان-
جي -تصنيف- ۽ ترتيب خالص انساني ذهن جي ڪوشش آهي، مثلاً عهدنامه قديم جا شروعاتي
پنج ڪتاب، -جن- کي اسفار خمسه (Pentateuch) يا ”تورات“ ڪوٺيو وڃي ٿو ۽ جيڪي حضرت
موسيٰ ڏانهن منسوب آهن، -تن- ۾ حضرت موسيٰ عه جي وفات جو ذڪر پڻ ٿيل آهي، باقي
عهدنامه جديد جا چار -انجيل- جدا جدا شخصن ڏانهن منسوب آهن. جيتوڻيڪ اهي حضرت عيسيٰ
عه جي سوانح ۽ تعليمات تي روشني وجهن ٿا، ته به انهن ۾ ڪي فرق به موجود آهن. وڏي
ڳالهه ته حضرت عيسيٰ عه جي شجره نسب تي متي ۽ لوقا متفق ناهن. اهڙيءَ طرح متي ۽
يوحانا جا -انجيل-، حضرت عيسيٰ جي مرڻ کان پوءِ وري جيئرو ٿي -آسمان- تي وڃڻ بابت
خاموش آهن. جديد -تحقيق- موجب انجيلن جا چارئي مرتب، واقعات جا اکين ڏٺا شاهد ناهن
۽ نه ڪو وري هنن اهي -انجيل- پاڻ -تصنيف- ڪيا آهن. مزي جي ڳالهه ته اهي -انجيل-
يوناني زبان ۾ آهن، جڏهن حضرت عيسيٰ عه ۽ سندس حوارين جي زبان آرامي (Aramaic) هئي.

مٿي ذڪر ڪيل صورتحال جي مدنظر -بائبل- جي متن کي ويهين صديءَ جو فرينچ مصنف مارس
بوڪائيل (Maurice Bucaille) قرآن شريف سان نه، بلڪ احاديث جي مجموعن سان ڀيٽي ٿو.



https://sd.wikipedia.org/wiki/%D8%A7%D9%86%DA%AF%D8%B1%D9%8A%D8%B2%D9%8A

انگريزي (انگريزي ٻولي: English) انگلينڊ سميت دنيا ڀر سڄي دنيا ۾ ڳالهائي ويندڙ هڪ
وسيع ٻولي آهي جيڪا جو ڪيترن ئي ملڪن ۾ بنيادي ٻوليءَ جي طور تي ڳالهائي وڃي ٿي.
دنيا جي ڪيترن ئي ملڪن ۾ ثانوي (سيڪنڊري) يا سرڪاري ٻوليءَ جي حيثيت رکي ٿي۔
انگريزي دنيا ۾ سڀ کان وڌيڪ پڙهي ۽ سمجهي ويندڙ ٻولي آهي جڏهن ته هيءَ دنيا ڀر ۾
رابطي جي ٻولي سمجهي وڃي ٿي۔

مادري ٻولي (مادري زبان) جي طور تي دُنيا جي سڀ کان وڏي ٻولي جديد چيني ٻولي آهي
جنهن کي 70 ڪروڙ فرد ڳالهائين ٿا، ان کانپوءِ انگريزي آهي جيڪا اڪثر ماڻهو ثانوي
(ٻئي ٻولي, سيڪنڊري لينگوج) يا رابطي جي زبان جي طور تي ڳالهائيندا آهن جنهن جي
بدولت سڄي دنيا ۾ انگريزي ڳالهائڻ وارن فردن جي تعداد هڪ ارب کان مٿي ٿي وئي آهي۔

انگريزي مواصلات، تعليم، ڪاروبار، هوا بازي، تفريح، سفارت ڪاري ۽ انٽرنيٽ ۾ سڀ کان
اعليٰ بين الاقوامي ٻولي آهي۔ هي 1945ء ۾ گڏيل قومن جي قائم ٿيڻ کان هينئر تائين ان
جي باضابطا سرڪاري ٻولين منجهان هڪ آهي۔

انگريزي بنيادي طور تي مغربي جرمينڪ ٻولي آهي جيڪا قديم انگلش مان ٺهي آهي۔ سلطنتِ
برطانيا جي سرحدن ۾ ڊيگهه (وسعت) سان گڏوگڏ هيءَ ٻولي به انگلستان مان نڪري آمريڪا،
ڪينيڊا، آسٽريليا، نيوزي لينڊ سميت دنيا ڀر ۾ پکڙجندي وئي ۽ اڄ برطانيا يا آمريڪا
جي اڳوڻي نو آبادين مان اڪثر ۾ هيءَ سرڪاري ٻولي آهي جن ۾ پاڪستان، گهانا، ڀارت،
نائجيريا، ڏکڻ آفريڪا، ڪينيا، يوگينڊا ۽ فلپائن پڻ شامل آهن۔

سلطنتِ برطانيا جي وسيع سرحدن باوجود انگريزي 20 هين صديءَ تائين دنيا ۾ رابطي جي
ٻولي نه هئي بلڪه انکي هي مقام ٻئي جنگ عظيم ۾ آمريڪا جي فتح ۽ دنيا ڀر ۾ آمريڪي
ثقافت جي مقبوليت جي ذريعي حاصل ٿيو خصوصي ذرائع مواصلات ۾ تيز ترقيءَ انگريزي
ٻوليءَ جي ترويج (گهرج) جو سبب بڻي۔

انگريزي (English ):هن ٻوليءَ جا ڪوڪني (Cockney) سوس (Scouse) گوردي (Geordi)
-اوڀر- انگيليا (East Angilia)، برمن، سائوٿو ويلز، ايڊنبرگ، -بيل- فاسٽ (Belfast)
ڪارن وال (Cornwal) ڪمبرلينڊ (Cumberland) مرڪزي ڪمبرلينڊ (Central Cumberland)
ديور شاير (Devar shire) اڀرندي ديور شاير (Eastren devar) ڊورسيٽ (Dorset) دُرهم
(Durham) بولٽن لينڪ شاير (Bolton Lancashire) ريڊڪلف لينڪ شاير ناٿرميرلينڊ.
نارفوڪ (Norfolk) نيوڪبسل نارٿم برلينڊ، ۽ ٻيا لهجا آهن. هي -ٻولي- جرمن ٻوليءَ سان
60 سيڪڙو فرينچ سان ۽ 27 سيڪڙو ۽ روسيءَ سان 24 سيڪڙو مشابهت رکي ٿي. هن ٻوليءَ جو
اصل وطن برطانيه آهي، پر -آمريڪا-، اندورا، انگلوئلي، اروبا، -آسٽريليا-، -برازيل-،
برٽش -انڊيا-، برٽش ورجن، آئيزلينڊ، برونائي، ڪمبوڊيا، ڪيمرون، ڪئنياڊا، ڪي مين
آئيز، چين، هندوستان ۽ -پاڪستان-، -جپان- ۽ ٻيا سوين ملڪ -جن- ۾ -انگريزي- نه صرف
ڳالهائي وڃي ٿي، پر -تعليم- جو ذريعو به -انگريزي- آهي. ڪيترن ملڪن ۾ -برطانيا- ۽
-آمريڪا- کان سواءِ هيءَ -ٻولي- سرڪاري ۽ قومي ٻوليءَ طور شامل آهي. دنيا ۾ گهڻي
ڀاڱي سڄو عام ۽ سائنسي ڪم هن ٻوليءَ ۾ ٿئي ٿو. -ان- لاءِ هن کي سائنسي ٻوليءَ جو
درجو حاصل آهي. هيءَ -ٻولي- هند- يورپيائي، جرمنيائي، اولهه -انگريزي- ٻولين جي
خاندان مان آهي. هي -ٻولي- رومن خط ۾ لکي وڃي ٿي. برطانيه ۾ 55000000 ۽ دنيا ۾
1999ع جي رپورٽ موجب 30935280 ماڻهو هي -ٻولي- ٻي ٻوليءَ طور لکن پڙهن ٿا.
-آسٽريليا- ۾ 15682000 ماڻهو، بربادوس ۾ 13000، -برازيل- ۾ 55998، -برمودا- ۾
58800، (هتي به هي سرڪاري -ٻولي- آهي) برٽش -انڊيا- ۾ سرڪاري -ٻولي-، برونائيءَ ۾
قومي -ٻولي- 8000 ڳالهائڻ وارا، ڪمبوڊيا ۾ فرنيچ ٻوليءَ جي جاءِ وٺي رهي آهي،
ڪينياڊا ۾ سرڪاري -ٻولي- 17100000 ڳالهائڻ وارا، چين ۾ (1993ع) 54000 خاص طور هانگ
ڪانگ ۾، ايٿوپيا ۾ (1986ع) سرڪاري -ٻولي-. فجي ۾ (1976ع) 4929 سرڪاري -ٻولي-،
گمنبيا هڪ هزار ماڻهن جي سرڪاري -ٻولي-، گهانا (1977ع) ۾ 1000000 سرڪاري -ٻولي-،
گوانا ۾ قومي -ٻولي-، هندوستان ۾ قومي -ٻولي- 11021610 ڳالهائڻ وارا، آئرلينڊ ۾
قومي -ٻولي- 2600000 ڳالهائڻ وارا، -اسرائيل- ۾ انگلٽ (Anglit) لهجو ڳالهائجي ٿي.
سرڪاري -ٻولي- شيم ئيل آهي (1993ع) ۾ 100000 ڳالهائڻ وارا، ڪينيا ۾ سرڪاري -ٻولي-،
لبنان ۾ هي -ٻولي- گهرن يا بزارن ۾ ڪانه ڳالهائجي صرف 3300 (2004ع) ڳالهائڻ وارا،
مالوي ۾ سرڪاري -ٻولي- 18000 هزار ڳالهائڻ وارا، مالٽا ۾ سرڪاري -ٻولي- 2400
ڳالهائڻ وارا. ماريشش ۾ سرڪاري -ٻولي- صرف 3000 ڳالهائڻ وارا. نائيجريا ۾ ڏهه لک،
نيوزلينڊ ۾ سرڪاري -ٻولي- 3213000 ڳالهائڻ وارا ۽ -ان- کان سواءِ ٻين به ڪيترن ئي
ملڪن ۾ ڳالهائي وڃي ٿي. هن ۾ تمام گهڻو ادب پيدا ٿئي ٿو.



https://sd.wikipedia.org/wiki/%D8%A2%D8%A6%D9%8A%D9%86

ڪنهن به طرزِ حڪومت يا سياسي نظام جي اصولن ۽ ضابطن کي آئين يا دستور چوندا آهن.
آئين ڪنهن رياست جو در اصل سڀ کان مٿانهون بنيادي قانون هوندو آهي. ان مطابق حڪومت
جي جوڙجڪ ۽ تنظيم وجود ۾ ايندي آهي. حڪومت جي مختلف شعبن (ادارن) ۾ انهن جي اختيارن
جو چٽو تعين ٿيل هوندو آهي. آئين ساڳئي وقت رياست ۽ ان جي شهرين جا پاڻ ۾ لاڳاپا
توڙي فرض به طئي ڪري ٿو. يوناني ڏاهي ارسطو آئين کي هڪ اهڙو قانون سڏيو آهي، جنهن
مطابق ڪنهن رياست ۽ ان جي شهرين جي هڪ ٻئي سان تعلق جو تعين ٿئي ٿو. هڪ ٻئي مفڪر
آسٽن موجب آئين هڪ اعليٰ ۽ برتر ضابطو آهي، جيڪو حڪومت جي جوڙجڪ کي واضح ڪري ٿو.
آئين سماج ۾ نظم ۽ ضابطو برقرار رکڻ ۽ ان ۾ تبديلي آڻڻ جو قانون آهي. آئين ٻن قسمن
جا هوندا آهن. هڪڙو آئين اڻ لکيل جيئن برطانيا جو آئين آهي. اهو سياسي روايتن تي
ٻڌل آهي. ٻيو قسم لکيل آئين جو آهي. جيئن آمريڪا، پاڪستان ۽ ڀارت وغيره جا آئين
آهن، جيڪي باقاعده جوڙيا ويا ۽ لکت ۾ آندا ويا. بنيادي طرح آئين جي تاريخ اوتري ئي
پراڻي آهي، جيترو سياسي نظام يا حڪومت جي آهي. مختلف تنظيمن ۾ سياسي جماعتن جا به
آئين هوندا آهن.



https://sd.wikipedia.org/wiki/Above_mean_sea_level

اوسط سامونڊي سطح مٿي ( MAMSL) يا چئجي سمنڊ جي سطح مٿي ميٽر ( MASL يا asl )
Metric ميٽر ۾ جي بلندي يا ڪنهن جي altitude ماپ هڪ معياري جي سئي ۾ ذڪر [غير سئي
يونٽ] آهي هڪ تاريخي معني جي حوالي ۾ مقام سمنڊ جي سطح. مطلب سمنڊ جي سطح آبهوا جي
تبديلي ۽ ٻيا عنصر ۽ وقت جي حوالي سان تبديلي جي ماڻهو متاثر ٿيا آهن. هن ۽ ٻين
سببن ڪري، سمنڊ جي سطح مٿي بلندي جو رڪارڊ ماپون هڪ ڏنو پل تي سمنڊ جي سطح تي ڏنو
هنڌ جي حقيقي بلندي کان مختلف ٿئي.

پير سمنڊ جي سطح مٿي جي آمريڪي ماپ نظام ۾ سمنڊ جي سطح مٿي ميٽر لاء سڀ کان عام
analogue آهي.

سمنڊ جي سطح مٿي Metres عام طور تي مٿي جي معني سمنڊ جي سطح لاء mamsl يا MAMSL
مختصر ٿيل، جي مختصرنالو AMSL تي مشتمل آهي. ٻين مخففن ۾ m.a.s.l. ۽ and MASL.



https://sd.wikipedia.org/wiki/%DA%A9%D9%8A%D8%B1%D8%A7%D8%A6%D9%8A%D9%86_%D9%88%D8%A7%D9%BD_%DA%AA%D9%87%DA%AA%D8%B4%D8%A7%D9%86

کيرائين واٽ، مِلڪي ويَ (Milky Way) يا کير پَٽي ڪهڪشان (اهي لفظ لاطيني لفظن Via
Lactea جو ترجمو آهن، جيڪي وري يوناني لفظن Γαλαξίας تان ورتا ويا آهن) هڪ پٽيدار
گھنڊيدار ڪهڪشان آهي، جيڪا ڪهڪشائن جي مقامي جهڳٽي جو حصو آهي. جيتوڻيڪ اها
مشاهدائتي ڪائنات ۾ اربين ڪهڪشائن مان هڪ آهي، پر جيئن ته اها اسان جي گرهه ڌرتيءَ
جو گھر آهي، تنهن ڪري انسانذات وٽ ان ڪهڪشان جي خاص اهميت آهي. کيرائين واٽ ڪهڪشان
جو سنواٽو رات جو آسمان ۾ تجلي جي پٽيءَ جي صورت ۾ نظر ايندو آهي. تجلن جي ان ظاهري
پٽيءَ ڪري ئي کيرائين واٽ ڪهڪشان تي اهو نالو پيو آهي.

سج 140 ميل في سيڪنڊ جي رفتار سان اسان واري ڪهڪشان يعني کيرائين واٽ (Milky way)
جي مرڪز جي چوڌاري چڪر هڻي ٿو. سج ان مرڪز کان 26000 نوري سالن جي مفاصلي تي ڦري ٿو
۽ جيئن اسان جي ڌرتي 365 ڏينهن ۾ ڦيرو پورو ڪري ٿي، تيئن سج کي ڦيرو ڪرڻ ۾ اڍائي سؤ
ملين سال لڳن ٿا. ساڳي وقت سج پنهنجي محور تي به گول ڦرندو رهي ٿو. ڌرتي پنهنجي
چوڌاري اهو ڦيرو 24 ڪلاڪن ۾ پورو ڪري ٿي، پر سج جنهن جو قطر (Diameter) ڌرتيءَ کان
سؤ ڀيرا وڏو آهي ۽ تور ۾ ڌرتيءَ کان 330،000 ڀيرا ڳرو آهي، ان جو وچيون
(Equatorial) حصو 25 ڏينهن ۾ ڦيرو پورو ڪري ٿو ۽ مٿيون ۽ هيٺيون حصو 36 ڏينهن ۾!
ڪيترا اهو ئي سوچيندا ته اهو ڀلا ڪيئن؟ سج جي گول بال جو ڪجهه حصو 25 ڏينهن ۾ ڦيرو
پورو ڪريو وٺي ته ڪجهه حصو 11 ڏينهن وڌيڪ لڳايو ڇڏي! اهو ان ڪري جو ڌرتي يا چنڊ
وانگر سج هڪ Solid کينهون يا بال ناهي، پر گئس جو ڦورو آهي. سج هائڊروجن ۽ هيليم
گئس جو وڏو بال آهي، جيڪي گئسون لڳاتار ٻرنديون رهن ٿيون.

سڄي کير پٽي يا کيرائين واٽ ڪهڪشان ۾ کوڙ ننڍا ننڍا پَٽا يا واٽون آهن جن مان هر هڪ
۾ لکين تارا آهن. انهن ننڍن پَٽن کي گس يا واٽ سڏيون ٿا. جنهن گس ۾ اسان جو سج
سرشتو يا سِج منڊل (نظام شمسي) آهي، اهو اسان اونهاري جي رات جو اُڀ ۾ سولائيءَ سان
ڏسي سگهون ٿا. چوَن ٿا ته اسان جي کيرائين واٽ ڪهڪشان اڃا به ڪنهن مَها ڪهڪشان جو
حصو آهي ۽ ان جي مرڪز چوڌاري ڦِري يا چڪر هڻي ٿي.

فلڪيات جي ماهرن مطابق اسان جي کيرائين واٽ، مِلڪي ويَ يا کير پَٽي ڪهڪشان ۾ اٽڪل
250 بلين تارا آهن ۽ ماهر فلڪيات وارن جي هڪ اندازي مطابق ان جهڙيون هڪ سؤ بلين
ڪهڪشائون هن ڪائنات ۾ موجود آهن. ان حساب سان جيترا ريتيءَ جا ذڙا هن دنيا ۾ موجود
آهن ان کان وڌيڪ آسمانن ۾ تارا آهن.



https://sd.wikipedia.org/wiki/%D9%86%D8%A8%D9%8A_%D8%A8%D8%AE%D8%B4_%D8%AE%D8%A7%D9%86_%D8%A8%D9%84%D9%88%DA%86

سنڌ جو نامور عالم، اديب، لسانيات، لوڪ ادب ۽ لطيفيات جو پارکو ۽ محقق ڊاڪٽر نبي
بخش خان بلوچ، 16 ڊسمبر 1917ع ۾، ڳوٺ جعفر خان لغاري، تعلقي سنجهوري، ضلعي سانگهڙ ۾
پيدا ٿيو. سنڌ جي تاريخ، لوڪ ادب، ٻوليءَ، ڪلاسيڪي شاعريءَ، موسيقيءَ ۽ لطيفات جي
موضوعن تي وڏي جاکوڙ ۽ تحقيق وسيلي سنڌي ٻوليءَ ۽ ادب جو املهه خزانو متعدد ڪتابن
جي صورت ۾ ڇپائي پڌرو ڪيو اٿس. ڊاڪٽر صاحب کي سنڌي، اردو، عربي، فارسي، انگريزي ۽
سرائيڪي زبانن تي عبور حاصل هو.

1924ع ۾ پرائمري تعليم حاصل ڪرڻ لاءِ ڳوٺ پليي خان لغاريءَ جي پرائمري اسڪول ۾ داخل
ٿيو. ان کان پوءِ ڳوٺ 22 جمڙائوءَ ۾ پڙهيو. 1929ع ۾ نوشهري فيروز جي مشهور مدرسي ۾
وڌيڪ تعليم حاصل ڪرڻ لاءِ داخل ٿيو. 1936ع ۾ جهونا ڳڙهه ڪاليج، بمبئي يونيورسٽيءَ
مان مئٽرڪ جو امتحان پاس ڪيائين. 1941ع ۾ بمبئي يونيورسٽيءَ مان بي. اي آنرز جو
امتحان فرسٽ ڊويزن ٿرڊ پوزيشن ۾ پاس ڪيائين. 1943ع ۾ مسلم يونيورسٽي علي ڳڙهه مان
ايم. اي جو امتحان فرسٽ ڊويزن فرسٽ پوزيشن ۾ پاس ڪري ساڳئي ئي سال مسلم يونيورسٽي
علي ڳڙهه مان وڪالت جو امتحان فرسٽ ڊويزن ۾ پاس ڪيائين. 1947ع ۾ ڪولمبيا يونيورسٽي
نيويارڪ مان ايڊيوڪيشن جي موضوع تي ايم. اي ڪيائين ۽ 1949ع ۾ ساڳئي موضوع تي، ساڳي
يونيورسٽيءَ مان پي. ايڇ. ڊي جي ڊگري حاصل ڪيائين .

پي. ايڇ. ڊي جي ڊگري ملڻ کان پوءِ ڊاڪٽر بلوچ کي اقوام متحده ۾ نوڪريءَ جي آڇ ٿي،
پر پاڻ قبول نه ڪيائين. 1950ع ڌاري انفرميشن ۽ براڊ ڪاسٽنگ ڊويزن ۾O.S.D (آفيسر
بڪارخاص) مقرر ٿيو. ان بعد مرڪزي پبلڪ سروس ڪميشن ذريعي دمشق جي پاڪستاني سفارتخاني
۾ تعلقاتِ عامه شعبي ۾ مقرر ٿيو، پر ڊاڪٽر صاحب تعليم ذريعي سنڌ ۾ سجاڳي آڻڻ لاءِ
ان عهدي تان استعيفيٰ ڏني ۽ علامه آءِ. آءِ. قاضيءَ جي ترغيب تي سيپٽمبر 1951ع ۾
سنڌ يونيورسٽيءَ جي انسٽيٽيوٽ آف ايڊيوڪيشن ۾ پهرين پروفيسر پوءِ ڊائريڪٽر ۽ ڊين
فيڪلٽي آف ايڊيوڪيشن بڻيو. ڊاڪٽر بلوچ صاحب ڊسمبر 1973ع کان جنوري 1976ع تائين سنڌ
يونيورسٽيءَ جو وائيس چانسلر رهيو. جنوري 1976ع کان 9 مارچ 1979ع تائين وفاقي وزارت
تعليم ۽ ثقافت ۾ آفيسر آن اسپيشل ڊيوٽي/ سيڪريٽري ٿي رهيو. ان عرصي دوران فيڊرل
رويو بورڊ جو ميمبر (1978-1979ع) ۽ ميمبر پي ڪميشن، اسلام آباد رهيو. پهرين جولاءِ
کان 10 آڪٽوبر 1979ع تائين نيشنل انسٽيٽيوٽ آف هسٽاريڪل اينڊ ڪلچرل ريسرچ (جنهن کي
بعد ۾ انسٽيٽيوٽ آف اسلامڪ هسٽري ڪلچر اينڊ سوِلائيزيشن سڏيو ويو) جو ڊائريڪٽر
رهيو. 22 نومبر 1980ع کان آگسٽ 1983ع تائين اسلامي يونيورسٽي (هاڻي بين الاقوامي
اسلامي يونيورسٽي) اسلام آباد جو وائيس چانسلر ٿي رهيو. 1983ع کان 1989ع تائين
نيشنل هجره ڪائونسل اسلام آباد جو صلاحڪار رهيو. 1991ع کان 1993ع تائين سنڌي ٻوليءَ
جي ترقي ۽ سکيا لاءِ قائم ڪيل اداري سنڌي لئنگئيج اٿارٽيءَ جو باني چيئرمئن ٿي
رهيو. 1993ع جي آخر ۾ سنڌ حڪومت ۾ نگران وزير تعليم، زراعت ۽ جهنگلي جيوت رهيو.
1991ع کان 2011ع تائين علامه آءِ . آءِ. قاضي چيئر سنڌ يونيورسٽيءَ جي اعزازي
ڊائريڪٽر طور خدمتون انجام ڏيندو رهيو. ان کان سواءِ ملڪ جي ڪيترن ئي علمي، ادبي،
تحقيقي ۽ تاريخي ادارن جو ميمبر رهيو، جهڙوڪ: اٿارٽي فار موهن جو دڙو، انٽر
يونيورسٽي بورڊ آف پاڪستان، چيئرمئن وائيس چانسلرس ڪميٽي آف يونيورسٽي گرانٽس
ڪميشن، ميمبر پاڪستان هسٽاريڪل رڪارڊ اينڊ آرڪائيوز ڪميشن، ميمبر سينٽرل اردو بورڊ
لاهور، ميمبر سنڌي ادبي بورڊ، ميمبر اقبال اڪيڊمي لاهور، ميمبر ريسرچ سوسائٽي آف
پاڪستان، ميمبر سينيٽ ۽ سنديڪيٽ سنڌ يونيورسٽي، ميمبر اڪيڊمڪ ڪائونسل سنڌ
يونيورسٽي، ميمبر سنڊيڪيٽ ۽ اڪيڊمڪ ڪائونسل قائداعظم يونيورسٽي، ميمبر لوڪ ورثه،
ميمبر مقتدره قومي زبان، ميمبر قائداعظم اڪيڊمي، ميمبر پاڪستان نيشنل ڪائونسل آف
آرٽس، ميمبر سر سيد يونيورسٽي آف سائنس ۽ ٽيڪنالاجي، ميمبر بورڊ آف گورنرس سنڌي
لئنگئيج اٿارٽي وغيره. پاڻ سنڌ يونيورسٽيءَ ۾ پروفيسر ائمريٽس پڻ رهي چڪا.

سنڌي ادبي بورڊ طرفان جامع سنڌي لغات جي ترتيب ۽ تاليف جو هيءُ اهم ڪم 1954ع ڌاري
ڊاڪٽر صاحب جي حوالي ڪيو ويو، جيڪو پوءِ مختلف وقتن تي پنجن ضخيم جلدن جي صورت ۾
شايع ٿيو. هي سنڌي ٻوليءَ جي تاريخ ۾ تمام وڏو ڪم هو، جيڪو ڊاڪٽر صاحب جي نگرانيءَ
۾ سنڌ جي ڪيترن ئي استادن ۽ عالمن گڏجي ڏينهن رات هڪ ڪري پورو ڪيو .

سنڌي ادبي بورڊ طرفان هيءَ رٿا 1956ع ۾ منظور ٿي، جنهن جي سموري نگراني ڊاڪٽر صاحب
ڪئي. سنڌ جي سمورن ضلعن مان سگهڙن، لوڪ شاعرن ۽ ڳوٺاڻن بزرگن لوڪ ادب جون مختلف
صنفون کيس موڪليون، ان کانسواءِ کين پاڻ گهرائي انهن سان ڪچهريون ڪري مواد گڏ
ڪيائين. هن رٿا هيٺ لوڪ ادب سلسلي جا 40 جلد شايع ٿيا، جڏهن ته ذاتي طرح ڊاڪٽر صاحب
ان ڏس ۾ وڌيڪ ڏهاڪو ڪتاب لکيا آهن، جيڪي مختلف ادارن ڇپايا آهن. لوڪ ادب سلسلي جي
40 جلدن مان ڪجهه اهم هي آهن .

شاهه جي رسالي جو جامع مستند ۽ معياري متن شايع ڪرڻ واري هن رٿا تي موجود ڇاپي ۽
قلمي نسخن کي ڀيٽي 10 جلد ڇپايائين، جن ۾ 9-8 گڏيل جلد شاهه جو رسالو ۽ ڏهون جلد
شاهه جي رسالي ۾ شامل ڌارئين ڪلام تي مشتمل آهي، تازو 2009ع ۾ بلوچ صاحب جو تيار
ڪيل شاهه جي رسالي جو مستند ۽ سڌاريل ايڊيشن، ثقافت ۽ سياحت کاتي حڪومت سنڌ ڇپائي
پڌرو ڪيو آهي، جنهن ۾ اڳ خارج ڪيل ڪلام پڻ شامل ڪيو اٿس. ان کان سواءِ شاهه جا
مختلف قلمي نسخا ترتيب ڏيڻ سان گڏ شاهه جي ڪلام جا سرچشمن، ترتيب متعلق ڪتابن شايع
ڪرڻ سان گڏ بلوچ صاحب شاهه جي مختلف سُرن تي ڀٽ شاهه ثقافتي مرڪز پاران ٿيندڙ
مذاڪرن ۾ پيش ٿيل مواد کي پڻ ڪيترن ڪتابن جي صورت ۾ ترتيب ڏئي ڇپايو آهي .

هن رٿا هيٺ ڊاڪٽر صاحب سنڌ جي ڪلاسيڪي شاعرن جي زندگيءَ، دؤر ۽ ڪلام کي مختلف عالمن
۽ استادن جي مدد سان هٿ ڪري، لکرائي سهيڙيو آهي، جنهن جو تفصيل هن ريت آهي:

ان کان علاوه ڊاڪٽر صاحب جا سنڌ جي تاريخ، تصوف، لطيفات، موسيقي ۽ ثقافت تي ڪيترائي
مقالا مختلف رسالن ۾ ڇپيل آهن، جن جو وچور تمام ڊگهو آهي .



https://sd.wikipedia.org/wiki/%D9%85%D9%88%DA%A9%D9%8A_%D9%85%D9%8A%DA%8A%D9%8A%D8%A7

موکي ميڊيا (انگريزي ۾ Mokhi Media) پهريون سنڌي سوشل ميڊيا چينل آهي، جنهن جو
بنياد 22 نومبر 2010ع ۾ وڌو ويو، پرنٽ توڙي اليڪٽرانڪ تي نه پهتل مواد "موکي ميڊيا"
ذريعي دنيا تائين پهچايو وڃي ٿو. موکي ميڊيا ذريعي شهيد بشير احمد قريشي جو تاريخي
انٽرويو رڪارڊ ڪيو ويو آهي.

سنڌ جي ترقي، خوشحالي، ثقافتي ورثي کي بچائڻ ۽ مذهبي انتهاپسندي جي خلاف جاکوڙيندڙ
سماجي اڳواڻن پاران 22 نومبر 2010ع تي سوشل نيٽ ورڪ ذريعي دنيا تائين پيغام
پهچائيندڙ ”موکي ميڊيا“ جو بنياد وڌو ويو، تنهن کان پوءِ جلد ئي يوٽيوب (سوشل ويب
سائيٽ) تي اڪائونٽ ٺاهيو ويو. جنهن تحت شهيد بشير احمد قريشي جو انٽرويو، جي ايم
سيد جي 84 سالگراهه جون تقريرون، صوفي محفلون، سنڌ جون ثقافتي رانديون، قومپرستن
جون تقريرون ۽ پنهنجي حقن جي لاءِ ٿيندڙ احتجاج وغيره رڪارڊ ڪيا آهن.

سائنس جي دنيا (انگريزي ۾ Science Je Duniya) چينل پهرئين فيبروري 2017ع کان شروع
ٿيل اهو پروگرام آهي، جنهن ۾ سائنس متعلق ننڍيون دستاويزي فلمون (Documentaries) ۽
مختلف موضعن تي ويڊيوز رکيون ويون آهن.



https://sd.wikipedia.org/wiki/%D9%85%D9%88%D9%87%D9%86%D8%AF%D8%A7%D8%B3_%DA%AA%D8%B1%D9%85%DA%86%D9%86%D8%AF_%DA%AF%D8%A7%D9%86%DA%8C%D9%8A

مهاتما گانڌي جو پورو نالو مهاتما موهنداس ڪرم چند گانڌي (Mohandas Karamchand
Gandhi) آهي، 1915ع ڌاري ڏکڻ آفريڪا کان موٽڻ بعد گانڌي ڀارت جي سياست ۾ شامل ٿيو.
ان وقت سڄي هندستان تي انگريزن جي حڪومت هئي. گانڌي هڪ خلوص دل انسان، قابل
سياستدان ۽ اهنسا جو پرچارڪ هو. سندس جنم 2 آڪٽوبر 1869ع ۾ ٿيو. ڪاٺياواڙي راجڪوٽ
رياست جو شهر پوربندر سندس جنم ڀومي آهي. موهن داس يعني غلام ڪرشن جي باري ۾ اهو به
چيو وڃي ٿو ته سندس وڏا اصل ۾ ننگر پارڪر کان 12 ميل پري پاري نگر جا رهواسي هئا.
هن انگلينڊ مان 1891ع ۾ بيريسٽري پاس ڪئي ۽ ڏکڻ آفريڪا ۾ وڃي رهائش اختيار ڪئي. هن
اُتي مئي 1894ع ۾ انڊين نيشنل ڪانگريس جي شاخ قائم ڪئي.

جليانوالا باغ ۾ انگريزن طرفان ڪيل خون ريزي کان پوءِ ھن هندن ۽ مسلمانن کي گڏجي
آزاديءَ جي جنگ ۾ حصو وٺڻ لاءِ تيار ڪيو. جڏهن سڀني جماعتن جا اجلاس گڏ ٿيڻ لڳا ته
گانڌي جي حيثيت ۾ وڌيڪ اضافو ٿي ويو ۽ اهڙي طرح هو مسلمانن توڙي هندن جو محبوب
رهنما بڻجي اڀريو. 1922ع ڌاري کيس ڇهن سالن لاءِ جيل موڪليو ويو پر سندس طبيعت خراب
ٿيڻ ڪري ٻن سالن اندر آزاد ڪيو ويو. 1930ع ۾ هن جڳ مشهور لوڻ جي قاعدي ٽوڙڻ جي هلچل
هلائي. ان دوران ٻه ڀيرا کيس گرفتار پڻ ڪيو ويو. اهڙي طرح سياست ۾ سرگرمي سان بهرو
وٺندو رهيو.

آخر 8 آگسٽ 1940ع تي ڪانگريس کان ”هندستان خالي ڪريو“ جو ٺهراءَ پاس ڪرائي شھري
نافرمانيءَ جي تحريڪ شروع ڪرايائين. انگريز سرڪار ڪانگريس کي غيرقانوني جماعت قرار
ڏيئي، لکين ماڻهن کي گرفتار ڪري جيلن ۾ بند ڪري ڇڏيو. ان وقت مسلم ليگ ۽ ڪانگريس وچ
۾ وڇوٽين جي ڪري ٻن الڳ ملڪن جي ورهاست لاءِ ماحول سازگار هو. جڏهن ته گانڌي اهڙي
ورهاڱي جي سخت خلاف هو. نيٺ لارڊ مائونٽ بيٽن وائسراءِ ٿي آيو جنهن هندستان کي
ورهائي پاڪستان ۽ هندستان طور ٻن الڳ ملڪن جو بنياد وڌو. ان ئي عرصي ۾ مسلمانن ۽
هندن وچ ۾ سخت خون ريزي ٿيندي رهي، گانڌي سمجهوتي لاءِ گهڻي ڪوشش ڪئي ايتري قدر جو
هندن جي ڪٽر فرقي پرست جماعت جي هڪ فرد گاڊسي جنوري 30، 1948ع تي صبح جي وقت پستول
مان فائر ڪري کيس قتل ڪري ڇڏيو. اڄ به ڪروڙين ماڻهو سندس مداح آهن. تاريخ جو هي
يگانو فرد آهي، جنهن اهنسا جي پرچار ۾ حياتي گذاري پر نيٺ سندس موت هڪ هنساواديءَ
هٿان ٿيو.

جيڪڏهن منهنجو آواز مهاتما جيءَ (Gandhi Jee) تائين پهچي ٿو ته مان کيس درخواست
ڪندس ته هو ڪنهن به سنڌيءَ کي لڏپلاڻ جي صلاح نه ڏي. مان هجرت جو تجربو پنهنجو پاڻ
تي ڪري چڪو آهيان. مان هندستاني مهاجرن کي ڪابل ۾ ۽ بلگيريا (بلغاريه) ۽ سربيا جي
ترڪ مهاجرن جي استنبول ۾ پريشاني ڏسي چڪو آهيان. مهاتما جي منهنجي خيال ۾ ان لفظ
لڏپلاڻ (هجرت) جو پسمنظر خواب ۾ به ڪونه ڏٺو هوندو. مان سنڌي آهيان ۽ سنڌين کي
سڃاڻان ٿو. هو جيڪڏهن غلطي ڪن ته هڪ سنڌي کين سنئين واٽ تي آڻڻ جي ڪوشش ۾ سولائيءَ
سان ڪامياب ٿي سگهي ٿو. مهاتما عام طور نيڪ طبع انسان آهن. منجهن هندو ۽ مسلمان جو
ڪو به فرق ڪونهي. منهنجو پروگرام ڏاڍو چٽو آهي. مان ڪوشش ڪندس ته جيڪڏهن ڪنهن
مسلمان، ڪنهن هندوءَ جو مال ڦريو آهي ته ان کي واپس ڪرايو وڃي. جيڪڏهن مسلمان ڪنهن
هندؤ کي قتل ڪيو آهي ته عدالت ۾ وڃي پنهنجو ڏوهه باسي. هيءُ ياد رهي ته هن وقت مان
شهري فسادن جي ذميواري نه ٿو کڻي سگهان، ان لاءِ گورنمينٽ جي ذميدار آفيسرن کي ڪم
ڪرڻ گهرجي، ٻهراڙيءَ جي سڌارن ۾ مان گورنمينٽ جو هڪ مددگار بڻجي ڪم ڪندس.



https://sd.wikipedia.org/wiki/%D8%B4%D9%8A%D8%B9%DB%81

شيعه(انگريزي ٻولي: Shia Islam) اثناء عشري اسلام جو هڪ فرقو آهي جيڪو سني فرقي کان
پوءِ مسلمانن ۾ هڪ وڏو فرقو آهي مسلمانن ۾ شيعن جي تعداد 11 کان 16 في صد آهن جنهن
۾ 40 کان 60 في صد شيعه،ايران،پاڪستان،عراق ۽ انڊيا ۾ رهن ٿا.154 کان 200 ملين شيعن
جي ڪل آٻادي آهي.147 کان 154 ملين جي درميان شعيه ايشياء ۾ رهن ٿا 36 کان 40 ملين
شيعه آفريڪا ۾ آباد آهن.

جيڪو موسى جي پيروڪارن ۽ مددگارن مان هيو، ان موسى کان مدد گھري، انجي خلاف جيڪو
موسى جي دشمنن مان هيو.(سورة القصص: آية:15)

وَحِيۡلَ بَيۡنَهُمۡ وَبَيۡنَ مَا يَشۡتَهُوۡنَ ڪَمَافُعِلَ بِاَشۡيَاعِهِمۡ مِّنۡ
قَبۡلُ. اِنَّهُمۡ ڪَانُوۡ فِيۡ شَّکٍ مُّرِيۡبٍ

انهن جي خواهشن ۽ سندن وچ ۾ رڪاوٽ پئجي وئي، جيئن کانئن اڳ گذريل سندن پيروڪارن سان
(الله) سلوڪ ڪيو هيو(سورة السبا: آية: 54)

هن آيت سان معلوم ٿيي ٿو ته شيعہ لفظ انهن پيروڪارن لاءِ استعمال ڪيو ويو آهي جيڪي
زير بحث ماڻهن کان اڳ گذريا آهن

حضرت ابراهيم (ع) کي حضرت نوح (ع) جو پيروڪار انڪري چيو ويو آهي ڇو ته حضرت ابراهيم
جو دين حضرت نوح جي دين سان متفق هيو يعني ٻنهي جو دين توحيدي دين هيو. جڏهن ته
حضرت ابراهيم پاڻ صاحب شريعت رسول هيو ۽ سندس شريعت ۽ حضرت نوح جي شريعت ۾ فرق هيو.

جيئن ته ٻين مذهبن وانگر شيعہ مذهب ۾ پڻ ڪيترا ئي فرقا ٿيا آهن، جن مان اڪثر وقت
گذرڻ سان خود بخود ختم ٿي ويا البت هن وقت اماميہ اثنا عشريہ کانسواءِ ٻيا ٻه شيعہ
فرقا موجود آهن، جيڪي هن ريت آهنزيدي اسماعيلي.

اهلسنت والجماعت جي تقريبن 34 ڪتابن ۾ اهو رقم ٿيل آهي ته حضرت محمد صه جن فرمايو
ته اي علي تو ء تنهجا شيعا ڪامياب ٿيندا.جنهن ۾ تفسيرالدر المنثور،صوائق
المحرقه،المستدرڪ علي الصحين وغيره.

ڪلمي جي پهرين حصي ۾ توحيد جو اقرار آهي ٻيئي جز ۾ رسالت جو ء ٽيئي جز ۾ حضرت علي
جي خلافت،وراثت ء الله جو دوست هجڻ جو اقرار آهي بس جيڪو به اهو عقيدو رکي ٿو ان کي
شيعو چئبو آهي.

شعين اسلام کي ٻن رڪنن ۾ تقسيم ڪيو آهي هڪ کي اصول دين يعني دين جو پاڙون ء ٻيئي ۾
فروغ دين آهي جنهن تي عمل ڪرڻو آهي.



https://sd.wikipedia.org/wiki/%D8%B3%D9%82%D8%B1%D8%A7%D8%B7

سقراط سنگ تراش سوفرونڪس ۽ دائيءَ فيتيريتي جو پٽ هو. جنهن ايٿينز جي رواج جي ابتڙ
پيءُ جي ڌنڌي ڪرڻ کان نابري واري، ۽ سچ جو مبلغ ٿيو. هو اڄ کان چويهه سو سال اڳ جي
ايٿينز، يونان جو رهواسي هو. جڏهن سائنس، ڊرامي ۽ شاعري ۾ هومر، فيثاغورث، پنڊار،
سوفوڪليز، ليان، هيسئڊ، جارجيس، يوريپڊيز، ايمپي ڊوڪليز، انڪثا غورث، ارسٽو فينز ۽
ايگاٿن وغيره پنهنجو وارو وڄائي چڪا هئا. سقراط انهن مان ڪيترو لاڀ پرايو سا ڳالهه
افلاطون جي سقراط سان منسوب ڪيل مڪالمن ۾ ڏسي سگهجي ٿي.

سقراط خيال پرست فلسفي هو. هو هڪ طرح توحيد جو قائل هو، سندس چوڻ هو ته سڀ ديوتا
نيڪي جا خواهان آهن. سقراط کي خبر هئي ته قديم شاعرن جي شاعري يونان ۾ مقدس ليکي
وڃِي ٿي پر هن ڪڏهن به پنهنجو پاڻ تي ايمان آڻڻ جي ڳالهه نه ڪئي جڏهن ته ڪريفن جو
ڊلفي وارو حوالو به وٽس هو.

سقراط سڄي حياتي انهن سوالن جي کوج ۾ گذاري ته ڪائنات ڇا آهي؟ دنيا ڇو پيدا ٿي؟
انسان جي وجود جو ڪارڻ ڇا آهي؟ نيڪي ڇا آهي؟ سچ ڇا آهي؟ وغيره. سقراط سڄي عمر رڳو
ڳالهيون ڪندو رهيو ۽ هڪ لفظ به نه لکيائين ۽ نه ليڪچر ڏنائين. هن جون ڪچهريون
روايتي انداز واريون هونديون هيون. ڪڏهن ورزش گاهه ۾، ڪڏهن بازار ۾، ڪڏهن ڪنهن محفل
يا دعوت ۾، ڪڏهن ڪنهن دڪان تي، بس هن جو وقت ائين گذرندو رهيو. اسان وٽ سندس خيال
افلاطون ۽ زينوفن ذريعي پهتا آهن.

جڏهن سقراط لاءِ موت جي سزا جو اعلان ڪيو ويو، ته کيس دوستن ۽ شاگردن صلاح ڏني ته
فرار ٿي وڃ پر سقراط ان ڳالهه کي مڃڻ کان انڪار ڪري ڇڏيو. هن جو چوڻ هو ته جن
قانونن کي اسان جوڙيو آهي انهن قانونن کان ڪيئن ٿو فرار ٿي سگهجي. مان ستر سالن جو
آهيان مرڻو ته هوئين به آهي پوءِ ڇو نه شان سان مران. سقراط موت جي سزا جي فيصلي
اچڻ کان اڳ چيو هو ته، ”منهنجي دعا آهي ته ديوتا ۽ عدالت اهڙو فيصلو ڏين جنهن ۾
منهنجي به ڀلائي هجي ۽ توهان جي به.“

زهر جو پيالو پيئڻ کان اڳ سقراط پهريان غسل ڪيو، پوءِ ڪجهه وقت لاءِ پنهنجي زال
زانپٽي ۽ ٻين عورتن سان ڪچهري ڪئي. جڏهن جيلر زهر جو پيالو سقراط حوالي ڪيو ته سندس
همدرد غم زده ٿي ويا تڏهن سقراط کين چيو، ”مون عورتن کي ان ڪري ئي ٻاهر موڪليو آهي
ته جيئن اهي اهڙي غلطي نه ڪن اوهان به پنهنجو پاڻ تي قابو رکو ۽ صبر کان ڪم وٺو.“

زهر جي پيالي پيئڻ کان پوءِ سقراط ٿوري دير تائين پسار ڪندو رهيو. پوءِ هو ڪمبل
ويڙهي ليٽي پيو. پر وري ٿوري دير کان پوءِ هن آخري ڀيرو ڳالهيو، ”ڪرائٽو اسان تي
واجب آهي ته هڪ ڪڪڙ شفا جي ديوتا جي نالي تي قربان ڪريون. ڇا تون اها قرباني
ڏيندين؟ متان وساري ڇڏين.“ ٻئي ڏينهن ڪڪڙ جي قرباني ڏني وئي. ڪرائٽو لکي ٿو، ”اسان
سقراط جي جسم کي دفن ڪري ڇڏيو. منهنجو خيال آهي ته سقراط بذات خود موجود نه هو، پر
مون کي يقين آهي ته هي جتي به آهي خير سان آهي.“



https://sd.wikipedia.org/wiki/%D8%B3%D8%A7%D8%A6%D9%8A%DA%AA%D9%84

سائيڪل هڪ اهڙي ٻه پيري سواري (vehicle) کي چيو ويندو آهي جنهن کي ڌڪڻ لاء مثالي ۽
تاريخي طور تي سوار يا هلائيندڙ جي پنهنجي طاقت جي ضرورت هوندي آهي جيڪا هو پيڊلن
تي لڳائيندو آهي۔ هن کي انگريزي ۾ Cycle ۽ Bicycle چيو ويندو آهي.

بائيسڪِل/ سائيڪل: ٻن ڦيٿن واري گاڏي، جا پيڊلن (پيرڙين) سان هلائبي آهي، جيڪا
1839ع ۾ مئڪ ملن جرمنيءَ ۾ ايجاد ڪئي. سال 1880ع تائين انهيءَ -سائيڪل- ۾ تبديليون
اينديون رهيون، آخر ۾ هڪ جيترا ڦيٿا، -بال- بيرنگ، تارن وارا ڦيٿا ۽ چين (زنجير)
سان هلندڙ گراڙين واري -سائيڪل- ٺهي تيار ٿي. سال 1888ع ۾ ٽائرن ٽيوبن واري
تبديليءَ سان -سائيڪل- جو موجوده خاڪو تيار ٿيو. هن وقت سنڌ توڙي دنيا جي اڪثر ملڪن
جي ننڍن ننڍن ڳوٺن ۽ وڏن شهرن ۾ -سائيڪل- هلڪي ۽ آسان سواري ليکي ويندي آهي.



https://sd.wikipedia.org/wiki/%D8%AC%D8%A8%D9%84

جبل (Mountain ) اصل ۾ ٽاڪرو (Rocky) مواد ۽ مٽيءَ جا/ مان ٺهيل آهن. ڌرتيءَ جا صفا
ٻاهريان تهه ڇهن پاٽن/ پڙڇن (Plates) جا ٺهيل آهن، جڏهن ڌرتيءَ جون ڪي به ٻه پليٽون
هڪ ٻئي سان ٽڪرائجن ٿيون، ته زمين جو ڳپل حصو مٿي اُڀريو پوي، جو جبل ٺهڻ جو سبب
بڻجي ٿو. هڪ اندازي موجب قديم ترين ڄاتل ٽڪرن/ ٽاڪن (Rocks) جي عمر 3900 ملين سالن
جي لڳ ڀڳ سمجهي وڃي ٿي. ڀون وديا (Geology) جي عمل ۽ جابلو جوڙ ٽوڙ سبب پنج مکيه
قسمن جا پهاڙ ٿين ٿا:

هن حالت ۾ شگاف يا سير سبب ٽڪر (Rock) جو مواد گهرڪي اندر وڃي ٿو. هن جا به ٻه قسم
آهن::(1) Lifted، (2) Tilted. پهرين ۾ جبل جا ٻئي پاسا اڀڪپرا هوندا آهن. ٻئي قسم
جو هڪ پاسو اُڀو ۽ ٻيو پاسو جهڪي لاهه سان ٿئي ٿو.

زمين جي اوٿ جو اهو حصو، جيڪو واري زمين کان محدود ايراضيءَ تائين مٿي اڀريل هجي،
ان کي جبل (Mountain) سڏجي ٿو. هن جي ڊيگهه ۽ ويڪر لاءِ ڪا ماپ يا اندازو مقرر نه
آهي. پر اوچائيءَ بابت مختلف ماپون بيان ڪيون ويون آهن، جيڪي 300 ميٽرن کان وٺي
2500 ميٽرن تائين آهن. عام طرح 300 ميٽر اوچائيءَ کان گهٽ واري اُڀار کي ٽڪري يا
ٽوڙو ڪوٺيندا آهن. اهڙن اندازن جي بنياد تي دنيا جي کنڊن يا وڏن علائقن تي موجود
جبلن جي ڪٿ موجب ايشيا جو 64%، يورپ جي 25%، ڏکڻ آمريڪا جي 22%، آسٽريليا جي 17%،
آفريڪا جي 3% زمين تي جبل پکڙيل آهن. هڪ اندازي موجب دنيا ۾ سراسري طور 24% حصي ۾
جبل آهن.

دنيا جون اڪثر نديون جبلن تان وهڻ شروع ڪن ٿيون. دنيا جي اڌ کان وڌيڪ آبادي پاڻيءَ
جي حوالي سان جبلن تي مدار رکي ٿي. جبل ملڪن جي آبهوا کي متاثر ڪن ٿا. قطبن وٽ جتي
ٻارهوئي برف ڄميل رهي ٿي. اتي ٿڌ کان سواءِ برفاني ڇپن (Glaciers) جي گهرڪڻ يا گسڪڻ
جي ڪري جيڪا کاڌ ۽ ٽوڙ ڦوڙ ٿئي ٿي. اها جبلن وغيره جي شڪلين کي تبديل ڪري ٿي.
انهيءَ علائقي ۾ Glacier Lakes (برفاني ڍنڍون) به ٺهن ٿيون. جبلن جي اوچائيءَ تي نه
رڳو آب هوا، پر اتان جي نباتات ۽ حيوانات به متاثر ٿئي ٿي. ڇاڪاڻ ته اوچن جبلن جي
چوٽين، وچ ۽ پيڙهه وٽ جدا جيو ڏسائون (Ecologies) هجن ٿيون. ماڻهو جبلن تي رهڻ کان
وڌيڪ سنئين زمين تي رهڻ پسند ڪري ٿو. جابلو ماڻهوءَ جي جسماني حالت به ڪنهن حد
تائين مختلف هجي ٿي ۽ مٿانهينءَ تي خاص ڪري 3500 ميٽرن کان مٿي رهندڙ ماڻهن ۾
آڪسيجن جي ڪميءَ سبب ڪي مخصوص بيماريون به ٿين ٿيون. ڪن برفاني ۽ سرسبز جبلن کي
تفريحي هنڌن طور مشهوري آهي. ڪن جبلن تي ڪن مخصوص راندين جو چهچٽو يا جوش خروش
موسمي يا دائمي رهي ٿو. مثال طور: Skiing، Ice climbing، Rock climbing،
Mountaineering، Hiking، Back packing، Lifts، Tram ways وغيره وغيره.

سنڌ کي به وت سارو جبلن جو حصو مليو آهي. سڄو اولهندو ڪنارو کيرٿر، وچ ۾ ڪٿي ڪٿي
(روهڙيءَ جي آس پاس ۽ حيدرآباد جي اوسي پاسي ۾) ٽڪريون، ۽ ڏکڻ اوڀر ڪنڊ وٽ ڪارونجهر
جبل، سنڌ کي به جبلن وارن خطن ۾ شمار ڪرائين ٿا. انهن جبلن مان سڀ کان آڳاٽو
ڪارونجهر ۽ پوءِ لڪي جبل جو ٿورو حصو، باقي گهڻو ڪري Tertiary جيالاجي جي ٽئين دور
۽ ان کان پوءِ وارن دورن جا آهن. کيرٿر جبل جي اوچائي ڪن هنڌن تي 6000 فوٽن کان مٿي
آهي.



https://sd.wikipedia.org/wiki/%D8%A8%D8%A7%D8%B1%D9%88%D8%AF

بارُود يا باروت پوٽاشيئم نائٽريٽ (75 سيڪڙو)، تيزاب (10 سيڪڙو) ۽ ڪاربان (15
سيڪڙو) ملائڻ سان ٺڪاءُ ڪندڙ مصالحو ٺهندو آهي. اوائل ۾ بارود جي دونهين ۽ رڪ جي
چني ڪري هٿيارن کي هر ڀيري صاف ڪرڻو پوندو هو، پر پوءِ جيئن جيئن ترقي ٿيندي وئي،
تيئن تيئن بارود سان رک ۽ دونهين جا اثر ختم ٿيندا ويا. بارود جي ايجاد کي راجر
بيڪن يا برٿولڊ شوارٽز (Berthold Schwarz) ڏانهن منسوب ڪيو ويندو هو، پر نئين تحقيق
مطابق بارود جي ايجاد 9 صديءَ ڌاري چين ۾ ٿي. يورپ ۾ هن جو رواج 14 صديءَ ۾ پيو،
جنهن کان پوءِ جنگ جي طريقن ۾ انقلاب اچي ويو. 19 صديءَ ۾ اهڙا بارود ايجاد ٿيا،
جيڪي دونهين کان پاڪ هئا. 1864ع ۾ پروشيا (جرمنيءَ) جي توپ خاني واري ڪپتان ايڊورڊ
شلٽرز هڪ اهڙو بارود ٺاهيو، جيڪو 1870ع کان پوءِ شلٽز پائوڊر جي نالي سان مشهور
ٿيو. گهڻو ڪري شوري ۽ نباتي ريشن جي جزن مان ٺهيل دونهين کان پاڪ بارود جو غالباً
پهريون ڪامياب مثال هو. هي بارود بندوقن، شيلڪي ڪارتوسن ۾، دستي بمن ۽ توپ جي گولن
ڇڏڻ لاءِ استعمال ٿيندو هو. پال ويئيل (Paul Vieille) 1885ع ۾ رائيفلن لاءِ شوري ۾
تَر ٿيل ڪپهه، ايٿر ۽ الڪوهل جي ميلاپ سان بارود تيار ڪيو، جيڪو بارود ”ب“
(Powder-B) جي نالي سان سڏجڻ لڳو. ائلفرڊ نوبل (Alfred Noble) بعد ۾ ان ۾ بيلٽسائٽ
جو اضافو ڪيو ۽ شوري ۾ تر ڪپهه کي شوري ۽ گليسرين جي ڪريم ۾ ماري نئون بارود ٺاهيو.
ڪارڊائٽ (Cordite) دونهين کان پاڪ هڪ ٻيو بارود آهي، جيڪو سر ايف. اي ايبل ۽ سر
جيمز ڊيوار 1889ع ۾ ايجاد ڪيو. ان ۾ شوري جي وڏي مقدار ۾ تر ٿيل گن ڪاٽن ۽ نائٽرو
گليسرين هوندي آهي، جن کي ائسيٽون (Acetone) جي مدد سان گڏايو ويندو آهي. ان کان
سواءِ انڊيورائٽ (Indurate) بارود، سي. اي منرو (Monroe) 1891ع ۾ ايجاد ڪيو. ان کان
پوءِ اڄ تائين بارود وڏي ترقي ڪئي آهي ۽ سڄيءَ دنيا لاءِ خوف جي علامت بنيل آهي.



https://sd.wikipedia.org/wiki/%D8%A7%D9%84%D8%A8%D8%B1%D9%BD_%D8%A2%D8%A6%D9%86%D8%B3%D9%BD%D8%A7%D8%A6%D9%86

20 صديءَ جو عظيم نوبل انعام يافته سائنسدان البرٽ آئنسٽائن 14 مارچ 1879ء ۾
جرمنيءَ جي ’اُلم‘ (Ulm)شهر ۾ ڄائو. هو يهودي مذهب سان تعلق رکندڙ هو. هن پنهنجي
ابتدائي تعليم جمنازيئم اسڪول مان ورتي. هن نصابي تعليم سان گڏ موسيقيءَ جي تعليم
پڻ حاصل ڪئي. تعليم مڪمل ڪرڻ کان پوءِ 26 سالن جي عمر ۾ گورنمينٽ جي ڪنهن اداري ۾
ڪلارڪ ٿيو، پر تخليقي صلاحيتن هئڻ ڪري، اهو ڪم پسند نه آيس. سندس چوڻ موجب ”ڪلرڪيءَ
۽ موچڪي ڪم ۾ ڪو فرق نه آهي“.

ملازمت دوران ئي هن فزڪس جي موضوع تي سائنس مئگزين جي مختلف ايڊيشنن ۾ مضمون لکيا ۽
فزڪس متعلق اهڙا انڪشاف ڪيا، جن سائنسي تحقيقات جو رُخ بدلائي ڇڏيو. هن روشنيءَ کي
توانائيءَ جي شڪل قرار ڏنو، جيڪا ڳالهه اڳ ۾ ڪڏهن به ڪنهن ائين ثابت نه ڪئي هئي. هن
اهو ثابت ڪيو ته روشني هميشه لهرن جي صورت ۾ سفر ڪندي آهي. آئنسٽائن روشنيءَ جي
رفتار ۽ رُخ متعلق جيڪي نظريا پيش ڪيا، اهي ئي سندس بنيادي سڃاڻپ بنيا. 1905ء ۾
پنهنجو مشهور ”اضافت جو نظريو“ پيش ڪيائين. 1909ء ۾ آئنسٽائن کي زيورچ يونيورسٽيءَ
۾ غير معمولي پروفيسر جو عهدو ڏنو ويو. ڪجهه وقت پراگ يونيورسٽيءَ ۾ پروفيسر رهيو.
1913ء ۾ هن کي فزيڪل انسٽيٽيوٽ جو ڊائريڪٽر مقرر ڪيو ويو. آئنسٽائن اهو اڪيلو
سائنسدان آهي، جنهن فزڪس جو بهترين نظريو (theory) پيش ڪيو ۽ ملندڙ انعام (5000
آمريڪي ڊالر) وٺڻ کان انڪار ڪري ڇڏيو. آئن اسٽائن فزڪس کان سواءِ ڪيمسٽريءَ جو به
ماهر هو. انهيءَ علم ۾ هن مادي کي توانائيءَ ۾ تبديل ڪرڻ جو نظريو دريافت ڪيو. سندس
خدمتن جي مڃتا طور ڪيمسٽريءَ جي دريافت ڪيل 99 عنصرن جو نالو آئن اسٽائن جي نالي تي
’آئن اسٽلائم‘ رکيو ويو. 1922ء ۾ هن کي فزڪس تي نوبل انعام مليو.

آئنسٽائن يهودي هئڻ جي باوجود هڪ آزاد خيال انسان هو ۽ ٻئي طرف کيس پوري دنيا ۾
شهرت ملي رهي هئي، برلن يونيورسٽيءَ ۾ پروفيسر ئي هو ته 1923ء ۾ جرمنيءَ تي نازي
پارٽيءَ جو قبضو ٿيو. جرمنيءَ جي بنياد پرست ماڻهن سندس مخالفت ڪرڻ شروع ڪئي. نازين
هن جي جائداد ۽ يونيورسٽيءَ واري نوڪريءَ سان گڏ جرمنيءَ جي شهريت به ختم ڪري ڇڏي.
آخر آئنسٽائن جرمنيءَ کي الوداع چئي، آمريڪا جي شهر نيوجرسيءَ جي شهر پرنسٽن (USA)
۾ وڃي رهيو. 1939ء ۾ هن آمريڪا جي صدر روزويلٽ کي هڪ خفيه خط لکيو، جنهن ۾ هن ٻڌايو
ته ائٽم بم ڪيئن تيار ڪيو وڃي. 1940ء ۾ آئنسٽائن کي آمريڪا جي خاص قانون مطابق
’آمريڪي مڃتا‘ ڏني وئي. جلد ئي کيس مئٿميٽڪس (علم رياضيءَ) جي اداري جو سربراهه
مقرر ڪيو ويو. 1950ء ۾ هن unified field وارو نظريو پيش ڪيو. ”مادي جي طاقت ۾
تبديليءَ“ واري عمل جي نتيجي ۾ ائٽم بم ٺهيو. 6 آگسٽ 1945ء تي ان کي جاپان جي شهر
ناگاساڪيءَ تي ڪيرايو ويو، جنهن ۾ 60 هزار ماڻهو مُئا ۽ هڪ لک انسان زخمي ٿيا. هن
دردناڪ واقعي تي آئنسٽائن کي زبردست ڏک پهتو، هن کي اها توقع هئي ته ائٽمي
توانائيءَ کي انساني بهتريءَ لاءِ ڪتب آندو ويندو. 1952ء ۾ آئنسٽائن کي اسرائيل جي
صدارت جي پيشڪش ڪئي وئي، پر هن اها قبول نه ڪئي. آئنسٽائن ويهين صديءَ جو وڏو ذهين
انسان هو. ڪيترين ئي نامور شخصيتن جي چوڻ موجب: ”سڄي دنيا وارن جا دماغ هڪ طرف ۽
آئنسٽائن جو دماغ ٻئي طرف“. بقول شيخ اياز: ”ڪروڙين هٽلر گڏ ٿين، تڏهن به آئنسٽائن
جهڙو دماغ پيدا نه ڪري سگهندا.“ آئن اسٽائن جا نظريا اڄڪلهه جا سائنسدان پاڻ لاءِ
مشعل راهه سمجهندا آهن ۽ انهيءَ بنياد تي ئي فزڪس ۾ نوان تجربا ڪيا پيا وڃن.



https://sd.wikipedia.org/wiki/%D8%A7%D9%81%D9%84%D8%A7%D8%B7%D9%88%D9%86

هن جو پورو نالو ارسطو قليس هو، بعد ۾ افلاطون ٿيو. شايد ايٿنس ۾ 428 ق م ۾ پيدا
ٿيو. سٺي خاندان جي ڇوڪرن وانگر ادب موسيقي ۽ رياضي جي تعليم حاصل ڪيائين. هو شعر
به چوندو هو ۽ پهلوان ۽ ڪسرتي به هو. ويهن سالن جي عمر ۾ سقراط جو شاگرد ٿيو. اٺن
سالن تائين هن کان علم پرائيندو رهيو.

استاد جي مرڻ کان پوءِ افلاطون سائبرين، مصر، اٽلي ۽ سسلي جو سفر ڪيو ۽ ميکارا جاءِ
تي حڪيم اقليدس جي شاگردي به ورتي. 388 ق م ۾ گرفتار ٿيو. ۽ غلام بڻائي وڪيو ويو.
بعد دوستن رقم ادا ڪري ڇڏائي ورتو. آخر ۾ ايٿينس پهتو ۽ هن پنهنجي مشهور اڪيڊمي
کولي جنهن کي هو پنهنجي زندگي جو مقصد سمجهندو هو. هتي چاليهن سالن تائين هن تعليم
ڏني.

افلاطون جي مقالمن سڀ کان وڌيڪ مشهور جمهوريت آهي جنهن ۾ هن حڪومت جي نظام بابت
ٻڌايو آهي. افلاطون جي تصنيفات جو اثر ارسطو کان به گهڻو ٿيو. 347 ق م ۾ هڪ شادي جي
دعوت ۾ شامل ٿيو ۽ اتي ئي فوت ٿي ويو. ان وقت سندس عمر اسي سال هئي.

افلاطون (Plato): يوناني فيلسوف، جنهن حڪمت الاهيءَ جو بنياد وڌو، جيڪو اڄ به دنيا
جي وڏن اثرن رسوخ وارن مفڪرن ۾ شمار ٿئي ٿو. هيءُ اٿينس جي هڪ اشراف گهراڻي ۾ 472
ق. م ۾ ڄائو، ۽ سقراط کان -تعليم- حاصل ڪيائين. سندس بنيادي تصنيفن ۾ سقراط جي
فلسفي جي ئي ترجماني ڪيل آهي. -افلاطون- جو فلسفو ”مڪالمات“ جي شڪل ۾ بيان ٿيل آهي،
جيڪو اسلوب بيان، فڪر ۽ نظر جي گهرائيءَ ۽ وسيع خيالن جي لحاظ کان عالمي ادب جو
شاهڪار تسليم ڪيو وڃي ٿو. سندس انهيءَ ڪتاب ۾ جمهوريت، قانون، تنقيد، سوفسطائيت
سميت 18 موضوعن تي بحث ڪيل آهي. ”عوامي راڄ“ (Republic)، -افلاطون- جو مشهور ڪتاب
آهي، جنهن ۾ هڪ مثالي حڪومت جو نقشو سامهون رکي، انصاف جو عملي خاڪو پيش ڪيو ويو
آهي. هن ئي ڪتاب ۾ هن شاعرن کي پنهنجي مثالي رياست مان نيڪالي ڏيڻ جي ڳالهه ڪئي ۽
-ان- سلسلي جو بحث ادبي -تنقيد- جي زمري ۾ اچي ٿو. افلاطون، اٿينس ۾ هڪ ”اڪيڊميءَ“
جو بنياد به رکيو. سندس فلسفي موجب علم صحيح، دائمي ۽ غيرمتبادل هوندو آهي. هن ”روح
عالم“ جو تصور به ڏنو، ۽ اهڙيءَ طرح مادي ڪائنات جي خالق کي تسليم ڪيو آهي. هيءُ
روح عقليءَ کي غيرقانوني سمجهندو هو. سندس فلسفي موجب، ”خير“ جا بنيادي جزا چار
آهن: عدل، اعتدال، شجاعت ۽ حڪمت، هن وٽ بدنظمي سراسر فساد آهي. هو نظم ۽ ترتيب کي
مثالي رياست قرار ڏئي ٿو، -جتي- جو حاڪم فلسفي پڻ هجي. ادب ۽ فن جي -باري- ۾
-افلاطون- جو نظريو اهو هو ته مثالي حسن سان محبت، -انسان- کي ”عين خير“ تائين
پهچائي ٿي. تنهن هوندي به هو پنهنجي مثالي رياست مان شاعرن کي نيڪالي ڏيڻ جي ڳالهه
ڪري ٿو. وٽس فقط مادي دنيا جو تصور ٺڪرايل آهي. هيءُ فيلسوف 347 ق. م ۾ گذاري ويو.
فلسفي جي دنيا ۾ -افلاطون- انتهائي همه گير شخصيت جو مالڪ آهي. هو فلسفي جي -تاريخ-
۾ پنهنجي آدرشن جو نظريو (Theory of Ideas) جي ڪري مشهور آهي. -ان- کان سواءِ روح
جي لافاني هجڻ، -تخليق- ڪائنات جي مخصوص نظريي، علم يا ڄاڻ بحيثيت يادگيريءَ جي،
وغيره، سندس اهڙا نظريا آهن، جيڪي کيس هميشه لاءِ فلسفي ۾ زنده رکندا اچن ٿا.
جيستائين -افلاطون- جي پنهنجي فڪر جو تعلق آهي ته -ان- تي سندس پيشرو فيلسوفن
جهڙوڪ: پئٿاگورس، پارمينائڊس، هيراقليطس ۽ سقراط جا واضح اثر نظر اچن ٿا. پئٿاگورس
وٽان هن مذهبي رجحان، خاص ڪري لاقانونيت ۽ ٻيءَ دنيا جا تصور ورتا. اهڙيءَ طرح
حقيقت کي ابدي ۽ وقت کان مٿي ڄاڻڻ جو نظريو، هن پارمينائڊس کان پرايو. هيراقليطس جي
نظريي جو مٿس وڏو اثر ٿيو، جنهن مطابق حسياتي دنيا ۾ ڪابه شيءِ مستقل ۽ دائمي نه
هئي. سقراط کان هن اخلاقيات جو اعليٰ درس پرايو ۽ -ان- کي ئي پيش ڪيائين. افلاطون
جي ”نظريه اعيان“ موجب هيءَ دنيا ٻيءَ اصلي دنيا جو نقل يا نظير آهي. هر شيءِ جو
عين مطابق عالم بالا يا عالم مثال ۾ موجود آهي، جيڪو غير متبادل ۽ لافاني آهي. هن
دنيا ۾ انهن شين جا صرف عڪس يا اولڙا آهن. -ان- جو مثال ڏيندي چوي ٿو ته اسان جيڪا
ڪاٺ جي ميز ڏسون ٿا، -ان- ۾ هڪڙي ته اها ڪاٺ واري ٺهيل ميز آهي، پر -ان- جي پٺيان
ميز جو هڪ اهڙو آفاقي تصور (universal idea) آهي، جنهن سان اها ڪاٺيءَ واري ميز
مطابقت رکي ٿي. هن جو چوڻ آهي ته اهو تصور ئي دراصل لافاني آهي، باقي ڪاٺ واري ميز
ته فاني آهي. اهڙيءَ ريت -افلاطون- جو نظام فلسفي جي دنيا ۾ پهريون جامع عينيت پسند
۽ تصوراتي يا آدرشي فڪر (Idealism) آهي. هن جي خيال ۾ هن دنيا جون طبعي شيون غير
حقيقي يا نقل آهن ۽ -ان- جي مقابلي ۾ اعيان، دائمي ۽ آدرشي آهن. خدا ۽ خير جو تصور
ٻين سڀني تصورات جو ڄڻ ته نقطئه ڪمال آهي. بهرحال، -افلاطون- فلسفي جي دنيا ۾ ماديت
پسند (Materialism) فلسفي جي مقابلي ۾ آدرشيت يا عينيت (Idealism) جو وڏي ۾ وڏو
نمائندو آهي. -افلاطون- جي مستقل -تصنيف- سندس مڪالمات (Dialogues) آهن، جيڪي ڪيترن
عنوانن تي مشتمل آهن. مشهور فلسفي -ارسطو- سندس شاگرد هو.



https://sd.wikipedia.org/wiki/%D8%A7%D8%AF%D8%B1%DA%AA

ادرڪ(Ginger) زنجبيل جي ٻوٽي جو پاڙ نما ٿڙ(rhizome) آهي، جيڪو دوا، مصالحي ۽ خوارڪ
جي سجاوٽ جي طور لاء استعمال ڪيو ويندو آهي.

ادرڪ نه رڳو سانڌاڻي ۽ ٻوڙ جي ذائقي لاءِ استعمال ڪبي آهي، پر هيءَ تمام گهڻن مرضن
جي نجات لاءِ وڏي فائدي واري آهي. حڪيمن مطابق ادرڪ فالج، لقوه، بلغم، کنگهه، دم،
نزلي ۽ زڪام لاءِ ته هڪ ٽِڪ آهي. باديءَ وارين ڀاڄين ۾ ادرڪ ملائڻ مفيد آهي. ادرڪ
بک وڌائي ٿي ۽ رت کي صاف ڪري ٿي. هن جي تمام گهڻي استعمال سان هاضمي جي خرابي
ٿيندي، سيني ۾ ساڙو ٿيندو، تيزابيت وڌندي، پيشاب ڳاڙهي رنگ جو ۽ ساڙو ڪندڙ ايندو،
تنهن ڪري هن جو استعمال متوازن ڪرڻ گهرجي. فارسي ۽ عربيءَ ٻولين ۾ هن ٻوٽي کي
”زنجبيل“ يا .زنگبيل“ چون ٿا.



https://sd.wikipedia.org/wiki/%D8%A7%D8%AA%D8%B1_%DA%AA%D9%88%D8%B1%D9%8A%D8%A7

هن ملڪ جو سرڪاري نالو (Democratic Peoples Republic of Korea) آهي. قديم سلطنت
ڪوريو (Koryo) جي مناسبت سان ان کي ڪوريا سڏيو ويو. هي اتر اوڀر ايشيا جو ملڪ آهي.
هن جي اتر ۾ چين، اتر اوڀر ۾ روس، اوڀر ۾ جاپاني سمنڊ، ڏکڻ ۾ ڏکڻ ڪوريا ۽ اولهه ۾
پيلو سمنڊ (Yellow Sea) آهن. اتر ڪوريا، ٻيٽ نما ڪوريا جي اترئين حصي تي ٻڌل هڪ
جابلو ملڪ آهي. جنهن جي ڪل پکيڙ 122098 چورس ڪلوميٽر (47130 چورس ميل) ۽ آبادي 2
ڪروڙ 20 لک آهي. گاديءَ جو هنڌ پيانگ يانگ (Piyong Yong) ۽ سڀ کان مٿانهون هنڌ
مائونٽ پائي ڪتوسان (بلندي 2744 ميٽر) آهي هتان جي سرڪاري ٻولي ڪورين آهي. موسم
گرمين ۾ گرم ۽ گھميل پر خوشگوار هوندي آهي، جڏهن ته سياري ۾ سخت سيءُ پوندو آهي.
اتر ڪوريا جي مکيه زرعي پيداوار چانور، مڪئي، جَوَ، پٽاٽا، جوئر، ڪڻڪ، صوف، مٺا
پٽاٽا، سورج مکي، ڀاڄيون ۽ ميوا آهن، هتان جي مکيه صنعتن ۾ مشينري، آبي توانائي،
ڪيميائي شيون، فولاد، ڪپڙو، سيمنٽ، پيٽروليم جي صفائي ۽ ايلومينيم آهن ۽ مکيه
معدنيات ۾ ڪوئلو، لوهه، گرينائيٽ، پيٽروليم، شيهو، نڪل، ٽنگسٽن، جست، سون، چاندي،
ٽامو، زنڪ ۽ موليبڊ نيم شامل آهي.

ڪوريا جي رياست جي پيڙهه 2400 ق. م ۾ هڪ حڪمران تنگول جي هٿان پئي، هن سلطنت جو
نالو چوزن (Chosen) ”پرهه ڦٽيءَ جي آسودگي“ رکيو، ڪوريائي ماڻهو ان کي تائي هان
(Tai Han) چوندا هئا. هتي هزارين سال اڳ وچ ايشيا جي قبيلن جا ماڻهو اچي آباد ٿيا.
ڪوريا جو پهريون بادشاهه ٽانڪون هو، جنهن ڪوريا تي ڪيترائي سال حڪومت ڪئي. اهو ئي
سبب آهي، جو ڪوريائين کي پنهنجي 4300 سال اڳ جي تاريخ تي وڏو فخر آهي. ڪوريا جا اصل
رهواسي منگولن ۽ قازقن جي نسل مان ٻڌايا وڃن ٿا. ڇهين صدي عيسويءَ جي وچ ڌاري سلطنت
سيلا ڏاکڻيئن ڪناري جي رياست ڪايا (Kaya) کي فتح ڪيو. چوٿين صديءَ ۾ ٻڌمت ڦهليو،
جيڪو ڇهين صديءَ ۾ طاقتور ۽ مضبوط حيثيت اختيار ڪري ويو. اوڻويهين صديءَ ۾ ڪوريا تي
قابض ٿيڻ لاءِ چين ۽ جاپان وچ ۾ سخت ڇڪتاڻ شروع ٿي. 95-1894ع جي چين جاپان ويڙهه
کانپوءِ 17 اپريل 1895ع تي ڪوريا جي ڌار وجود ۽ آزاديءَ کي تسليم ڪيو ويو. چين
کانپوءِ، 1905ع ۾ جاپان روس کي به شڪست ڏني، جنهن سان هن جا حوصلا وڌيا. 1948ع ۾
ڪوريا کي ٻن حصن اتر ڪوريا ۽ ڏکڻ ڪوريا ۾ ورهايو ويو. اتر ڪوريا جي گاديءَ جو هنڌ
پيانگ يانگ قرار ڏنو ويو. 1948ع جي آخر ۾ روسي فوجون ملڪ مان نڪري ويون.اتر ڪوريا
هڪ مضبوط سوشلسٽ حڪومت آهي. صدر رياست جو مملڪتي اڳواڻ، سڀني انتظامي اختيارن جو
مالڪ ۽ هٿياربند فوج جو ڪمانڊر انچيف آهي. هن ملڪ جي آزاديءَ جو ڏهاڙو 8 سيپٽمبر
1948ع آهي ۽ گڏيل قومن جي اداري (UNO) جي ميمبرشپ 1991ع کان اٿس.

اتر ڪوريا هائيڊروجن بم جو ڪامياب تجربو ڪرڻ جي دعويٰ ڪئي. جڏهن ته آمريڪا، جاپان ،
ڏکڻ ڪوريا سميت ڪيترن ئي ملڪن ان جي مذمت ڪئي. برطانوي نشرياتي اداري مطابق اتر
ڪوريا جي سرڪاري ٽي وي تي هائيڊروجن بم جو ڪامياب تجربو ڪرڻ جو اعلان ماضي ۾ ايٽمي
تجربن لاءِ استعمال ٿيندڙ هنڌ ويجهو زلزلي جا لوڏا محسوس ڪرڻ بعد ڪيو ويو. جاپان،
چين ۽ ڏکڻ ڪوريا جي اختيارين زلزلي بعد چيو هو ته اهڙا اشارا مليا آهن جن مان ظاهر
ٿئي ٿو ته پنچي ري ويجهو آيل اهو زلزلو قدرتي نه هو. آمريڪا جي زلزلو ماپيندڙ اداري
مطابق زلزلي جي شدت 5.1 هئي ۽ اهو پنچي ري نالي هنڌ کان 50 ڪلوميٽر پري 10 ڪلوميٽر
جي اونهائي ۾ آيو. جاپاني ڪابينه جي چيف سيڪريٽري يوشيدي سوگا چيو آهي ته ماضي جي
واقعن کي نظر ۾ رکندي اهو ممڪن آهي ته اهو اتر ڪوريا طرفان هڪ ايٽمي تجربو هجي.
هوڏانهن ڏکڻ ڪوريا جي خابرو اداري جو چوڻ ھو ته حڪومتي وزير ان صورتحال تي هنگامي
ملاقات ڪري رهيا آهن. آمريڪا، جاپان ۽ ڏکڻ ڪوريا سميت ڪيترن ئي ملڪن ان تجربي جي
مذمت ڪئي. واضح رهي ته گذريل مهيني اتر ڪوريا جي سرڪاري سڌ سماءَ وارن ذريعن
سربراهه ڪم جونگ ان جي حوالي سان هڪ بيان جاري ڪيو هو جنهن ۾ هائيڊروجن بم جي
موجودگي جي دعويٰ سامهون آئي هئي. سرڪاري ٽي وي تي جاري بيان ۾ ملڪ جي ايٽمي تجربي
کي هڪ اهم سنگ ميل قرار ڏنو. صدر ڪم جونگ ان جي 3 جنوري تي هن تجربي جي مظوري ڏني
هئي. ٻئي طرف ڀارت به ڪوريا جي ايٽمي تجربي تي ڳڻتي جو اظهار ڪيو.



https://sd.wikipedia.org/wiki/%D8%A7%D8%AA%D8%B1_%D8%A2%D9%85%D8%B1%D9%8A%DA%AA%D8%A7

اتر آمريڪا دنيا جي 7 کنڊن مان هڪ آهي. هن کنڊ ۾ ڪئناڊا ۽ آمريڪا اهم ملڪ آهن. هن
کنڊ جي رهاڪن کي ڳاڙها هندستاني (Red Indians) قوم سان سڏيو ويندو آهي. هن قوم کي
نون آباد ڪندڙ يورپين قتل عام کان پوء تقريبن ختم ڪري ڇڏيو هو.

يورپين پهرين آمريڪا ۾ سون جي ڳولا ۾ پهتا. هو اتان جي اصل رهاڪن يعني فرسٽ نيشنز
(ريڊ انڊينس) کي ڏکين کاڻين ۾ مزور ڪري استعمال ڪندا هئا. انهن کان ايڏو ته پورهيو
ڪرائيندا هئا، جو هو ويچارا تنگ ٿي آخر خودڪشي ڪري ڇڏيندا هئا. ڪڏهن ته ڳوٺن جا ڳوٺ
انهن ظلمن کان تنگ ٿي اجتماعي خودڪشي به ڪندا هئا. ايئن لکين ريڊ انڊين مري ويا ۽
سندن ڪم متاثر ٿيڻ لڳو. جنهن کان پوءِ هو شيدين کي آفريڪا مان غلام ۽ قيدي ڪري ٻيڙا
ڀري وٺي آيا. ڇو ته آفريڪا جا مُلڪ اڳ ۾ ئي هنن جا غلام هئا. اصلوڪن آمريڪين جن تي
هنن نالو رکيو ريڊ انڊين، تن جي آدمشماري هنن جي ظلمن سان گهٽجڻ لڳي، سو هنن آفريڪا
مان غلام آڻي انهن کان پورهيو ڪرائيندا هئا، ايئن لکن جي تعداد ۾ آفريڪي، آمريڪي
سوسائٽي جو حصو بڻجي ويا.

1865ع کان پوءِ ابراهام لنڪن وڏي جاکوڙ کان پوءِ آفريڪن آمريڪنز کي ڪجهه حق ڏياريا.
1920ع کان پوءِ هنن کي ووٽ جو حق مليو ۽ الڳ اسڪولن ۾ پڙهڻ جو خاتمو 1954ع ۾ ٿيو.
يورپينز گهڻو ڪري آفريڪن آمريڪنز کي زراعت جي مزوري لاءِ استعمال ڪندا هئا. هنن جي
گهڻي محنت ڪري زراعت ايتري ته وڌي وئي جو آمريڪا دنيا جو امير ترين زرعي ملڪ ٿي
ويو. سندس زرعي پيداوار ايتري ته وڌي وئي جو هو چاليهه سيڪڙو پنهنجو زراعت جو سامان
ٻي دنيا کي موڪلڻ لڳو. آمريڪا ۾ غلاميءَ جو سلسلو ايترو ته وڌي ويو جو نيٺ مجبور ٿي
آمريڪي ڪانگريس 1808ع ۾ هن ڪاروبار تي مڪمل بندش وجهي ڇڏي ۽ نيٺ وڃي ويچارن آفريڪين
آمريڪنز جي جان ڇٽي. اڄ آفريڪن آمريڪن، آمريڪا جا عزتدار شهري آهن. جيڪي سڄي آمريڪن
معاشري ۾ برابر جا ڀائيوار آهن.



https://sd.wikipedia.org/wiki/%D8%A2%DA%AA%D9%BD%D9%88%D8%A8%D8%B1

آڪٽوبر (October) جولين يا شمسي سال جو ڏهون مهينو آهي. هن مهيني ۾ 31 ڏينهن آهن.
رومن ۾ آڪٽو اٺ کي چوندا آهن. ۽ هي مهينو رومن سال جو اٺون مهينو آهي.آڪٽوبر آڪٽوبر
انگريزي زبان جو لفظ آهي، جنهن جي لاطيني زبان ۾ لغوي معنيٰ آهي: ”اَٺ“، جنهن کي
غلط ترتيب مطابق يورپين جي ڪئلينڊر جون ڏهون مهينو سڏيو وڃي ٿو، جيڪو مقرر 31 ڏينهن
جو ٿئي ٿو. تاريخي اعتبار کان معلوم ٿئي ٿو ته اطالوين جو هي مهينو عيسوي سال جي
شروعاتي مهينن جيان نه ڪنهن ديوتا جي نالي سان مشهور آهي ۽ نه وري ڪنهن شخصيت ڏانهن
منسوب ٿيل آهي. قدامت جي لحاظ کان صرف مفهوم موجب ترتيب ڏنل هو. کيس سيپٽمبر جيان
پنهنجي انهيءَ حقيقي حيثيت (قديم ترتيب مطابق اَٺين نمبر) تي قائم رکڻ بجاءِ، هينئر
ڏهين نمبر تي آندو ويو آهي، جيڪو معنيٰ جي لحاظ کان سراسر غلط ترتيب ۾ رکيل آهي.
اڪثر ڪري هي مهينو سرءُ جي مند ۾ ايندو آهي. جنهن ڪري وڌيڪ تپاولي پڻ ٿيندي آهي.
رومي هن مهيني ۾ محتاط رهندا آهن.



https://sd.wikipedia.org/wiki/%D8%A1

ھمزه (عربي ٻولي: همزة، hamzah (ء) عربي رسم الخط ۾ هڪ خط، جي glottal stop
نمائندگي ڪندڙ آهي سانچو:IPAblink. حمزه جي 28 "مڪمل" اکر جو هڪ نه آهي، ۽ هن ۾
تاريخي inconsistencies کي ان جي وجود پاڻ پلي معياري لکڻ نظام. اهو عربي خط 'مان
نڪتل آهي ‘ayn. هن ۾ Phoenician ۽ آرامي alphabets، جنهن کان عربي رسم الخط ۾ نازل
ٿيو آهي، جو glottal بند جي aleph (), continued by alif (  ) in the Arabic
alphabet. However, alif was used to express both a glottal stop and a long vowel
/aː/. تنهن هوندي به آخوند صاحب ٻنهي هڪ glottal اسٽاپ ۽ هڪ ڊگهي اسمن جو مظاهرو
ڪرڻ لاء استعمال ڪيو ويو آهي. صاف ظاهر آهي ته هڪ glottal اسٽاپ، ۽ نه ڪنهن راهيء
اسمن، جو ارادو ڪيو ويو، حمزه آخوند صاحب کي diacritic نظر ۾ شامل ڪيو ويو آهي.
جديد Orthography ۾، ڪجهه حالتن هيٺ، حمزه به ليڪ تي، ظاهر ڪري سگهون ٿا ته جيئن ته
ان کي هڪ مڪمل خط، هڪ استاد آخوند صاحب جي آزاد هئا. ۾ Unicode ان يو + 0621 جي
codepoint تي آهي ۽ 'عربي خط ھمزه' رکيو ويو.



https://sd.wikipedia.org/wiki/%DA%AA%D9%8A%D9%88%D9%84_%D8%B1%D8%A7%D9%85_%D8%B3%D9%84%D8%A7%D9%85%D8%AA_%D8%B1%D8%A7%D8%A1%D9%90_%D8%A2%DA%8F%D9%88%D8%A7%DA%BB%D9%8A

'گل شڪر' سنڌي پهاڪن ۽ چوڻين جو پهريون مجموعو آهي ، جيڪو  27 آڪٽوبر 1869ع تي اربع
جي ڏينهن ڪتاب جي صورت  ۾ ڇاپي پڌرو ڪيو ويو هو. ڪيول رام سلامت راءِ آڏواڻي،
انگريزن جي حڪومت کان پهرين ٽالپرن وٽ ملازم هو. پوءِ جڏهن انگريزن سنڌ فتح ڪئي ته
انهن وٽ مختيارڪار جي عهدي تي مقرر ٿيو. ڪيول رام سن 1864ع کان هڪ سردار جي چوڻ تي
سنڌي پهاڪا ۽ چوڻيو گڏ ڪيون. هن ڪُل 785 سنڌي پهاڪا ۽ چوڻيون گڏ ڪري انهن جو
سمجهاڻيون لکيون. هن گل ۽ سوکڙيءَ جي نالي سان سنڌي چوڻيون برطانوي دور جي سنڌ
سرڪار جي تعليم کاتي کي ڏنا. پر عملدارن جي لاپرواهي سبب اهي هٿ لکيل چوڻيون ڪٻَٽن
۾ بند رهيون، نيٺ ڪنهن سرڪاري عملدار جي نظر انهن گڏ ڪيل پهاڪن تي پئي جنهن هُن جا
ٽيئي ڪتاب سن 1905ع ۾ ڇپائي پڌرا ڪيا. روچي رام گجومل ڪرپالاڻي به سنڌي پهاڪن جو هڪ
ڪتاب انگريزي معنيٰ ۾ هم- معنا انگريزي پهاڪن سان گڏ سن 1892ع ۾ ڇپائي پڌرو ڪيو. هن
800 کن پهاڪا گڏ ڪيا هئا. اُن ڪتاب جو نالو هو اَيَ هينڊ بُڪ آف سنڌي پرووربز.
1843ع ۾ انگريزن جي سنڌ فتح ڪرڻ کان پهرين به هٿ لکيل شڪل ۾ سنڌي ادب ۾ پهاڪن جو
استعمال نظر اچي ٿو. مثال جي طور تي ؛ عبدالرحيم گرهوڙي (۱۷۷۸-۱۷۳۷) جي ڪلام ۾
گهڻيون ئي سنڌي چوڻيون قلمبند ٿيل ملن ٿيون. (الانا، غلام علي، سنڌي نثر جي تاريخ،
زيب ادبي مرڪز، حيدرآباد سنڌ (ٻيو ڇاپو) ۱۹۷۸، صفحو ۹.) ان کان سواءِ به ٽالپرن جي
دؤر جي خليفي محمود نظاماڻيءَ جون هٿ لکيل لکڻين ۾ سنڌي چوڻيون ملن ٿيون. (الانا،
غلام علي، سنڌي نثر جي تاريخ، زيب ادبي مرڪز، حيدرآباد سنڌ (ٻيو ڇاپو) ۱۹۷۸، صفحو
۹.)



https://sd.wikipedia.org/wiki/%DA%AA%D8%B1%D9%8A%D8%A6%D9%8A%D9%BD%D9%8A%D9%88_%DA%AA%D8%A7%D9%85%D9%86%D8%B2_%D8%A7%D8%AC%D8%A7%D8%B2%D8%AA_%D9%86%D8%A7%D9%85%D9%88

ڪريئيٽيو ڪامنز اجازت نامو (انگريزي: Creative Commons license) عوامي حق نشر ۽
اشاعت اجازت نامن نجهان هڪ مشهور سافٽويئر اجازت نامو آهي، جنهن کي معروف ويب
سائيٽس مثلاً وڪيپيڊيا ۽ فري بيس وغيرہ استعمال ڪنديون آهن۔ هن اجازت نامي کي هڪ
آمريڪي غير منفعت بخش تنظيم ڪريئيٽيو ڪامنز ترتيب ڏنو آهي۔ هن اجازت نامي کي اُن
وقت استعمال ڪيو ويندو آهي جڏنهن ڪوئي ليکڪ (مصنف) ٻين کي پنهنجي تخليق جي اشاعت ۽
استعمال ۽ ان جي بنياد تي وڌيڪ ڪم ڪرڻ جو حق ڏيڻ چاهيندو آهي، گڏوگڏ هن اجازت نامي
جي تحت ليکڪ (مصنف) ٻين کي جملي حق ڏيڻ جي بجاءِ بعض حق به ڏئي سگهي ٿو مثلاً هي
قيد لڳائي سگهجي ٿي ته هن جي ڪم جو تجارتي ۽ ڪاروباري استعمال نه ٿيندوا، بس غير
تجارتي استعمال جي اجازت آهي۔

ڪريئيٽيو ڪامنز اجازت نامن جي متعدد قسمن ۾، جيڪي پاڻ ۾ شرطون استعمال ۾ اختلاف رکن
ٿيون۔ ڪريئيٽيوڪامنز تنظيم پنهنجي اولين اجازت نامي 16 ڊسمبر 2002ء تي شايع ڪيا
هيا۔ ۽ انهن جو تازو ترين چوٿون نسخو نومبر 2013ء ۾ شايع ٿيو۔

اجازت نامن جا هي قسم بنيادي طور تي چار عنصرن تي مشتمل آهين، هر هڪ جي تفصيل هيٺ
درج آهي۔

جيڪي يارنهن اجازت ناما درست آهن، انهن مان پنجن ۾ "BY" جي دفعہ موجود ناهي،
تنهنڪري انهن جو استعمال ناهي ٿيندوڇو ته 98 فيصد اجازت نامن ۾ انتساب جي شرط درج
هوندي آهي، تنهن سبب انهن کي ويب سائيٽ تي حوالي جي لاءِ باقي رکيو ويو آهي۔ باقي
ڇهه اجازت ناما انتهائي ڪثرت سان استعمال ٿيندا آهن۔



https://sd.wikipedia.org/wiki/%DA%A9%D9%8A%D8%B1

کير هڪ اڇو مايو هوندو آهي جيڪو مئمل جانورن جي ٿڻن مان نڪرندو آهي جيئن ڳئون جو
کير يا انساني کير. جيئن ته مئمل جانورن جي ٻچن کي پيدائش وقت ڏند نه هوندا آهن ان
جي ڪري انهن کي کير جي ضرورت هوندي آهي ۽ هي ضرورت ان وقت تائين برقرار رهندي آهي
جڏهن تائين انهن جا ڏند مڪمل مصبوط نه ٿا ٿي وڃن.

کير انساني استعمال جي خوراڪ م هڪ اهم جز جي حيثيت رکي ٿو. هن ۾ معدنيات جيئن
ڪيلشيم جي گھڻي مقدار موجود هوندي آهي جيڪا هڏين ۽ ڏندن جي مضبوطي جي لاء نهايت
ضروري آهي. انکان علاوه کير جسم کي پروٽين جي به مقدار مهيا ڪندو آهي ۽ جسم جي
حياتياتي ضرورتن کي پورو ڪرڻ ۾ مدد ڏيندو آهي. هڪ  تحقيق ۾ هي ڳالهه ثابت ٿي ته کير
جو هڪ گلاس روزانو استعمال ڪرڻ تي جسم جي %44 حياتياتي ضرورتون پوريون ٿي وينديون
آهن. 



https://sd.wikipedia.org/wiki/%D9%BE%D9%88%DA%87%DA%99_%D8%AA%D8%A7%D8%B1%D8%A7

پُڇڙ تارا جن کي انگريزي ۾ ڪامٽ (Comets) چيو ويندو آهي، جيڪو يوناني ٻولي جي اکر
ڪام (Kome) مان نڪتل آهي. جنهن جي معني "وار" آهي. هيءُ به آسماني اِدارن جو هڪ حصو
آهن. هيءُ گهڻو ڪري ننڍي ننڍي ذرن مان ٺهن ٿا ۽ انهن جي چئو گرد مختلف گئيسن جو
غلاف ٿيئي ٿو. ڪجه پُڇڙ تارا ٿورڙي وقت ۾ سج جي چئوگرد ڦيرو ڏيئن ٿا، تن مان هڪ
هيلي پُڇڙ تارو پڻ آهي، جيڪو 76 سالن ۾ سج کي چئوگرد ڦِريو اچي. هن کي هيلي انڪري
چوندا آهن جو اِن کي دريافت ڪندڙ برطانوي ماهر فلڪيات ايڊمنڊ هيلي دريافت ڪيو هو،
هن پنهجي قريبي دوست آئزڪ نيوٽن کي اِن پڇڙ تاري بابت آگاهي ڏني ته هڪ پُڇڙ تارو
1759ع ۾ نمودار ٿيندو جيڪو زمين تان سڌي اک سان ڏسي سگهبو، اها سندس بدنصيبي چئبي
ته پُڇڙ تاري جي ظاهر ٿيڻ کان ڇھ سال اڳ 1742ع ۾ ايڊمنڊ هيلي فوت ٿي ويو، برطانوي
فلڪياتي اداري کيس خراجِ تحسين پيش ڪندي اُن پڇڙ تاري جو نالو "هيلي پُڇڙ تارو"
رکيو.



https://sd.wikipedia.org/wiki/%D9%85%D9%88%D9%87%D9%86_%D8%AC%D9%88_%D8%AF%DA%99%D9%88

انڊيا جي قديم آثارن جي ماهر راکلداس بئنرجي 1918ع کان ڏکڻ پنجاب، بيڪانير،
بهاولپور ۽ سنڌ ۾ سڪندر اعظم جا اهي 11 ٺل ڳولڻ لاءِ مختلف هنڌن جي جاچ ۽ کوٽائي
ڪرائي رهيو هو. جيڪي سڪندر اعظم عيسوي سن کان سوا ٽي سو ورهيه اڳ پنهنجي ڪاهه دوران
بياس نديءَ جي ڪناري ٺهرايا هئا ۽ مٿن يوناني ٻوليءَ ۽ هندي زبانن ۾ نوشتا اُڪرايا
هئا. هن 1918ع کان 1922ع تائين وڏي جدوجهد بعد سنڌ ۾ کيرٿر کان سنڌونديءَ تائين
جيڪب آباد، سکر ۽ لاڙڪاڻي ضلعن ۾ 27 وڏن ۽ 53 ننڍن دڙن کي ڳولي، انهن جي کوٽائي
ڪرائي، پر اتفاق سان اهي سڀ ٻڌ دور جا يادگار نڪتا. ائين اتفاق سان هيءُ ماهر
ووڙيندو ووڙيندو 1922ع ۾ اچي لاڙڪاڻي ضلعي جي ڏوڪري شهر کان 6 ميل پري هڪ ٻڌ اسٽوپا
وٽ پهتو، جيڪو ٻڌ دور جو هڪ مندر هيو. اهو ٺل سنڌونديءَ جي سطح کان 46 فوٽ مٿي هڪ
دڙي تي هيو. جنهن ٺل جو ۽ اتان مليل ٻڌ ڌرم جي ڀڪشن جي رهڻ جي جاين جو ان کان هيٺين
تهن يا زماني سان ڪنهن به قسم جو واسطو نه هو. هي مٿيون سڀ تعميرات ٻڌ ڌرم جي راجا
واسديو (پهريون) جي دور جون هيون. اهي ان کان هيٺ موجود شهر جي تباهي کان پوءِ هزار
سال گذرڻ بعد ان مٿان وري اڏيون ويون هيون. ان خيال کان ته زمين جي سطح کان مٿانهين
جڳهه تي مذهبي آستان جوڙڻ سان ان جو سال بسال سنڌو جي ٿيندڙ ٻوڏين کان بچاءُ ٿي پئي
سگهيو.

جڏهن بئنرجي ٺل ڀرسان ڪجهه کوٽائي ڪرائي ته کيس اتان پٿر جا ڪپ ۽ ٺڪر جي ٿانون جو
اهڙو ٺيڪراٽ هٿ آيس، جن جو ٻڌ دور سان ڪو به واسطو نه هيو. پر اهي ڪنهن هزارين سال
پراڻي دور جي ڪنهن نرالي تهذيب جي نشاندهي ڪن پيا. جڏهن بئنرجي اسٽوپا ڀرسان کوٽائي
ڪرائي ته اتان هن کي هڪ اهڙي مهر ملي، جيڪا شڪل ۽ صورت ۾ هڙاپا مان مليل هڪ تصويري
رسم الخط واري مهر سان هڪ جهڙائي ڏيکاري پئي. جيڪا سر الگزينڊر ڪنگهم کي هڙاپا جي
کوٽائي مان ملي هئي. ان مان بئنرجي اندازو لڳايو ته هتان اڃا ڪنهن قديم تهذيب تي
روشني پوندي. جيڪا هڙاپا وانگر 5 هزار سال کن پراڻي هوندي. ڇو جو هتان ملندڙ ڪجهه
اوزار ۽ ٺڪر جا ٿانون هڙاپا مان انهن ئي ڏينهن ۾ ٿيندڙ کوٽائي مان ملي رهيا هئا.
جيڪو هنڌ ان وقت برصغير ۾ سڀ کان پراڻو ۽ قديم شمار ڪيو ويندو هو. بس ايئن ئي سنڌ
جي 5 هزار سال پراڻي تهذيب مٿان زمانن جا پيل پردا ۽ لٽ لهڻ شروع ٿيا. قديم آثارن
جي ماهرن جون پرڏيهي اخبارن ۾ هن عظيم تهذيب بابت رپورٽون ۽ بيان شايع ٿيڻ شروع ٿيا
۽ جلد ئي سڄي دنيا ۾ هن عظيم تهذيب ۽ تمدن جي هاڪ پئجي وئي. ان ئي کوٽائيءَ سنڌ ديس
جي اڻ لکيل تاريخ ۾ 5 هزار سال اڳ جي سونهري دور جو اضافو ڪيو. برصغير سميت سڄي
دنيا جي تاريخ جي شروعات هن خطي جي ذڪر سان شروع ٿيڻ لڳي.

موهن جي دڙي جي هن قديم ماڳ جي وڌيڪ کوٽائي ان وقت انڊيا جي قديم آثارن واري کاتي
جي ڊائريڪٽر جنرل سر جان مارشل جي نظرداريءَ هيٺ 1922ع جي سياري جي مند ۾ ٿي، جيڪا
لاڳيتو 1927ع تائين هلي. ان کوٽائيءَ جو سمورو احوال سر جان مارشل ٽن ضخيم جلدن ۾
شايع ڪرايو. وري ٻيو دفعو هن کنڊر جي کوٽائي ارنيسٽ مئڪي جي نظرداريءَ هيٺ ٿي. جنهن
پنهنجو ڪم 1927ع کان 1931ع تائين ڪري ختم ڪيو ۽ پنهنجي تحقيقات کي جدا ڪتاب ۾ شايع
ڪيو.

موهن جي دڙي جي صحيح نالي جي پڪي ڄاڻ نه پئجي سگهي آهي، سرڪاري طور تي هن تاريخي
ماڳ کي موئن جو دڙو (مئلن جو ڍير) چيو وڃي ٿو، جڏهن ته سرجان مارشل جي لاگ بڪ ۾
موهن جو دڙو (موهن هندو ڌرم جو نالو آهي) لکيو ويو آهي. ڪجهه اديبن جو خيال آهن ته
هي منهن جو دڙو (منهن سامهون دڙو) آهي ته ڪن جو خيال آهي ته ُموهِينِ جو دڙو
(ُمهِيا هڪ قوم آهي) ۽ ڪجهه اديبن جو خيال آهي ته هي موهن جو دڙو آهي، مقامي آبادي
هن ماڳ کي موهن جو دڙو سڏي ٿي.

ان کانپوءِ وري ڊاڪٽر سر آر ايم وهيلر 1950ع کان هن دڙي جي کوٽائي ڪرائي. وري 1965ع
۾ آمريڪي آرڪيالاجيڪل مشن جي سربراهه پروفيسر جارج ايف ڊيلز (يونيورسٽي آف
پينسلونيا) طرفان وڌيڪ کوٽائي ڪرائي وئي. اهڙي طرح هن عظيم شهر جي کوٽائيءَ ۾
بئنرجي، سر جان مارشل، جارج ايف ڊيلز، هارگريوز، سروپ وتيس، ڪي اين ڊڪشٽ پنهنجو
ڪردار ادا ڪيو ۽ هيءُ 5 هزار سال پراڻي تهذيب ۽ تمدن جا نرالا رنگ ۽ ڍنگ ورهين گذرڻ
کان پوءِ اسان جي سامهون آيا. موهن جي دڙي جو تباهه ٿيل شهر اتر سنڌ جي ضلعي
لاڙڪاڻي ۾ ڪراچي-ڪوئيٽا ريلوي لائين تي ڏوڪريءَ جي اسٽيشن کان 6 ميل پري آهي.
سنڌوندي هن ماڳ جي اوڀر ۾ وهي ٿي. موهن جي دڙي جو کنڊر 240 ايڪڙن ۾ ڦهليل آهي.
لئمبرڪ جي چئي مطابق هيءُ شهر گهيري ۾ ٽن ميلن کان به وڌيڪ ڦهليل آهي ۽ هي تمام
گهاٽي آدمشماريءَ وارو شهر هيو.

هي کنڊر هن وقت ٻن حصن ۾ ورهايل آهي. هڪ ”مٿيون شهر“ جتان شهر پناهه جا آثار مليا
آهن. جيڪا ٻين جڳهن کان ڪجهه مٿڀري سطح تي جڙيل آهي. ان مٿين سطح تي جوڙيل اڏاوتن ۾
ميونسپل هال ۽ شهري کاتن جي انتظاميه جون سرڪاري آفيسون ۽ بنگلا، پاڻيءَ جو تلاءُ،
ٿنڀن وارو اسيمبلي هال ۽ هڪ وڏو ان جو ڀانڊو مليو آهي. جيڪي مٿين سطح تي ان خيال
کان ٺاهيا ويا ته جيئن سنڌو درياهه جي ٻوڏن کان انهن جي حفاظت ٿي سگهي ۽ هيٺئين شهر
جا ماڻهو به مٿئين شهر جي قلعي ۾ ٻوڏن وقت پناهه حاصل ڪري سگهن. شروعات ۾ دڙو هڪ ئي
هئو، پر پوءِ شايد سنڌو ندي جي ڪنهن اوائلي ليٽ هن جي اسٽوپا ايراضي واري حصي کي
هيٺين ايراضي کان جدا ڪري ڇڏيو.

هڙپا وانگي، موئن يا موهن جو دڙو پڻ سکر سنڌ کان 80 ڪلوميٽر پري ڏکڻ اولهه ۾ واقع
سنڌو تهذيبَ جو شهر ھو. اھو يونيسڪو طرفان عالمي ورثو قرار ڏنو ويو آهي. اهو هڙپا
کان ڪي قدر بهتر سانڍيو سنڀاليو ويو آهي، تنهنڪري اهو پنهنجي تهذيب جي بهتر عڪاسي
ڪري ٿو. هڙپا کان موئن جو دڙو 400 ميل پري آھي. اھو چار ھزار کان پنج هزار سال اڳ
تعمير ڪيو ويو هو ۽ لڳ ڀڳ 1700 ق م ڌاري غير آباد ٿي ويو، جنهن جو سبب شايد سنڌو
درياءَ جو رخ مٽائڻ آهي، جيڪو ان تهذيب لاءِ جياپي جو ذريعو هو. ونگڀياسدانن ان کي
1920ع واري ڏهاڪي ۾ دريافت ڪيو.

قدامت جي لحاظ کان موئن جو دڙو قابل ذڪر غير معمولي شهر آهي. ان جو نقشو رٿابنديل
آهي، جنهن ۾ گھٽين جو تاڃيپيٽو آهي ۽ مٽيءَ جي پڪل ۽ اس تي سڪايل سِرُن ۽ سڙيل ڪاٺ
سان اڏاوت ٿيل آهي. پنهنجي عروج وقت، شهر جي آبادي 35 کان 40 هزار هئي. ان کي تنهن
دور جو جديد ترين نڪاسي سرشتو هو، ٻه ۽ ٽه ماڙ متفرق عمارتون هيون ۽ هڪ قابل ديد
سنانگاهه هئي، جنهن جي تر ۾ قدرتي ڏامر جو تهه چاڙهيو ويو هو ته جيئن پاڻي سيمو نه
ڪري. هڪ زرعي شهر هئڻ جي ڪري، ان ۾ هڪ وڏو کوهه، اناج جو گودام ۽ هڪ ڪاروباري مرڪز
پڻ هو.

غالباً، اڃا به وڌيڪ حيرت انگيز ڳالهه اها آهي ته موئن جي دڙي ۾ هڪ اهڙي عمارت به
هئي جنهن جي هيٺان زمين دوز بٺي هئي، جنهن جو مقصد شايد گرم حمام ميسر ڪرڻ هو. موئن
جو دڙو ست ڀيرا تباهه ٿيو هو. هر ڀيري ان کي پراڻي مدفن کنڊر مٿان اڏيو ويو. انهن
تباهين جو سبب سنڌو درياهه مان ايندڙ ٻوڏن کي سمجھيو وڃي ٿو. شهر جا ٻه حصا هئا،
هڪڙو ڪوٽ، ۽ ٻيو هيٺالو شهر. هيٺالي شهر جو اڪثر حصو اڃا ڍڪيل آهي، پر ڪوٽ جي گھڻي
حصي جي کوٽائي ٿي چڪي آهي، جنهن ۾ عوام لاءِ وڏي سنانگاهه آهي، 5000 شهرين لاءِ هڪ
وڏو رهائشي علائقو آهي ۽ ٻه وڏيون اجتماع گاهون هيون.

موئن جو دڙو، سکر کان 80 ڪلوميٽرن جي پنڌ تي ڏکڻ اولهه ۾ آهي. اهو سنڌو تهذيب 2600
ق م - 1700 ق م جو مرڪز هو.

جيالاجي جو ماهر جان روچ نيشنل جاگرافڪ ميگزين ۾ لکي ٿو ته موهن جي دڙي ۾ ڪنهن
عاليشان محل، مندر يا يادگار قسم جي منارن جي غير موجودگي ثابت ڪري ٿي ته هتي
بادشاھ يا راڻي جو تخت تاج ڪونه هو. وسڪونسن ميڊيسن يونيورسٽي آمريڪا جي پروفيسر
جوناٿن مارڪ ڪينوئر موجب موهن جي دڙي جي آثارن ۾ راڻي يا راجا جي غير موجودگي مان
اهو نتيجو ڪڍي سگهجي ٿو ته موهن جي دڙي کي هڪ شهري رياست طور مختلف محلن مان چونڊيل
ماڻهن وسيلي هلايو ويندو هوندو. جان روچ ۽ پروفيسر جوناٿن مارڪ جي اها تحقيق ٻڌائي
ٿي ته چونڊيل جمهوري طرز حڪومت جي خالق به سنڌ ئي آهي. چونڊيل جمهوري طرز واري
حڪومت جا خالق به سنڌو سڀيتا جا وارث هئا ۽ دنيا جي پهرين سماجوادي رياست سنڌو ماٿر
جا ماڻهو ترقيءَ جي بلندين تي هئا.

موهن جي دڙي جي کوٽائي دوران جيڪي پٿر جا بُت ۽ مورتيون مليون آهن، انهن جو انگ 16
آهي. اليگزيندرا آر ڊيلينو پنهنجي تحقيقي مقالي ۾ لکيو آهي ته سنڌو تهذيب جون
مورتيون پنهنجي فن ۾ ڪمال ۽ لاجواب آهن. خاص طور تي ڪنگ پريسٽ وارو بت ۽ ڍڳي ڳاڏين
جون ٻيون جيڪي ننڍيون وڏيون مورتيون مليون آهن، انهن کي ڏسي لڳي ٿو ته موهن جي دڙي
جو سماج ”سنگهار سماج“ (جانورن کي پالڻ وارو ۽ انهن تي رحم ڪرڻ وارو سماج) هو.

دنيا جي پراڻين تهذيبن ۾ شامل سنڌو تهذيب جي تاريخي ماڳ موهن جو دڙي تي ڌيان ڏيارڻ
لاءِ سنڌ حڪومت 9 فيبروري کان 11 فيبروري 2017ع تائين عالمي ڪانفرنس گهرائي آهي. هن
ڪانفرنس ۾ آمريڪا، جرمني، اڻلي، اسپين ۽ فرانس سميت پرڏيهه مان مختلف ماهرن ۽ وفدن
حصو ورتو. هن عالمي ڪانفرنس کان پهرين پيپلز پارٽي جي باني ۽ اڳوڻي صدر ۽ وزير اعظم
ذوالفقار علي ڀٽو 1973ع ۾ پڻ هن تاريخي ماڳ جي اهميت کي دنيا آڏو آڻڻ لاءِ عالمي
ڪانفرنس سڏائي هئي.

(Lakhan jo Daro) Lakhan jo Daro sukkur me S.I.T.E area me ahe.hee maak MOHAN J
DARE wangur Kadeem ahe.



https://sd.wikipedia.org/wiki/%D9%84%D8%A7%DA%99%DA%AA%D8%A7%DA%BB%D9%88

18 آڪٽوبر 1938ع تي قائد اعظم محمد علي جناح لاڙڪاڻي آيو هو. ان موقعي تي
ميونسپالٽي لاڙڪاڻي جي صدر امير علي آجياڻو ڏيندي تقرير ڪئي هئي، جنهن ۾ لاڙڪاڻي جي
درد جي ڊانهن پڻ شامل هئي.

بخدمت ۾ جناب محمد علي جناح، جناب باريٽ لا ميبر مجلس قانون ساز صدر ڪل هند مسلم
ليگ

اسان جي هن غريب شهر ۾ ڪجھ به نه آهي، جو اوهان جي تفريح لاءِ پيش ڪيو وڃي. تاريخي
لحاظ کان اسان جي شهر کي گلستان سنڌ جو قابل فخر‘ نالو ڏنو ويو آهي، پر اهو نالو
هينئر پراڻو ٿي ويو آهي. اسان جي حڪومت لائيڊ سکر بئراج جي تڪميل کي ٻاهرين دنيا ۾
پنهنجي لاءِ قابل فخر ڪارنامي جي طور تي پيش ڪري سگھي ٿي. پر هي بئراج اسان جي شهر
لاءِ مستقل ڏک ۽ تڪليف جو سبب بڻي آهي. اسان جي شهر جي وچان جيڪو شاندار گھاڙ واهه
وهندو هو، سو شهر جي جي خوبصورتي جو غير معمولي ڪارڻ هيو، هينئر ختم ٿي چڪو آهي. ان
سان شهر جي اؤج ۽ خوشحالي جا اهي ڏينهن به ويا، جڏهن هن شهر لاءِ ٻيڙيون تمام گھڻو
ڪجھ آڻينديون هيون. سير ۽ تفريح جا اهي اسباب به ختم ٿي ويا، جن جي ڪري ماڻهو صحت
مند ۽ مطمئن رهندا هئا. ان جي باوجود هيءَ ڳالھ اسان جي لاءِ عزت ۽ افتخار جو سبب
آهي، جو اسين اهڙي قديم تهذيب جا پاڙيسري آهيون، جيڪا موهن جي دڙي مان ملي آهي. ...
جيڪڏهن اسين پنهنجن ابن ڏاڏن جي شاندار روايتن تي فخر ۽ سرت جو اظهار ڪري رهيا
آهيون، ته اهو نااميدي جي جذبي تحت ناهي، پر عظيم ماضي مان پيدا ٿيندڙ مضبوط ۽
زبردست اعتماد جي ڪري آهي. جيتوڻيڪ اسين مشڪلاتن ۾ ڪم ڪري رهيا آهيون. جيڪي ناقص
ميونسپل نظام جي ڪمزوري، چونڊن جي اداري ۽ ڪنٽرولنگ اٿارٽيز جي ٽڪراءُ ۾ ايندڙ
قانونن جي ڪري پيدا ٿيون آهن. ان هوندي به اسان کي خدا تي مڪمل ڀروسو آهي. اسين
دعاگو آهيون ته اسان کي سچائي ۽ سڌي رستي تي عمل ڪرڻ جي تو فيق عطا ڪري.



https://sd.wikipedia.org/wiki/%D8%B9%D8%A7%D9%84%D9%85_%DA%86%D9%86%D8%A7

عالم چنا دنيا جو سڀ کان قدآور (ڊگهو) انسان ٿي گذريو آهي. هن کي اهو اعزاز 1985ع ۾
حاصل ٿيو. گڙدن جي تڪليف سبب 2 جولاء 1998ع تي نيو يارڪ اسپتال ۾ وفات ڪيائين. سندس
مڙهه سيوهڻ ۾ مٽي ماءُ حوالي ڪيو ويو.

1981ع تائين ڳوٺ ۾ دربدر رهندڙ عالم چنا جڏهن ڳوٺ مان نڪري شهر پهتو ته هو مشهور ٿي
ويو. سندس ڊگهي قد سبب جتي هن کي انيڪ مشڪلاتون پيش آيون اتي هن کي تمام گهڻي شهرت
به ملي. 1986ع ۾ عالم چنا جو نالو گنيز بوڪ آف ورلڊ رڪارڊ ۾ ان وقت جي سڀ کان ڊگهي
شخص طور تسليم ڪيو ويو. عالم چنا 1956ع ۾ سيوهڻ شريف ويجهو ڳوٺ بچل چنا ۾ پيدا ٿيو.
ننڍپڻ ۾ ئي سندس قد عام ٻارن جي مقابلي ۾ تيزي سان وڌندو رهيو. يارهن ڀائرن ۽ ڀينرن
جو قد بلڪل عام ۽ ٻين ماڻهن وانگر هيو. 1981ع ۾ دنيا جي سڀ کان ڊگهي شخص ڊان ڪوهلر
جي وفات کانپوءِ عالم چني کي اهو عالمي رڪارڊ حاصل ٿيو، ان وقت سندس قد 7 فوٽ ۽ 9
انچ هو. 1991ع ۾ اهو رڪارڊ موزمبيق جي جي جبريل مونجاني وٽ ويو جنهن جو قد 8 فوٽ
هو. 1991ع ۾ جبريل جي وفات کانپوء اهو رڪارڊ ٻيهر عالم چنا کي مليو. عالم چنا قد
سبب پيشان به رهندو هو جو جهاز، ريل ۽ گاڏين ۾ اٿڻ، ويهڻ ۽ بيهڻ ۾ هن کي وڏي تڪليف
محسوس ٿيندي هئي. عالم چنا قد جي مشهوري سبب دنيا جي 100 کان وڌيڪ ملڪن جو سرڪاري
خرچ تي دورو ڪيو ۽ ڪيترن ئي ملڪن کيس شهريت ڏيڻ جي پڻ آڇ ڪئي. کيس سڄي دنيا مان 300
کان وڌيڪ اوارڊ مليا. اڳتي هلي کيس گردن جي تڪليف ٿي پئي ۽ 1998ع ۾ ان وقت جي وزير
اعظم نواز شريف جي هدايتن تي کيس علاج لاءِ آمريڪا نيو ويو پر هو ان موذي مرض مان
نجات ماني نه سگهيو ۽ 2 جولاءِ 1998ع تي نيويارڪ جي اسپتال ۾ انتقال ڪيائين. سندس
ميت پاڪستان آڻي کيس سنڌڙي جي شهباز لعل قلندر جي احاطي ۾ دفن ڪيو ويو.



https://sd.wikipedia.org/wiki/%D8%B4%D9%8A%D8%AE_%D8%A7%D9%8A%D8%A7%D8%B2

شيخ اياز 2 مارچ 1923ع تي شڪارپور شهر ۾ ڄائو. سندس والد جو نالو شيخ غلام حسين هو.
سندس ڇٺيءَ جو نالو مبارڪ علي رکيو ويو پر هي اڳتي هلي شيخ اياز جي نالي سان ادبي
دنيا ۾ مشهور ٿيو. والد پاران کيس 3 مارچ 1928ع تي پنجن سالن جي ڄمار ۾ پاڙي جي هڪ
اسڪول نمبر 3 ۾ داخل ڪرايو ويو. هن اسڪول ۾ ڪجهه عرصي تائين پڙهڻ بعد ورنيڪيولر
اسڪول ۾ داخل ٿيو جتان 31 مارچ 1934ع تي چار درجا پاس ڪري نيو هاءِ اسڪول شڪارپور ۾
داخل ٿيو. 31 مارچ 1939ع تي پنج درجا انگريزي ۾ پاس ڪري 11 اپريل 1939ع تي گورنمينٽ
هاءِ اسڪول شڪارپور ۾ داخل ٿيو ۽ اپريل 1941ع ۾ بمبئي يونيورسٽي مان ميٽرڪ پاس
ڪيائين. 1943ع ۾ سي اينڊ ايس ڪاليج شڪارپور مان انٽر ۽ 1945ع ۾ ڊي جي ڪاليج ڪراچي
مان بي اي ڪيائين.

48-1947ع ۾ ايل ايل بي ڪيائين. پهريائين هاءِ ڪورٽ ۾ عبدالحئي قريشي ۽ جمال صديقي
سان ۽ بعد ۾ خالد اسحاق ۽ عبدالقادر شيخ سان وڪالت ڪئي. ان کانپوءِ سکر ۾ پريڪٽس
ڪرڻ لڳو. اياز هڪ ذهين نوجوان ٿي اڀريو. سندس اسڪول ۾ انقلابي خيال اسريا. سندس
ويهن سالن جي ڄمار ۾ اشتراڪيت مطالعي جو خاص موضوع رهي. اسڪول ۾ استاد کيئلداس فاني
سندس سوچ ۽ شاعراڻي فن کي اوج ڏنو. هن شاعري جي شروعات ننڍپڻ کان ئي ڪئي. هن جو
پهريون غزل شڪارپور مان شايع ٿيندڙ ماهوار رسالي ”سدرشن“ جي جنوري فيبروري 1938
واري شماري ۾ شايع ٿيو. سندس تخليق جو عنوان ”مرد خدا“ هو.

اياز هڪ وڪيل جي حيثيت سان زندگيءَ جي ڪارزار ۾ گهڙيو. وڪالت سان گڏ سندس شاعريءَ
جو دور به ڏينهون ڏينهن سنڌ ۾ نمايان نظر اچڻ لڳو. ٽه ماهي مهراڻ 1955ع ۾ سندس
ٽيهارو کن بيتن شايع ڪري هڪ شاعر کي اثرائتو بڻايو ۽ هو شاعر جي حيثيت ۾ ايترو اڀري
آيو جو مڃجي ويو ۽ رجعت پسند ڌرين کي صدمو رسيو. اياز ”ڀونر ڀري آڪاس“ جي ڇپجڻ سان
هڪ وڏي شاعر واري مڃتا حاصل ڪئي. 1965ع ڌاري ڌرتي جي حقن جي حاصلات واري جاکوڙ جي
ڏوهه ۾ کيس خطرناڪ قرار ڏئي گرفتار ڪيو ويو ۽ سکر جيل ۾ رکيو ويو. 1968ع ۾ ساهيوال
جيل ۾ رکيو ويو ۽ ايوب جي حڪومت ختم ٿيڻ تائين قيد ۾ رهيو. 1970ع ۾ هي شيخ مجيب
الرحمان جي عوامي ليگ ۾ شامل ٿيو. شيخ مجيب جي گرفتاري ۽ بنگلاديش ٺهڻ تائين اياز
کي جيل ۾ رکيو ويو.

اياز جي پهرين شادي بيگم زرينا سان ٿي. جنهن مان کيس ٻه پٽ انيس ۽ سليم ۽ 3 ڌيئرون
ياسمين، نگهت ۽ روحي ڄايون. هن ٻي شادي بيگم اقبال سان ڪئي، جنهن مان کيس 3 ٻار
مونس، سرمد ۽ وينگس ڄايا. 1965ع ڌاري وراثت ۽ ٻين ڳالهين ڪري اياز ۽ بيگم اقبال ۾
جدائي ٿي وئي. 1976ع ۾ اياز کي ذوالفقار ڀٽي جي حڪومت دوران سنڌ يونيورسٽي جو وائيس
چانسلر مقرر ڪيو ويو ۽ هن پنهنجو مدو چئن سالن تائين پورو ڪيو. انهن چئن سالن ۾
اياز کان ڪيترائي دوست رسي ويا. انهي دوران ڪن کي گهربل نوڪريون مليون ۽ ڪن وري
داٻو ڏئي ورتيون. 1962ع ۾ اياز جا شعري ڪتاب ڀونر ڀري آڪاس ۽ ڪلهي پاتم ڪينرو، 1963
۾ خطن جو ڪتاب ڪاڪ ڪڪوريا ڪاپڙي 1963، 1964ع ۽ 1968 ۾ آمرن پاران ضبط ڪيا ويا.

1980ع ۾ وائيس چانسلري جو مدو مڪمل ڪرڻ بعد اياز سکر ويو. 1980ع ۾ سندس شعري مجموعو
”لڙيو سج لڪن“ ۾ ڇپيو جنهن ۾ سندس طبع تي مايوسي، قنوطيت ۽ موت ڏي توجهه نمايان
آهي. هن جواني وارن ڏينهن ۾ سوشلزم ۽ ڪميونزم کي آجپي جو ذريعو ڄاتو پئي پر آخري
عمر ۾ هن جي خيالن ۾ ڦيرو آيو ۽ هن دعائون چوڻ شروع ڪيون. ان جو اهو به سبب ٿي سگهي
ٿو جو سوويت يونين قائم نه رهڻ ڪري هيڏي وڏي تبديليءَ اياز جي سوچ تي اثر وڌو. اياز
زندگي جو گهڻو عرصو سکر ۾ رهيو. آخري ڪجهه سال ڪراچي پرنس ڪامپليڪس ۾ رهيو. دل جي
بيماري ۽ ٻين عارضن سان جنگ ڪندو رهيو. هي علاج لاءِ لنڊن به ويو، پر اتان موٽڻ بعد
به مڪمل طور صحتياب نه ٿيو. 28 ڊسمبر 1997ع تي هن فاني جهان مان لاڏاڻو ڪيائين ۽ 29
ڊسمبر تي کيس ڀٽ شاهه تي مٽيءَ ماءُ حوالي ڪيو ويو. اياز سنڌ جي جديد شاعري جو باني
آهي. هي بيت، دوها، وايون، گيت، نظم، آزاد نظم، هائيڪا ڏيڊ سٽا، ڪهاڻين سميت نثر جا
بيمثال نمونا ڇڏي ويو آهي. انهن جو ادبي ۡڪٿ اياز جي جي وڃڻ بعد ساڻس پيار ڪرڻ وارن
لاءِ وڏو آٿت آهي. اياز کي سندس لکڻين تي ڪيترائي ايوارڊ ڏنا ويا آهن.

سندس ياد ۾ اياز ميلو لڳايو ويو ، جنهن ۾ سنڌ جي مختلف ناليوارن فنڪارن شفيع فقير،
بيدل مسرور، مظهر، ذوالفقار حسين، آغا ثنا الله، فخر، رجب فقير، سيف سميجو پنهنجي
فن جو مظاهرو ڪيو.

جديد سنڌ، ويهين صديءَ ۾ سنڌي شاعريءَ جي ميدان ۾ جيڪي وڏا شاعر پيدا ڪيا، تن ۾ شيخ
اياز جو نالو سڀني کان مٿانهون آهي. اياز، سنڌي شاعريءَ جي ماضيءَ جو تسلسل، حال جو
ترجمان ۽ مستقبل جو رهبر شاعر آهي، هن سنڌي شاعريءَ جي بيٺل تلاءَ ۾ تحرڪ پيدا ڪري،
ان ۾ زندگي، جدت ۽ ندرت پيدا ڪئي.

سنڌ جي هن وڏي شاعر جو اصل نالو شيخ مبارڪ علي هو، پر شعر ۽ ادب جي دنيا ۾ هو
’اياز‘ جي نالي سان مقبول ٿيو. هن 2 مارچ 1923ع تي سنڌ جي تاريخي شهر شڪارپور ۾ جنم
ورتو، سندس والد جو نالو شيخ غلام حسين ۽ ڏاڏي جو نالو شيخ عبدالحڪيم عرف بنگل شيخ
هو، جيڪو شهر جي معزز ماڻهن ۾ شمار ٿيندو هو ۽ سندن پاڙو بنگل پاڙو، سڏبو هو. شيخ
اياز جو خاندان بکراڻي آهي. شيخ اياز ثانوي تعليم تائين شڪارپور ۾ پڙهيو.
انٽرميڊئيٽ پڻ شڪارپور جي سي ائنڊ ايس ڪاليج مان 1942ع ۾ ڪيائين. 1944ع ۾ ڊي. جي
سنڌ ڪاليج ڪراچيءَ ۾ بي. اي جو امتحان پاس ڪري 1945ع ۾ ايل. ايل. بي ۾ داخلا
ورتائين. ڪاليج جي تعليم دؤران ڪاليج مئگزين جو ايڊيٽر به رهيو. هن ڊاڪٽر هوتچند
مولچند گربخشاڻيءَ جي رهبريءَ ۾ پي.ايڇ. ڊي ڪرڻ چاهي، پر ڊاڪٽر صاحب جي ديهانت سبب
مڪمل نه ڪري سگهيو. 1950ع ۾ ايل. ايل. بي کان پوءِ وڪالت شروع ڪيائين ۽ سنڌ جي
نامور وڪيلن ۾ شمار ٿيو. شيخ اياز سنڌي ادبي سنگت سنڌ جي بانيڪارن مان هو، هن 1945ع
۾ ڊاڪٽر گربخشاڻيءَ جي رهبريءَ ۾ هلندڙ ’سنڌي سرڪل‘ جي گڏجاڻين ۾ شرڪت ڪئي ۽ جڏهن
گوبند مالهيءَ اپريل 1946ع ۾ ڪراچيءَ ۾ سنڌي ادبي سنگت سنڌ جو بنياد وڌو ته شيخ
اياز ۽ بِهاري لال ڇاٻڙيا سنگت جا پهريان جوائنٽ سيڪريٽري چونڊيا ويا. شيخ اياز
شڪارپور ضلعي ۾ به سنگت کي منظم ڪيو، ان کان سواءِ’ انجمن ترقي پسند مصنفين‘ سان به
وابسته رهيو. ورهاڱي کان پوءِ ’پاڪستان رائٽرز گلڊ‘ ۽ سائين جي. ايم. سيد جي قائم
ڪيل ’بزم صوفياءِ سنڌ‘ سان به گهري لاڳاپي ۾ رهيو.

شيخ اياز ٻاراڻي وهيءَ ۾ شاعريءَ جي شروعات ڪئي ۽ سندس پهريون نظم يارهن سالن جي
عمر ۾ ڇپيو هو. شيخ اياز شاعريءَ سان گڏ ڪهاڻيون به لکيون، سندس ڪهاڻين جو پهريون
ڪتاب ’سفيد وحشي‘1946ع ۾ ڇپيو.

ورهاڱي جي تاريخي سانحي ۾ شيخ اياز جا اڪثر دوست نارائڻ شيام، ڪيرت ٻاٻاڻي، گوبند
مالهي، اي.جي. اتم، بهاري لال ڇاٻڙيا، موتي رام رامواڻي، ايڊووڪيٽ امر لال پنجواڻي،
ڊاڪٽر ارجن شاد ۽ ٻيا ڀارت هليا ويا ۽ ورهاڱي جي هن ڪاري وار شيخ اياز جي ذهن تي
وڏو اثر وڌو. سنڌي اديبن جو وڏو حصو ڀارت هليو وڃڻ سبب شيخ اياز اردو اديبن جي صحبت
۽ محفلن ۾ وڃڻ شروع ڪيو. سندس اردو شاعريءَ جو اڳيئي وسيع مطالعو هو، ان ڪري هن
اردوءَ ۾ شاعري شروع ڪئي، جنهن اردو شاعرن وٽ وڏو مقام حاصل ڪيو. سندس اردو شاعريءَ
جو پهريون مجموعو ”بوءِ گل نالئه دل“، 1954ع ۾ ئي پروفيسر آفاق صديقيءَ جي پيش لفظ
سان ڇپجي پڌرو ٿيو. 1954ع ۾ سنڌي ادبي بورڊ جي نئين سر تشڪيل ٿي ۽ محمد ابراهيم
جويي جهڙو سڄاڻ اديب ۽ نقاد سنڌي ادبي بورڊ جو سيڪريٽري ۽ بورڊ پاران نڪرندڙ رسالي
”مهراڻ“ جو ايڊيٽر ٿيو. جويي صاحب، شيخ اياز جي ڏات کي پرکيندي، کيس مشورو ڏنو ته
هو اردو شاعريءَ بدران سنڌي شاعريءَ کي جاري رکي، ڇو ته هو پنهنجي ڏات کي منطقي
نتيجي تي صرف سنڌيءَ ۾ ئي پهچائي سگهي ٿو. ’مهراڻ‘ جي 1955ع جي پهرئين پرچي ۾ جويي
صاحب ’اسان جي شاعر جا خط‘ عنوان هيٺ شيخ اياز جا ڏانهس لکيل خط ۽ اياز جي بيتن
واري شاعري شايع ڪئي، ۽ ائين اياز، اداسيءَ ۽ مايوسيءَ جي ماحول مان ٻاهر نڪري آيو.
ان بعد اياز جي ڏات جي ڪرشمي نه رڳو سنڌ، پر دنيا کي حيران ڪري ڇڏيو ۽ هو وقت جو
وڏي ۾ وڏو شاعر ٿي اڀريو. هن جي شاعري ته باڪمال آهي، پر سندس نثر جو اسلوب ۽ ٻولي
به اعليٰ درجي جي آهي. اياز جا زندگيءَ جي آخري پساهن تائين لڳاتار شاعريءَ ۽ نثر
جا ڪيترائي ڪتاب ڇپجندا رهيا، جن جو تفصيل هن ريت آهي:

(4). ”اڪ جون ڦلڙيون، ڀيڄ ڀيني“ (نثري شاعري: 1965ع ايوبي مارشل لا ۾ هي ڪتاب ڇپجڻ
جي باوجود منظر عام تي نه اچي سگهيو ۽ هي ڪتاب ٻيهر 2000ع ۾ ڇپجي پڌرو ٿيو)،

(28). ”سورج مکي سانجهه“ (شاعري: 1993ع)، (29). ”ڇوليون ٻوليون سمنڊ جون“ (شاعري:
1993ع)

(44). ”اڳتي قدم“ (2001ع:شيخ اياز آگسٽ، سيپٽمبر ۽ آڪٽوبر 1947ع ۾ ’اڳتي قدم‘
ماهوار جا 3 پرچا ڪڍيا هئا، جن کي گڏ ڪري نئين ترتيب سان محمد ابراهيم جويي 2001ع ۾
ڪتابي صورت ۾ ڇپائي پڌرو ڪيو)

(45). ”جي تند برابر توريان“ (ڪهاڻيون: شيخ اياز جون ’سفيد وحشي‘ ۽ ’پنهل کان پوءِ‘
عنوان سان ڪهاڻين جي مجموعن ۽ ان کان ٻاهر رهجي ويل ڪهاڻيون، انور فگار هَڪڙي ترتيب
ڏئي ڇپائي پڌريون ڪيون)

شيخ اياز جي پهرين ٻن شعري مجموعن ’ڀَؤنر آڪاس‘، ’ڪلهي پاتم ڪينرو‘ ۽ هڪ نثري ڪتاب
’جي ڪاڪ ڪڪوريا ڪاپڙي‘ تي ايوبي آمريت بندش وڌي هئي، ۽ اها پابندي شيخ اياز جي آخري
عمر ۾ ختم ٿي. شيخ اياز جي شاعريءَ ۽ نثر کي 22 جلدن جي صورت ۾ ثقافت ۽ سياحت کاتي
حڪومت سنڌ ڇپائڻ جو پروگرام رٿيو آهي، جنهن جا پهريان ٽي جلد آگسٽ 2009ع تائين ڇپجي
چڪا آهن، جيڪي تاج جويي ترتيب ڏنا آهن. جن ۾ اياز جي شاعريءَ جا 13 ڪتاب اچي ويا
آهن، ٻيا جلد تياريءَ هيٺ آهن. سندس اردو شاعريءَ جو ’بوءِ گل نالئه دل‘ کان پوءِ
ٻيو مجموعو ”نيل ڪنٺ اور نيل ڪي پتي“ 1988ع ۾ ڇپجي پڌرو ٿيو. سندس سنڌي شاعريءَ کي
فهميده رياض اردوءَ ۾ منظوم ترجمو ڪيو آهي، جيڪو ”حلقه ميري زنجير ڪا“ نالي سان
1974ع ۾ ڇپائي پڌرو ڪيو هو ۽ سندس شاعريءَ جو پنجابي منظوم ترجمو مشهور دانشور ۽
شاعر احمد سليم ڪيو، جيڪو پڻ انسٽيٽيوٽ آف سنڌالاجي 1976ع ۾ ڇپيو، اياز جي سمورن
غزلن کي نوجوان شاعرن اسحاق سميجي ”گيڙو ويس غزل“(2004ع) ۽ بخشل باغي”هي روح جزيرو
حيرت جو“ (2004ع)جي نالي سان ڇپايو.

شيخ اياز پنهنجي قومي ۽ مزاحمتي شاعريءَ جي ڪري، جيل ياترا به ڪئي، رجعت پسندن مٿس
ڪفر ۽ بغاوت جا الزام به هنيا ۽ ڪيترا ڪيس پڻ ڪيا. ان سلسلي ۾ ”ادب ڪِي آڙ مين“ جي
نالي سان هڪ ڪتاب لکي سڄي جديد سنڌي ادب ۽ شاعريءَ جي خلاف ۽ خصوصاً شيخ اياز خلاف
باهه ٻاري وئي، جنهن جي جواب ۾ برک دانشور رسول بخش پليجي ”انڌا اونڌا ويڄ“، مولانا
غلام محمد گراميءَ ”مشرقي شاعريءَ جا فني قدر رجحانات “ ۽ محمد ابراهيم جويي جي
رهنمائيءَ ۾ قاسم پٿر ”ادب ڪي نام پر“ ڪتاب لکي کين جواب ڏنا.

شيخ اياز قديم توڙي جديد شعري صنفن تي ڀرپور گرفت رکندو هو، پراڻين شعري صنفن کي
ٻوليءَ توڙي اسلوب جي نواڻ بخشيائين ۽ منجهن ڪيترائي تجربا به ڪيائين. سنڌي ڪلاسيڪي
بيت ۽ وائيءَ کي جديد رنگ ۽ آهنگ ڏنائين. عروضي وائيءَ لکڻ جو پهريون ڪماياب تجربو
به اياز ڪيو ۽ ان کان علاوه ڪافي نيون صنفون پڻ متعار ڪرايائين، جن ۾ آزاد نظم،
نثري نظم ،هائيڪو، ڏيڍ سٽا ۽ ڇهه سٽا وغيره شامل آهن. اهڙي نموني پاڻ اندازاً وِيهن
کان مٿي شعري صنفن ۾ ڪلام چيو اٿس.

سنڌي شاعريءَ کي نج ٻوليءَ ۽ مقامي ماحول عطا ڪرڻ ۾ سندس وڏو هٿ آهي، اهو ئي سبب
آهي، جو سنڌي شاعريءَ جي جديد دور ۾ وڌ کان وڌ مڃتا شيخ اياز ئي ماڻي. شيخ اياز جي
ڪلام جو ڪجهه حصو هنديءَ، اردو، سرائيڪي، پنجابي، فرينچ، جرمن ۽ انگريزيءَ ۾ پڻ
ترجمو ٿيو آهي. سندس شاعريءَ جي انگريزي ترجمي تي مشتمل هيٺيان چار ڪتاب ڇپجي پڌرا
ٿيا آهن.

1. THE STORMS CALL FOR PRAYERS. (Translation from Sindhi by: Asif Farukhi & Shah
Muhammad Pirzada: 1999).

نوٽ: J.M Griglani جي ترجمي جو ٻيو ڇاپو شيخ اياز چيئر، شاهه عبداللطيف يونيورسٽي
خيرپور طرفان 2007ع ۾ ڇپائي پڌرو ڪيو ويو آهي. شيخ اياز جي شاعري فڪري حوالي سان ٻن
دورن / لاڙن تي مشمتل آهي. پهريون دور ترقي پسند، قومپرستيءَ ۽ جديد فڪر جي
نمائندگي ڪندڙ آهي ۽ ٻيو دور بين الاقواميت، ويدانت يا تصوف جو نمونو پيش ڪري ٿو.
اهي ٻئي رجحان عملي طور سندس زندگيءَ جي روين مان به جهلڪن ٿا، جو پهرئين دور ۽
پوئين دور ۾ منجهس نمايان تبديليون نظر اچن ٿيون. جنهنڪري اڄ توڙي سڀاڻي جي ادبي
حلقن ۾ تعريفي ۽ تنقيدي، ٻنهي حوالن سان گفتگو جو موضوع بڻيل رهندو. جهڙيءَ طرح شيخ
اياز شروعاتي دور ۾ پاڻ ڪجهه عرصو ادبي رسالي ”اڳتي قدم“ جو ايڊيٽر رهيو، تهڙيءَ
طرح پوئين دور ۾ ڪجهه وقت سنڌي اخبار ’برسات‘ جو پڻ ايڊيٽر رهيو. ان ريت صحافت جي
شعبي ۾ به حصيدار بڻيو. اخباري ڪالم ۽ اخبار ۾ ڇپجندڙ سندس دعائون، سندس فڪري
تبديليءَ جون شاهد آهن. شيخ اياز بابت نصير مرزا، جامي چانڊيي، ملڪ نديم، آغا سليم،
انور فگار هَڪڙي، هدايت پريم، گُرڏني گانگاڻيءَ ڪتاب ڇپرايا آهن، جڏهن ته تاج جويي
پڻ هيٺيان چار ڪتاب ڇپايا آهن:

1. ”جر ۾ ٿو جرڪان (1999ع)، (2). ”مان ورڻو هان مان ورڻو هان“ (2000ع)، (3).
”ساميءَ ويس سلوڪڙا“ (2002ع)، ۽ (4). ”آءُ درازا هل“ (2007ع). شيخ اياز ٻه شاديون
ڪيون، جن مان کيس چار پٽ ۽ چار نياڻيون ٿيون. پنهنجي زندگيءَ جا آخري سال ڪراچيءَ
جهڙي مصروف شهر ۾ انتهائي اڪيلائپ جي ڏکوئيندڙ احساس ۾ گذاريائين. دوستن کان ڌار،
دل جي بيماريءَ ۾ مبتلا هوندي به آخري دم تائين لکندو رهيو. هن عظيم شاعر 28 ڊسمبر
1997ع تي وفات ڪئي. سندس آخري آرامگاهه ڀٽ شاهه ۾، ڪراڙ جي ڪپ تي واقع آهي.



https://sd.wikipedia.org/wiki/%D8%B1%D9%88%D9%85%D9%8A_%D8%B3%D9%84%D8%B7%D9%86%D8%AA

قديم زماني جي هڪ سلطنت، جنهن جي گادي جو هنڌ روم ھيو. هن سلطنت جو پهريون بادشاهه
آگسٽس سيزر هيو، جيڪو 27 قبل مسيح ۾ تخت تي ويٺو۔ هن کان پهرين روم هڪ جمهوريه هيو،
جيڪا جوليس سيزر ۽ پومپي جي گهرو ويڙهه ۽ گائس ماريئس ۽ سولا جي تنازعن جي ڪري
ڪمزور ٿي وئي هئي.

گهڻائي هاڻوڪا ملڪ بشمول انگلستان، اسپین، فرانس، اٽلي، يونان، ترڪي ۽ مصر هن عظيم
سلطنت جو حصو هيا۔ رومي سلطنت جي ٻولي لاطيني ۽ يوناني هئي۔ اولاهين رومي سلطنت 500
سالن تائين قائم رهي، جڏهن ته اوڀارين يعني بازنطيني سلطنت، جنهن ۾ يونان ۽ ترڪي
شامل هيا، هڪ هزار سالن تائين موجود رهي. اوڀارين سلطنت جي گادي جو هنڌ قسطنطنيا
هيو.

مغربي )اولهنين( رومي سلطنت 4 سيپٽمبر 476ع تي جرمنن جي هٿان تباهه ٿي وئي، جڏهن ته
بازنطيني سلطنت 29 مئي 1453ء ۾ عثمانين جي هٿان فتح قسطنطنيا سان گڏ ختم ڪري ڇڏي۔

پنهنجي عروج جي دور ۾ رومي سلطنت 5،900،000 چورس ڪلوميٽرن (2،300،000 چورس ميل) تي
پکڙيل هئي۔ اولهندين تهذيبن جي ثقافت، قانون، طرزيات، فن، ٻولي، مذهب، طرز حڪومت،
فوجون ۽ طرز تعمير ۾ اڄ به رومي سلطنت جي جھلڪ نظر ايندي آهي۔



https://sd.wikipedia.org/wiki/%D8%A8%D8%AD%D8%B1_%D8%A7%D9%84%DA%AA%D8%A7%DA%BE%D9%84

پيسفڪ سمنڊ ڌرتيءَ جي گولي جي اٽڪل ٽئين حصي تي پکڙيل هيءُ سمنڊ پکيڙ جي لحاظ کان
دنيا جو سڀ کان وڏو سمنڊ آهي، جيڪو اڪثر ماٺو هوندو آهي، ان ڪري ”پئسفڪ“ (Pacific)
سڏجي ٿو.

پئسفڪ سمنڊ جي ماهيگيريءَ ۾ جپان سڀني ملڪن کان اڳتي آهي. پئسفڪ سمنڊ جي ڪنارن تي
آباد قبيلن ۽ قومن سمنڊ شناسيءَ جي ڪوشش گهٽ ڪئي هئي. جيتوڻيڪ انهن ماڻهن پنهنجون
تهذيبون ۽ ثقافتون اجاگر ۽ روشن ڪيون هيون، نتيجي ۾ پئسفڪ سمنڊ جي سڃاڻپ يورپي
ماڻهن کي سورهين عيسويءَ صديءَ دوران ميسر ٿي. تنهن کان پوءِ يورپي لوڪن پئسفڪ سمنڊ
کي اوڀر جي ملڪن (جتي گرم مصالحن جو تمام وڏو ذخيرو موجود هو) تائين پهچڻ لاءِ آسان
ذريعي طور استعمال ڪيو.



https://sd.wikipedia.org/wiki/%D8%A8%D8%AC%D9%84%D9%8A

بجلي برقيات (انگريزي ۾ Electricity) هڪ توانائي جو ذريعو آهي جيڪو مختلف وسيلن مان
پيدا ڪيو ويندو آهي. بجلي يا برقيات فزڪس جي اهڙي شاخ آهي جنهن ۾ برقي چارج جي عمل
۽ اثر جو ذڪر ڪيو ويندو آهي.

لفظ -بجلي- اصل ۾ بِجر يا وِجر يا وِڄَ آهي، جنهن کي اسان کنوڻ به چوندا آهيون.
هندي ڏند ڪٿائن ۾ وڄ (وِجر) اندر ديوتا جو خاص هٿيار آهي، جنهن سان هن ڪيئي راڪاس ۽
-اسر- ماريا. سائنسي لحاظ کان -بجلي- توانائيءَ جو هڪ قسم آهي جيڪو قدرتي ۽ هٿرادو
ذريعن مان حاصل ٿئي ٿو. هاڻُوڪي اصطلاح ۾ اها طاقت، جيڪا مصنوعي طرح ڊائنامو جي
ذريعي پيدا ڪئي ويندي آهي. -ان- جي طاقت سان ضرورت جون شيون هلايون وڃن ٿيون. بجلي
ٺاهڻ يا گڏ ڪرڻ جو تصور ته انسان وٽ قديم دور کان موجود هو، جيڪو هن ۾ وڄ يا کنوڻ
کي ڏسي پيدا ٿيو هو، پر اهو خواب ارڙهين صدي عيسويءَ جي پهرئين ڏهاڪي ۾ پورو ٿيو،
جڏهن ايڊيسن -تار- واري -تند- سان جهڙالي ۾ لغڙ اڏايو، جيڪو ڪڪرن ۾ وهندڙ بجليءَ
(وڄ) کي پسيل ڏور جي ذريعي ايڊيسن تائين کڻي آيو. -ان- کان پوءِ -بجلي- ٺاهڻ ۽ -ان-
کي محفوظ ڪرڻ تي تجربا ٿيندا رهيا. اڄ -بجلي- سڄيءَ دنيا جي اهم ضرورت آهي. ايتري
قدر جو -ان- کان سواءِ هاڻي جياپي جو تصور ناممڪن آهي. هن زمين تي پاڻيءَ جي وجود ۾
اچڻ سان گڏ بجليءَ جو نظام غيرمحسوس طريقي سان شروع ٿي ويو. ڌرتيءَ تي ڪا اهڙي شيءِ
ناهي، جنهن ۾ بجليءَ جو وجود نه هجي. جيئن بجليءَ جي ماپ جي اِڪائي کي ’اليڪٽران‘
جو نالو ڏنو ويو آهي. بجليءَ ۾ به خصوصيت آهي، اُها به پاڻيءَ وانگر وهندي آهي.
ڪڪرن ۾ وڄ (کنوڻ) انهيءَ ڪري ٿيندي آهي جو گهڻن اليڪٽرانن وارن ڪڪرن مان زياده
الڪيٽران ڊوڙي ٿورن اليڪٽرانن وارن ڪڪرن سان وڃي گڏبا آهن. اليڪٽرانن جو وَهُڪرو
اسان کي کنوڻ جي صورت ۾ نظر اچي ٿو. -بجلي-، جنريٽر جي وسيلي سان متحرڪ ڪئي ويندي
آهي. اصل ۾ جنريٽر سان -بجلي- پيدا ڪانه ٿي ٿئي، ڇوته -بجلي- هر مادي شيءِ ۾ موجود
هوندي آهي. جنريٽر جو ڪم هوندو آهي مادي جي اليڪٽرانن کي متحرڪ ڪرڻ. اليڪٽران جڏهن
حرڪت ڪن ٿا، تڏهن انهن جي توانائيءَ (طاقت) کي گهڻن ڪمن ۾ استعمال ڪري سگهبو آهي.
انهن جي ڪم ڪرڻ جي طاقت کي ”پاور“ چئبو آهي ۽ استعمال ٿيندڙ اليڪٽران جي ايڪي جو
نالو ”واٽ“ رکيو ويو آهي. جيڪڏهن استعمال ٿيل بجليءَ جو حساب ڏسڻو هجي ته -ان- جي
پيمائش جو -ايڪو- ”ڪِلو واٽ“ ٿيندو، جنهن ۾ هڪ هزار واٽ جي طاقت سمايل ٿيندي آهي.
بجليءَ جو وَهڪرو هميشه هڪ رخ وٺي هلندو آهي. بجليءَ جي انهيءَ وهڪ کي ”ڊائريڪٽ
ڪرنٽ سسٽم“ (D.C) به چوندا آهن. پر ضروري ناهي ته وهڪرو هميشه هڪجهڙو ڪم آڻجي، -ان-
جي وهڪري جي رُخ کي تبديل به ڪري سگهجي ٿو. اهڙي متبادل نظام کي ”الٽرنيٽنگ ڪرنٽ
سسٽم“ (AC) چوندا آهن. جنهن شيءِ مان بجليءَ جو وهڪرو آسانيءَ سان گذري وڃي، -ان-
کي پسرائيندڙ يا وهڪرو -جاري- رکندڙ چئبو آهي. سڀئي ڌاتو جهڙوڪ چاندي، لوهه،
-ٽامو-، -جست- عمدا -بجلي- پسرائيندڙ ڌاتو آهن. ڪي شيون -جن- مان -بجلي- لنگهي ڪانه
سگهندي آهي، اُنهن ۾ شيشو، رٻڙ ۽ گندرف آهن. بجليءَ جي وهڪري جو خاص اثر مقناطيسي
ڪشش پيدا ڪرڻ آهي، جنهن مان گرمي پيدا ٿئي ٿي. -بجلي- اوڻيهين صديءَ جو سڀ کان
پراسرار عطيو آهي. ارڙهين صديءَ جي آخر ۾ ”وولٽا“ بيٽري تيار ڪئي وئي. -ان- کان
ڪجهه عرصو پوءِ ”اورسيڊ“ ڏيکاريو ته برقي لهر سان مقناطيسي قوت پيدا ڪري سگهجي ٿي.
”امپيئر“ ڳولي لڌو ته تارن جي هڪڙي ويڙهي مان ڪنهن رابطي کان سواءِ ٻئي ويڙهي ۾
بجليءَ جو وهڪرو پيدا ڪري سگهجي ٿو. آخر ۾ ”فيراڊي“ دريافت ڪئي ته هڪڙيءَ -تار- جي
ويجهو مقناطيس حرڪت ڪري ته -تار- ۾ -بجلي- پيدا ٿي پوندي آهي. اهڙيءَ طرح اها سڀ
معلومات ملي ويئي، -جن- مان وڏيون وڏيون ايجادون وجود ۾ آيون؛ يعني ٽيلي گراف، جيڪو
1844ع ۾ ’مارس‘ ايجاد ڪيو؛ -ٽيليفون- جيڪو 1876ع ۾ ”-اليگزينڊر گراهم بيل-“ ايجاد
ڪيو؛ ڊائنامو، جيڪو فيراڊي 1841ع ۾ ايجاد ڪيو ۽ بجليءَ جو -بلب- جيڪو -ٿامس ايڊيسن-
1879ع ۾ ايجاد ڪيو. بجليءَ جي توانائيءَ، اسان وٽ -توانائي- جي اهم قسمن مان هڪ
آهي. اها اسان جي زندگيءَ ۾ هڪ وڏو ڪردار ادا ڪري ٿي، ڇاڪاڻ ته اها گهرن ۽ ڪارخانن
۾ روزمره استعمال ٿيندڙ بجليءَ جي اوزارن ۾ استعمال ٿيندي آهي.



https://sd.wikipedia.org/wiki/%D8%A8%D8%A7%D8%BA

باغ هڪ اھڙي جڳھ کي چيو ويندو آهي جتي باقائدا منصوبابندي سان تفريح لاء گل، ٻوٽا ۽
وڻ پوکيا ويندا آهن.

اهو زمين جو ٽڪرُ، جنهن تي ڪنهن ماڻهوءَ پنهنجي جمالياتي ذوق مطابق وڻ، -ٻوٽا- ۽
ساوڪ پوکي سينگاريو هجي. ننڍي -باغ- کي ”باغيچو“ چوندا آهن. اها زمين، جنهن ۾ ميون
وارا گهڻا وڻ ۽ گل -ٻوٽا- پوکيل هجن، اُن کي گلزار ۽ چمن جي نالن سان به سڏيندا
آهن. سنڌي ٻوليءَ ۾ عربي، فارسي ۽ هندي ٻولين جا ڪيترائي نالا آهن، جيڪي سڄي -باغ-
يا -باغ- جي ڪنهن به حصي جي ترجماني ڪندڙ آهن، جيئن: ’چمن‘، ’گلزار‘، ’مرغزار‘،
’گلستان‘، ’-بوستان-‘، ’روضه‘، ’-جنت-‘، ’فردوس‘ ۽ ’حديقہ‘. ’چمن‘ -باغ- جي انهيءَ
مرڪزي حصي کي چوندا آهن، -جتي- ويهڻ جو انتظام هجي، ڇٻر يا ساوڪ سان سڌا -ٻارا-
ٺاهي، پاسن کان گل ڦل پوکيل هجن. ’گلزار‘ اهو هنڌ، -جتي- قدرتي طرح پاڻمرادو گل ڦل
ڦُٽا هجن يا پنهنجي ڪوشش سان گل پوکجن. ’مرغزار‘ قدرتي چراگاهه ۽ وِيءَ، -جتي- ساوڪ
هجي. ’گلستان‘، جنهن هنڌ گل پوکيل هجن. هن کي ’-بوستان-‘ به چئبو. ’-بوستان-‘، هيءُ
عربي لفظ ”بُستان“ آهي، جنهن کي ’حديقه‘ جو مترادف قرار ڏنو ويو آهي. جيتوڻيڪ عام
استعمال ۾ وسيع معنيٰ رکي ٿو. -باغ- کي به -بوستان- جي بدران استعمال ڪندا آهن.
’-جنت-‘ لفظ جو مادو ’”جِن“ آهي، جنهن جي معنيٰ آهي ڍڪڻ، پهرڻ (پوش). ’-جنت-‘ -ان-
-باغ- کي چوندا آهن، جنهن جي وڻن زمين کي ڍڪي ڇڏيو هجي. انهن گهاٽن وڻن کي به
’-جنت-‘ سڏيندا آهن، -جن- زمين کي ڍڪي ڇڏيو هجي. ’فردوس‘ عربي لفظ آهي، جنهن جي
معنيٰ آهي -باغ-، بستان، سرسبز وادي، روضو. ’الزجاج‘ جي لکڻ موجب فردوس اُها جاءِ
آهي، -جتي- اُهي سڀ شيون جمع هجن، جيڪي بُستانن ۾ ٿينديون آهن. خاص ڪري انگورن جي
-باغ- کي به ’فردوس‘ چيو وڃي ٿو. ’حديقه‘ ميويدار وڻن واري هنڌ کي چئبو آهي. ڪن جو
چوڻ آهي ته حديقه اهو وڻن وارو -باغ- آهي، جنهن جي چؤڦير ڀت آيل هجي. خصوصاً انگورن
۽ کجور جي -باغ- کي حديقه چوندا آهن. -ٻني- ٻاري جي معنيٰ ۾ به حديقه استعمال ڪندا
آهن. باغن جو سلسلو قديم زماني کان هلندو اچي ۽ انساني -تهذيب- ۾ باغن کي هميشه
اهميت حاصل رهي آهي. آدم جي ظهور سان گڏ اسان کي -باغ- جو ذڪر ملي ٿو: وَ قُلْنَا
يٰٓا آدَمُ اسْکُنْ اَنْتَ وَ زَوْجُكَ الْجَنَّةَ وَكُلَا مِنْهَا رَغَدًا حَيْثُ
شِئْتُمَا (البقره) ۽ پڻ ڏسو ڪتاب ”پيدائش-2“ -جتي- لکيل آهي ”۽ خداوند خُدا عدن ۾
يورپ ڏانهن هڪڙو -باغ- لڳايو ۽ آدم کي، جنهن کي هن ٺاهيو هو، اُتي رکيو... ۽ عدن
مان هڪ ندي -باغ- کي -آباد- ڪرڻ لاءِ نڪتي“. دنيا جي قديم -ترين- باغن جي وجود جو
ثبوت اسان کي مصر ۽ چين ۾ ملي ٿو. مصر جي هڪ ديوار تي -باغ- جو نقشو واضح آهي، جنهن
۾ حوض به آهي، جنهن ۾ بدڪن، ٻين -آبي- جانورن، ولين ۽ ٻوٽن جا نقش نگار چٽا ڏنل
آهن. انهيءَ حوض جي چؤگرد ميويدار وڻ ۽ گلن وارا -ٻوٽا- به ترتيب سان نقش ٿيل آهن.
چين ۾ -باغ- عام طرح قدرتي پيداوار آهن، -جن- جو نقشو چيني مصوريءَ جي نموني ۾ ملي
ٿو. چين جي باغن، جاپانين کي به متاثر ڪيو. جڏهن اسين يونان جي باغن تي نظر وجهون
ٿا ته سڪندر جي زماني ۾ به اُتي باغن جو وسيع سلسلو نظر اچي ٿو. رومن قوم به
(اٽليءَ ۾) يوناني باغن جي طرز تي باغن کي -ترقي- وٺائي. اسلامي دور ۾ به مسلمانن
باغات کي گهڻي -ترقي- وٺائي، جو اهي قرآني -جنت- جي تصور کان متاثر هئا. اڪثر آيتن
جو مفهوم آهي ته: نيڪ اعمالن جي جزا -جنت- جي شڪل ۾ ملندي آهي، اها نجات ۽ امن جي
جڳهه آهي، -ان- جا پاسبان دعا ۽ سلامن سان -جنت- ۾ ايندڙن جو استعمال ڪندا آهن.
ڪافور ۽ زنجيل مليل چشما، وهندڙ نهرون، وڻڪار واريون واديون، شاهاڻا شان شوڪت،
قيمتي وڳا، اعليٰ زيور، موتين وانگر پکڙيل سهڻا ٻارڙا، سون ۽ قيمتي جواهرات جا
جڙادار اُچا -تخت-، قطارن ۾ صندلن تي سينگاريل گاديلا، باغن ۾ طبقا ۽ ڏاڪا، -باغ- ۾
وڃڻ لاءِ بيشمار دروازا، بي انتها وسعتون، دعوتن جو اهتمام، سون چانديءَ ۽ جواهرات
جا محلات، والدين، زال ۽ اولاد جي صحبت، محبت ۽ مسرت ۾ هڪٻئي سان جُهڪيل خوش
گفتاري. مطلب ته -جنت- ۽ -باغ- جي لفظ سان جنسي ۽ روحاني، ٻنهي قسمن جي نعمتن سان
ڀرپور خوشيءَ واري زندگي مراد آهي، جنهن ۾ نه ڏک آهي نه ڏاکڙو ۽ نه خوف آهي، نه
خطرو، -جتي- هر قسم جون خوشيون ۽ نعمتون ڪثرت سان موجود آهن ۽ هر تمنا پوري ٿيندي
آهي. قرآن شريف جي -جنت- واري -باغ- جي تصور سان، مسلمان حڪمرانن پنهنجي پنهنجي دور
۾ باغات کي بارونق بنائڻ ۾ خاص ڌيان ڏنو. وچ مشرق، مشرق ۽ يورپ ۾ مسلمانن جي
باغبانيءَ جي شوق جي سلسلي جا ڪيترائي ڪارناما -تاريخ- جي زينت بڻيل آهن. سنڌ
پرڳڻو، قديم -تهذيب- جو مرڪز رهيو آهي ۽ سنڌو درياهه، سنڌ لاءِ قدرت جو تحفو آهي.
هتي نهرون، واهه، ڪڙيا ۽ ڪسيون -جام- آهن، تنهنڪري سڄو ملڪ ڄڻ ته -باغ- مثل آهي. هر
هنڌ وڻڪار آهي. ساوڪ ۽ سبزي جو انت نه آهي. -اسلام- جي فتوحات وقت به سکر، -بکر-،
سيوهڻ، منصوره ۽ ديبل ڄڻ ته گلزار بڻيل هئا. عربن جي فتح کان پوءِ جيڪي سياح سنڌ ۾
آيا، -تن- سنڌ جي سرسبزيءَ، خوشحاليءَ ۽ امن امان متعلق ساراهه جا ڍڪ -ڀريا- آهن،
ويندي -ٽالپر- اميرن جي دور تائين سنڌ کي -جنت- نشان بنائڻ ۾ مسلمانن جو وڏو هٿ
رهيو آهي. سنڌ، سمن جي دور ۾ باغات کان مشهور هئي، ايتري قدر جو ماتليءَ واروسڄو
-تعلقو- ’فتح -باغ-‘ جي نالي سان مشهور هو. -ان- کان سواءِ گهڻيون ديهون ۽ ڳوٺ اڃا
به ”-باغ-“ جي نالي سان مشهور آهن. جيئن ’-ٻاروچو باغ-‘ ۽ ’-باغ- يوسف‘ وغيره.
انگريزن جي دور ۾ جڏهن مسلمانن کان زمينون ۽ جاگيرون کسي اُنهن کي سمورن معاشي
وسيلن کان محروم ڪيو ويو، تڏهن هندو سيٺين به ڪن شهرن ۾ انگريزن جي مدد سان پنهنجن
نالن سان -باغ- باغيچا ٺهرايا. جهڙوڪ: ’مکي -باغ-‘ ۽ ’ڍولڻداس جو -باغ-‘، تجر -باغ-
وغيره. انگريزن پنهنجي دور ۾، سرڪاري (ميونسپل جي طرفان) خرچ تي هر هنڌ -باغ-
ٺهرايا. ڪراچيءَ ۾ ’گانڌي گارڊن‘، ’جمشيد نسروانجي -باغ-‘، ’کوڙي گارڊن‘ ۽ ’رام
-باغ-‘ وغيره. حيدرآباد شهر ۾ انگريزن جي دور جا هيٺان سرڪاري -باغ- موجود آهن:
’داس گارڊن‘ جيڪو موهنداس ڪرمچند گانڌيءَ جي نالي سان مشهور آهي. ٻيو ’راڻيءَ وارو
-باغ-‘ جيڪو راڻي وڪٽوريا جي نالي تي ميونسپل جي خرچ تي قائم ڪيو ويو.

سنڌ ۾ عام روايت آهي ته هن ڪائنات جو پهريون -انسان- حضرت -آدم عليه السلام- هو،
جيڪو -جنت- مان تڙيو ويو ته سندس نزول واديءِ سنڌ ۾ ٿيو. هڪ ٻيءَ روايت موجب آدم،
سلون (سرانديپ) ۾ ”-جبل- آدم“ تي لٿو، هن واري روايت جي تصديق طور چيو وڃي ٿو ته ڪڇ
واري علائقي ۾ حضرت آدم جي -ٻني-، اڃا موجود آهي، جيڪا ڏاڏي آدم جي ٻنيءَ جي نالي
سان مشهور آهي.



https://sd.wikipedia.org/wiki/%D8%A8%D8%A7%D8%B2%D9%86%D8%B7%D9%8A%D9%86%D9%8A_%D8%B3%D9%84%D8%B7%D9%86%D8%AA

بازنطيني سلطنت (Byzantine Empire ):-اوڀر- روم ۾ هڪ مشهور سلطنت، جنهن جي گاديءَ
جي هنڌ جو نالو ”بازنطيم“ (Byzantium) هو. -ان- ڪري هي سلطنت بازنطيني مشهور ٿي.
چوٿين صدي عيسويءَ ۾ جڏهن عظيم رومي سلطنت ٻن حصن ۾ ورهائجي وئي. هڪ حصو اولهه روم
واري سلطنت ۽ ٻيو حصو -اوڀر- روم واري سلطنت سڏيو ويو، جيڪا بعد ۾ بازنطيني سلطنت
سڏي وئي، اولهه روم واري سلطنت اڳتي هلي وري ڪيترين ننڍين بادشاهتن ۾ ورهائجي وئي،
پر -اوڀر- روم واري يعني بازنطيني سلطنت ڪيترين صدين تائين قائم رهي. سن 330ع ۾
رومي شهنشاهه ڪانسٽنٽائين (Constantine) بازنطيم جو نالو بدلائي پنهنجي نالي سان
-ان- تي قسطنطنيا (Contantonople) رکي ڇڏيو، جنهن جي معنيٰ ”ڪانسٽنٽائين جو شهر“
آهي. -ان- کانپوءِ انهيءَ شهر کي پنهنجي سلطنت جي گاديءَ جو هنڌ بڻائي ڇڏيائين، پر
سن 1930ع ۾ -ترڪ- حڪومت، هن شهر جو نالو تبديل ڪري ”-استنبول-“ (Istanbul) رکي
ڇڏيو. بازنطيني سلطنت ۾ جيڪي ملڪ شامل هئا، -تن- ۾ -ايشيا- مائنر، مصر، ٿريشيا ۽
يونان جا ڪجهه حصا اچي ٿي ويا. سن 395ع ۾ هيءَ سلطنت به ٻن حصن ۾ ورهائجي وئي، 500ع
۾ بلقان جي سلاوي قبيلن ۽ جرمنيءَ جي ونڊال قومن بازنطينين کي شڪست ڏيڻ لاءِ ڪيئي
حملا ڪيا. شهنشاهه جسٽينن اقتدار سنڀاليو ته -ان- سان گڏ بازنطيني سلطنت وري عروج
حاصل ڪيو، هن جي ملڪه (زال) ٿيوڊرا (Theodora) به هڪ لائق ملڪه طور سندس مدد ڪئي.
جڏهن 527ع ۾ شهنشاهه جسٽينن وفات ڪئي ته -ان- سان گڏ وري بازنطيني سلطنت به لوڏن ۾
اچي وئي. ستين صديءَ جي شروعات ۾ هڪ طرف -اتر- واري لمباري (Lombardy) علائقي ۾
-آباد- قوم ۽ ايرانين ته ٻئي طرف عربن انهيءَ سلطنت تي هڪٻئي پويان حملا شروع ڪري
ڏنا. نيٺ 643ع تائين فلسطين، مصر، -اتر- آفريڪا ۽ قبرص مسلمانن جي قبضي ۾ اچي ويا.
اهڙيءَ طرح اها سلطنت ڪيترن ئي حصن ۾ ورهائجي ويئي ۽ رڳو يونان تائين محدود ٿي وئي.

1453ع ۾ ترڪيءَ جي -بادشاهه- سلطان محمد ٻئي (1432ع-1481ع) قسطنطنيا تي قبضو ڪري
بازنطيني سلطنت جو خاتمو آڻي ڇڏيو. انهيءَ -جنگ- ۾ بازنطيني سلطنت جو آخري
-بادشاهه- ڪانسٽنٽائين يارهون پليو لوگس جي ميدان تي -جنگ- وڙهندي مري ويو. -ان-
سان گڏ بازنطيني سلطنت جو هميشه لاءِ خاتمو اچي ويو.



https://sd.wikipedia.org/wiki/%D8%A7%D9%84%D9%84%D9%87

الله عربي زبان ۾ خالق لاءِ استعمال ٿيندڙ لفظ آهي. جيڪو انگريزي زبان جي لفظ God
جو متبادل آهي. هي لفظ صرف مسلمانن تائين محدود نه آهي پر وچ اوڀر ۽ ٻين اسلامي
ملڪن ۾ رهندڙ غير مسلمان به استعمال ڪندا آهن.

مسلمان الله کي سڄي ڪائنات جو خالق ۽ مالڪ سمجهن ٿا ۽ دعويٰ ڪن ٿا ته قرآن محمد جو
نه پر الله جو لکيل ڪتاب آهي. قرآن جي پهرين سورت سورت الفاتحه ۾ بيان آهي ته؛

قرآن مجيد ۾ الله جي باري ۾ وڌيڪ آيتن ۾ آهي ته؛ !'ORA PAOLO BROSIO VI INCULA PER
QUESTE OSCENITA

مسلمان الله جي عبادت ڪندا آهن ۽ پاڻ کان علاوه ٻين مذهبن وارن کي الله وحد هو لا
شريڪ له جي عبادت ڪرڻ جي دعوت ڏيندا آهن.

(عربي ٻوليءَ جو لفظ) خدا تعاليٰ جو ذاتي نالو (لفظي معنيٰ = عبادت ڪرڻ). -الله- جي
ذات اعليٰ ۽ بلندترين آهي. قرآن شريف ۾ ”-الله-“ جو لفظ 2697 ڀير آيو آهي. ابن
العربيءَ جو قول آهي ته ”-الله-“ جو اسم علم آهي ۽ انهيءَ برحق معبود تي دلالت ڪري
ٿو، جنهن ۾ سڀ حقائق وجوديہ موجود آهن. ”-الله-“ ذات -باري- تعاليٰ جو -اسم اعظم-
آهي: ”-الله- لا الہ الا هو وحده“. گهڻن عارفن جو اهوئي خيال آهي. علامه بيضاويءَ
جو چوڻ آهي ته ”-الله-“ جو لفظ ’-الله-‘ مان مشتق آهي. ابوالهيثم کان جڏهن ’-الله-‘
جي اسم جي لغوي -تحقيق- جي -باري- ۾ پڇيو ويو ته هن چيو ته ”حقيقت ۾ ’الاه‘ هو، ال
تعريف داخل ڪيو ويو ته -الله- ٿي ويو. يعني ٻه متحرڪ لام هڪڙي هنڌ گڏجي ويا، انهيءَ
ڪري هڪڙو لام ٻئي ۾ مدغم ٿي ويو ۽ ’-الله-‘ ٿي ويو.“ البيضاويءَ جو اهو چوڻ آهي ته
اصل ۾ هي صفاتي نالو هو، مگر جڏهن -الله- جي ذات سان مختص ٿيو، تڏهن -الله- جي ذات
کان سواءِ ٻئي ڪنهن لاءِ استعمال نٿو ٿئي. تڏهن هن کي اسم عَلَمَ جي حيثيت حاصل ٿي
وئي. انهيءَ سلسلي ۾ قاضي شهاب الدين الخفاجيءَ جو هيءُ قول آهي ته ”-الله-“ جو اصل
يا اشتقاق يا -ان- جي عربي غير عربي هئڻ جي -باري- ۾ ڪئين قول آهن ۽ انهن ۾ اختلاف
آهي. جيتوڻيڪ چيو ويو ته جيئن انساني عقل خدا جي ذات ۽ صفات جي -باري- ۾ ٺوڪرون
کائيندو رهيو آهي، اهڙيءَ طرح لفظ ’-الله-‘ بابت پڻ ششدر ٿي ويو آهي، ڇو ته هن لفظ
۾ به -ان- جي صفاتي نوراني شعاعن جو عڪس آهي، جنهن جي ڪري -اهل- بصارت ۽ بصيرت حيرت
زده آهن. ڪي عالم لفظ ’-الله-‘ کي سامي زبان جو لفظ ڄاڻائين ٿا، مگر انهيءَ -باري-
۾ يقين سان ڪجهه چئي نٿو سگهجي. دراصل سامي ٻولين ۾ ڪي اهڙا لفظ مشابهت رکندڙ هم
معنيٰ هوندا آهن. الزبيدي چوي ٿو ته ’-الله-‘ جو ’الف‘ حذف ڪري نٿو سگهجي، بلڪ الف
سميت سڄي لفظ مان ئي ’-الله-‘ جو مقدس نالو بنجي ٿو. ٻيو ته ’-الله-‘ انهن اسمن مان
آهي، -جن- جي فعل مان اشتقاق -جائز- ڪونهي. -ان- جي برعڪس ’رحمان‘ ۽ ’رحيم‘ جي فعل
مان اشتقاق ٺهي سگهندو آهي. زبيدي چوي ٿو ته صحيح قول آهي ته ’-الله-‘ -ان- ذات جو
اسم علم آهي، جو واجب الوجود آهي ۽ جنهن ۾ سڀئي صفتون ڪمال انداز ۾ جمع آهن ۽ هيءُ
غيرمشتق هوندو آهي.

”-الله-“ اسم ذات آهي ۽ ذات باريءَ جي نالي لاءِ اهڙو موزون لفظ دنيا جي ڪنهن به
ٻوليءَ ۾ موجود ناهي. اهو لفظ ذات -باري- تعاليٰ جي سلبي مفهوم سان گڏ ايجابي مفهوم
کي به جامعيت سان ادا ڪري ٿو. -ان- مان هڪ طرف سڀني باطل معبودن جي نفي ٿئي ٿي ته
ٻئي طرف انهيءَ هستيءَ جي -اثبات- ٿئي ٿي، جنهن لاءِ قرآن شريف ۾ آهي ته ”-الله-
هڪڙو ئي ته آهي“. ”-الله-“ جي صفتن يعني -تخليق-، ربوبيت ۽ قدرت ڪاملہ جو ادراڪ ته
ٿي سگهي ٿو، پر ذات جي حقيقت -انسان- جي علم ۽ فهم کان بالا آهي. مسلمان انهيءَ پاڪ
نالي سان گڏ تعظيمي لفظن (تبارڪ و تعاليٰ، جل جلالہ وغيره) جو اضافو ڪندا آهن.
(وڌيڪ تفصيل لاءِ ڏسو ”خدا“).

خدا جي دين جو اعلان هر دور ۾ سڀني نبين سڳورن جي ذريعي ڪيو ويو آهي. انجيل مقدس ۾
اها ئي ڳالهه حضرت مسيح جي زبان مان هنن لفظ ۾ آئي آهي: ”پوءِ توهان اهڙي ريت دعا
گهرندا ڪريو ته اي اسان جا پيءُ! تون جيڪو آسمان تي آهين، تنهنجو نالو پاڪ مڃيو
وڃي. تنهنجي بادشاهت اچي. تنهنجي مرضي جيئن آسمان تي پوري ٿيندي آهي، ائين زمين تي
به پوري ٿئي.“ (متي ؛ باب 6)

قرآن شريف ۾ ارشاد ٿيو آهي ته: اَللّٰہُ الَّذِیۡ رَفَعَ السَّمٰوٰتِ بِغَیۡرِ
عَمَدٍ تَرَوۡنَہَا ثُمَّ اسۡتَوٰی عَلَی الۡعَرۡشِ وَ سَخَّرَ الشَّمۡسَ وَ
الۡقَمَرَ ؕ کُلٌّ یَّجۡرِیۡ لِاَجَلٍ مُّسَمًّی ؕ یُدَبِّرُ الۡاَمۡرَ یُفَصِّلُ
الۡاٰیٰتِ لَعَلَّکُمۡ بِلِقَآءِ رَبِّکُمۡ تُوۡقِنُوۡنَ (الرعد: 2) ”الله اهو آهي
جنهن ٿنڀن کان سواءِ آسمانن کي مٿانهون ڪيو اٿس، جنهن کي توهان ڏسو ٿا. پوءِ عرش تي
قائم ٿيو ۽ سج ۽ چنڊ کي پنهنجي پنهنجي ڪم ۾ لڳايو اٿس. هو هڪ مقرر مدت تائين هلي ٿو
(هو) ڪم جي تدبير ڪري ٿو ۽ نشانين کي کولي بيان ڪري ٿو ته من توهان پنهنجي پالڻهار
سان ملڻ جو يقين ڪيو.“

لفظ الله عربي زبان ۾ ال ۽ لاه جو مرڪب آهي جنهن جي معنيٰ آهي خدا. لفظ الله عربي
کان سوءِ ابراني ۽ آرمينيائي زبانن ۾ به موجود آهي.

اسلامي عقيدي موجب الله جي ذاتي نالي الله کان سواءِ الله جا نوانوي صفاتي نالا
مشهور آهن. جيڪي هيٺ ڏجن ٿا.

انهن نالن جي نسبت سان ڀڳوان شري رجنيش جو هڪ مشهور ڪتاب Ninety Nine name of
nothing پڻ لکيل آهي.



https://sd.wikipedia.org/wiki/%D8%A7%D8%B3%D8%AA%D8%A7%D8%AF_%D8%A8%D8%AE%D8%A7%D8%B1%D9%8A

سنڌي ٻوليءَ جو ناميارو شاعر سيد احمد شاهه عرف ”استاد بخاري“ ولد سيد حاجن شاهه،
16 جنوري 1930ع تي ڳوٺ غلام چانڊيو، تعلقي ۽ ضلعي دادوءَ جي ڳوٺ غلام چانڊيي ۾
ڄائو.

1944ع ۾ سنڌي فائنل پاس ڪري، 1947ع ۾ تعليم کاتي ۾ استاد مقرر ٿيو. 1964ع ۾ سنڌ
يونيورسٽيءَ مان سنڌي ادب ۾ ايم. اي ڪيائين. 1967ع ۾ گورنمينٽ ڪاليج لاڙڪاڻي ۾
ليڪچرر مقرر ٿيو ۽ آخر ۾ پروفيسر جي عهدي تان رٽائر ڪيائين.

پاڻ سنڌي ٻوليءَ جي بهترين ۽ جديد سنڌي شاعرن ۾ پهرينءَ صف جو شاعر هو. سندس
شاعريءَ جا ڪيترائي مجموعا ڇپيل آهن جيڪي هيٺيان آهن:

استاد بخاريءَ جي شاعريءَ جي لغت ”اکر اکر آرسي“ عنوان سان عزيز ڪنگراڻيءَ تيار ڪئي
آهي، جيڪا سنڌي لئنگئيج اٿارٽيءَ 2009ع ۾ ڇپائي پڌري ڪئي آهي.

سنڌي زبان جو هيءُ ٻهڳڻو شاعر آخري عمر ۾ ڪئنسر جي موذي مرض ۾ وٺجي ويو ۽ انهيءَ
مرض سبب 9 آڪٽوبر 1992ع تي ڪراچيءَ جي اسپتال ۾ وفات ڪيائين. 10 آڪٽوبر 1992ع تي
دادوءَ ۾ دفن ٿيو.

سندس شخصيت ۽ فن تي تاج جويي جو ”قوم چوي ٿي ٻول“ نالي ڪتاب سنڌي ساهت گهر،
حيدرآباد پاران 1993ع ۾ ڇپجي پڌرو ٿيو. سندس زندگيءَ ۽ فن تي ٻيو اهم ڪتاب نوجوان
اديب علي دوست عاجز ”آديسي استاد“ نالي لکيو آهي، جيڪو روشني پبليڪيشن ڪنڊياري
پاران سال 2005ع ۾ ڇپيو آهي. ان کان سواءِ استاد بخاريءَ جي نثري لکڻين، انٽرويوئن،
مهاڳ وغيره تي مشتمل ڪتاب آزاد انور ڪانڌڙي ترتيب ڏئي ”سمي دريا، سمي صحرا“ عنوان
سان ڪويتا پبليڪيشن پاران 2007ع ۾ ڇپايو آهي. استاد بخاريءَ جا ڪلام جهر جهنگ فنڪار
ڳائين ٿا ۽ سنڌ جو بيحد مقبول شاعر آهي.

استاد بخاري پروفيشنل حساب سان سورنهن سال ٻارڙن جي تربيت ڪرڻ کان پوءِ پهريون
سيڪنڊري اسڪول ٽيچر ۽ 1963ع ۾ ليڪچرار ٿيو. هن دوران هن ڊگري ڪاليج لاڙڪاڻو ۽ ڊگري
ڪاليج دادو ۾ خدمتون سرانجام ڏنيون. ليڪچرار کان پوءِ اسسٽنٽ پروفيسر به بڻيو، جنهن
تان 60 سالن جي ڄمار ۾ رٽائر ڪيائون. سندن علمي خدمتن عيوض سنڌ سرڪار ڊگري ڪاليج
دادو جو نالو استاد بخاري ڊگري ڪاليج رکيو آهي.

استاد بخاري نه صرف لائق استاد ۽ سٺو شاعر هيو، پر هُو هڪ سٺو موسيقار پڻ هو. هن
پنهنجي ڪيترن ئي گيتن جون ڌنون ترتيب ڏنيون. استاد سموري حياتي شاعري جي جھول ۾
تازا توانا گيت ڀيٽا ڏنا. استاد بخاري بلڊ ڪينسر جهڙي موذي مرض ۾ مبتلا ٿي چڪو هيو.
موت سان وڙهندي استاد لنڊن مان بلڊ ٽرانفريشن به ڪرائي، نيٺ 9 آڪٽوبر 1992ع تي
استاد لاڏاڻو ڪري ويو. ڪيترائي سال گذري چڪا آهن تڏهن به استاد جي شاعريءَ ساڳي
پاٻوه ۽ شوق سان پڙهي ويندي آهي.



https://sd.wikipedia.org/wiki/%D8%A2%DA%AF%D8%B3%D9%BD

آگسٽ (August) عيسوي سن جو اٺون مهينو ، جنهن تي اهو نالو ، رومين جي مشهور بادشاهه
آگسٽس ( 63 ق . م 14 ق . م ) سبب پيو . جيئن ته رومي بادشاهه آگسٽس نهايت ايماندار
۽ انصاف پسند هوندو هو . تنهن ڪري روم جو عوام منجهانئس ڏاڍو خوش هوندو هو ۽ هن سان
گهڻي محبت ۽ عقيدت رکندو هو . آگسٽس جي لفظي معنيٰ آهي دانا. رومين هن کي آگسٽس
يعني ” مقدس يا محترم “ جو لقب ڏئي ڇڏيو . انهيءَ لقب پٺيان ، عيسوي سال جي اٺين
مهيني تي ، آگسٽ نالو رکي ، رومي عوام پنهنجي عظيم شهنشاهه کي هميشه لاءِ امر ڪري
ڇڏيو . آگسٽس جو اصل نالو آڪٽيوين ( Octavian us ) هو ۽ هو جوليس سيزر جو ڀاڻج هو ۽
سيزر جي قتل بعد روم جو بادشاهه ٿيو . هن روم ملڪ کي تمام گهڻي ترقي وٺرائي . هن جي
دور ۾ تعميرات کي فروغ حاصل ٿيو . جيئن ته ڏينهن جي حساب سان ، جولاءِ مهيني ۾ 31
ڏينهن ٿي آيا ۽ آگسٽ مهيني ۾ 30 ڏينهن پئي ٿيا . جيڪا ڳالهه رومي عوام کي پسند نه
آئي . هنن ڇا ڪيو جو سيپٽمبر مهيني جي 31 ڏينهن مان هڪ ڏينهن گهٽائي ، آگسٽ ۾ آڻي ،
ان کي 31 ڏينهن وارو مهينو بنائي ، پنهنجي عقيدت ۽ شهنشاهه جي وڏائيءَ جو اظهار ڪري
ڇڏيو . هنن کي اها ڳالهه پسند ئي نه پئي آئي ، ته آگسٽ جو مهينو ، جولاءِ- جوليس
سيزر جي نالي سان منسوب ٿيل مهينو ) مهيني کان گهٽ هجي . ان کان سواءِ اها ڳالهه به
مشهور آهي ، ته شهنشاهه آگسٽس ، سال جي اٺين مهيني ۾ نهايت سٺا ۽ عوامي ڀلائيءَ جا
ڪم ڪيا هئا . انهيءَ مهيني ۾ مصر جي فتح ٿي ، رومي ڪائونسل جي تشڪيل ٿي ۽ روم طويل
جنگ جي خاتمي سبب مشهور ٿيو . انهيءَ ئي مهيني ۾ ادب، آرٽ ، موسيقي ۽ شاعريءَ کي
ترقي ملي . تعميرات کي عروج حاصل ٿيو .آگسٽ مهيني ۾ ڌرتيءَ جي اڌ حصي تي ڏينهن ننڍا
۽ راتيون وڏيون ٿينديون آهن ، جڏهن ته باقي اڌ حصي تي ڏينهن وڏا ۽ راتيون ننڍيون
ٿينديون آهن . هن مهيني ۾ برساتون به خوب پونديون آهن . درياهه موجن ۾ هوندا آهن.
هن مهيني دوران اتر اڌ گول ۾ ڏينهن ننڍا ٿيندا آهن، پر ان جي ابتڙ ڏکڻ اڌ گول ۾
ڏينهن وڏا ٿي ويندا آهن. هن مهيني ۾ مينهن وسن ٿا.



https://sd.wikipedia.org/wiki/%D8%A2%DA%AA%D8%B3%D9%81%D9%88%D8%B1%DA%8A_%D9%8A%D9%88%D9%86%D9%8A%D9%88%D8%B1%D8%B3%D9%BD%D9%8A

آڪسفورڊ (Oxford)، انگلينڊ جو مشهور شهر آهي، جيڪو ”آڪس درياهه“ جي ڪناري تي ٻڌل
آهي. هن -انگريزي- لفظ جي لغوي معنيٰ آهي: ”آڪس درياهه جو گھاٽ (ڪنارو).“ -انگلنڊ-
جي هِن مشهور شهر ۾، دنيا جي قديم -ترين- درسگاهه ”-آڪسفورڊ يونيورسٽي-“ پڻ واقع
آهي، جنهن جو شمار دنيا جي تمام وڏن تعليمي ادارن ۾ ٿئي ٿو. هن درسگاهه جو بنياد ته
قديم زماني کان رکيل آهي، پر -ان- ۾ باقاعده -تعليم- جو سلسلو 1133ع کان شروع ٿيو.
1163ع ۾ هن درسگاهه جو درجو وڌائي”يونيورسٽي“ ڪيو ويو. هن وقت ٽيهه ڪاليج ساڻس
لاڳاپيل آهن. پڙهائيءَ جو طريقو ڪاليجن توڙي يونيورسٽيءَ ۾ هڪ جهڙو آهي، جيڪو صرف
”ليڪچرن“ تائين محدود آهي. اتان جا -استاد- پنهنجي رهائشگاهن تي به -تعليم- ۽ تربيت
ڏين ٿا. ”-آڪسفورڊ يونيورسٽي-“ جي مشهور ”بوڊيلين (Bodielian) لائبرري“ پوري دنيا ۾
مشهور ۽ وڏي لائبرري آهي. سال 1946ع ۾ واڌارو ڪري، هن لائبرري ۾ پنجاهه لک ڪتابن جي
گنجائش رکي وئي هئي.



https://sd.wikipedia.org/wiki/%D8%A2%D8%A6%D8%B2%D9%86_%D9%87%D8%A7%D9%88%D8%B1

آئزن هاور (انگريزي ٻولي: Eisenhower) آمريڪي جنرل ۽ مدبر، آمريڪا جو چوٽيهون صدر
رهيو. هو 1890ع ۾ ڊيني من (ٽيڪساس) ۾ پيدا ٿيو.

1915ع ۾ فوج ۾ ڀرتي ٿيو. ٻي جنگ عظيم شروع ٿي ته آمريڪي چيف آف اسٽاف، جنرل مارشل
جي آفيس ۾ برگيڊيئر جنرل جي حيثيت سان جنگي منصوبه بنديءَ جو سربراهه مقرر ڪيو ويو.
جون 1942ع ۾ يورپ ۾ آمريڪي فوج جو ڪمانڊر بڻايو ويو. نومبر 1942ع ۾ اتر آفريڪا تي
اتحادي فوجن جي حملي جي اڳواڻي ڪئي. جنوري 1943ع ۾ مغربي يورپ ۾ اتحادي فوج جو
سپريم ڪمانڊر بڻايو ويو. 1944ع ۾ جنرل جي عهدي تي فائز رهيو. 6 جون 1946ع ۾ فرانس
تي حملو ڪيائين ۽ پوءِ وري مغربي يورپ ۽ جرمنيءَ تي حملن جي ڪمان سنڀاليائين. 1945ع
کان 1948ع تائين آمريڪي فوج جو چيف آف اسٽاف رهيو. ان کانپوءِ رٽائرڊ ٿي ڪولمبيا
يونيورسٽيءَ جو صدر ٿيو. 1951ع ۾ نيٽو فوج جو ڪمانڊر بڻايو ويو.

1952ع ۾ ري پبلڪن پارٽيءَ طرفان صدارتي چونڊن ۾ حصو ورتائين. ڊيموڪريٽڪ پارٽيءَ جي
اميدوار کي شڪست ڏئي ڪامياب ٿيو. 1956ع ۾ ٻيهر صدارتي چونڊن ۾ حصو ورتائين ۽ پنهنجي
مخالف ايڊلائي سيٽونسن کي ٻيو ڀيرو شڪست ڏئي صدر چونڊجي ويو. 1961ع ۾ سياست تان
رٽائرمينٽ ڪيائين. آئزن هاور ويٽنام ۾ ايٽمي هٿيارن جي استعمال جو زبردست حامي هو.
هو 1969ع ۾ وفات ڪري ويو.



https://sd.wikipedia.org/wiki/%DA%AF%D9%88%D8%AA%D9%85_%D9%BB%DA%8C

گوتم ٻڌ (Bhudha)، هندستان ۾ پيدا ٿيو، هو هڪ شاهي خاندان مان هو سندس نالو اصل
نالو ”سڌارٿ“ هو. هن جي ماءَ مهاراڻي مايا لاءِ قديم ڪٿائن ۾ لکيل آهي ته ”مايا،
چوڏهينءَ جي چنڊ جيان مقدس، قابل احترام ۽ پوڄا لائق هئي. هوءَ پنهنجي ارادي ۾
ڌرتيءَ جيان اٽل ۽ خاموش هئي. هن جي دل ڪنول جيان پاڪ هئي.“

گوتم جي پيدائش شاهي خاندان ۾ ٿيڻ سبب کيس نازن سان پاليو ويو ۽ ڪوشش ڪئي وئي ته
گوتم کي ڪابه تڪليف نه پهچي ۽ نه هو دنيا جون تڪليفون ۽ عذاب ڏسي سگهي. هڪ قصي
مطابق گوتم تڏهن دنيا جي تڪليفن کان واقف ٿيو جڏهن هن هڪ غريب، هڪ اپاهج ۽ هڪ جنازي
کي ڏٺو. اهي منظر ڏسي هن جي طبيعت تي گهرو اثر پيو. نتيجو اهو نڪتو ته کيس راج محل
۾ هاڻي کيس سڪون ڪون ٿي آيو. راج محل ۾ وٽس عيش عشرت جو هر سامان موجود هو، هڪ
خوبصورت ۽ نوجوان زال هئي. تنهن هوندي به هن جي طبيعت ۾ ٿورو به ڦيرو نه آيو. هو
ڏينهون ڏينهن وڌيڪ بي چين ٿيندو ويو. هن وٽ اهي خيال اڀرڻ لڳا ته دنيا جي تڪليفن
کان نجات جي راه ڪهڙي آهي. ان ئي جستجو ۽ تسڪين جي حاصلات لاءِ هڪ ڏينهن خاموشيءَ
هو راج محل ۽ سمورن واسطيدارن کي ڇڏي جهنگ ڏانهن نڪري پيو. گهڻن ئي سالن پڄاڻان
هندستان جي هڪ شهر ”گيا“ ۾ هڪ وڻ هيٺيان ويٺي ويٺي کيس سموري گيان جي اها روشني ملي
وئي، جنهن کي ”ٻڌتا“ چيو وڃي ٿو. اهڙي طرح هو ”ٻڌ“ ٿي ويو. جنهن وٽ هيٺان پاڻ ويٺو
هو اهو وڻ ”ٻوڌيور ڪڇ“ جي نالي سان مشهور آهي. پوءِ جڏهن گوتم کي جيئن ئي نرواڻ
(روشني) ملي، جنهن جي هن کي ڳولا هئي، ته هو اٿي کڙو ٿيو. هاڻ هو نه فقط گوتم يا
سڌارٿا هو پر هو ”ٻڌ“ پڻ هو.

گوتم ٻڌ پنهنجي بزرگ آستا (Asita) سان پڻ ملڻ چاهيو ٿي. آستا ان زماني جو هڪ پوڙهو
رشي هو، جنهن دنيا جي ڳالهين کي تياڳي هماليا جبلن ۾ اڪيلائپ وڃي اختيار ڪئي هئي.
هن شهزادي سڌارٿا (گوتم) لاءِ اڳڪٿي ڪئي هئي ته هي يا ته وڏو بادشاهه يعني چڪرا
وارتي ٿيندو يا ڪنهن وڏي ڌرم جو اڳواڻ (ٻُڌ). گوتم ٻُڌ هن درويش صفت انسان آستا ۽
پنهنجن ٻن استادن الارا ڪلاما ۽ راما پِتا سان ملي کين پنهنجي حاصلات کان آگاهه ڪرڻ
لاءِ نڪتو، پر کيس خبر پيئي ته اهي ٽي ئي گذاري ويا آهن. ٻڌ (مرشد) بنجڻ کان پوءِ،
گوتم ٻن سوداگرن تپوسا ۽ ڀالڪا سان مليو، جيڪي هن جا پهريان ٻالڪا/مريد (Disciples)
ٿيا. گوتم ٻڌ پنهنجي ٺوڙهه ڪرائي، پنهنجي وارن جي سوغات پنهنجن هنن ٻن مريدن کي
ڏني. گوتم جا اهي وار برما (ميانمار) جي ٻڌ مندر ”شويداگون پگوڊا“ (جنهن کي انگريزي
۾ گريٽ داگون ۽ گولڊن پگوڊا سڏجي ٿو) ۾ تبرڪ طور رکيل آهن. هي پگودا (ٻڌن جو مندر)
برما جي ٻڌن لاءِ سڀ کان اتم ۽ پوتر سمجھيو وڃي ٿو جنهن ۾ گوتم ٻڌ جي وارن جي اٺ
لڙين سان گڏ گوتم جون ٽي ٻيون نشانيون به آهن جن جي زيارت لاءِ برما ۽ ٻاهر جي دنيا
جا ٻُڌَ ياتري اچن ٿا. سون جو پاڻي چڙهيل هي اتاهون پگوڊا 100 کن ميٽر (330 فٽ)
بلند برما جي گادي واري شهر ينگون (پراڻو نالو رنگون) ۾ ڪانڊاگي نالي مشهور ڍنڍ جي
اولهه ۾ سنگو تارا پهاڙيءَ تي آهي.

سرناٿ (Sarnath) شهر هڪ قسم جو زيارت گاهه آهي، جِتي ٻارهوئي ٿائلينڊ، جپان، تبت،
برما، سريلنڪا جا ٻُڌ ياتري ايندا رهن ٿا. انهيءَ ڪري انهن جي سرڪار هِتي انهن لاءِ
مندر به ٺهرائي ڇڏيا آهن. ٻڌ ڌرم بابت اها حيرت جي ڳالهه آهي ته ان جو باني انڊيا ۾
ڄائو ۽ هن مذهب جي پرچار انڊيا کان شروع ٿي پوءِ برما، سري لنڪا، چين، تبت، سيام
(ٿائلنڊ) ويندي جپان ۽ ڪوريا تائين هي ڌرم مشهور ٿيو. هر ملڪ ۾ هن ڌرم ۾ ٿوري گهڻي
تبديلي ضرور آئي آهي، پر سڀ گوتم جا پوئلڳ آهن.

ڪُشي نگر جنهن جي آدم شماري 20 هزار مس ٿيندي، ٻُڌن لاءِ وڏي اهميت رکي ٿو جو ٻُڌن
جو اهو عقيدو آهي ته مري وڃڻ کان پوءِ گوتم ٻڌ کي هن شهر ۾ نرواڻ حاصل ٿيو هو. ڪُشي
نگر جنهن کي ڪُسي نگر ۽ ڪُسي نارا جي نالن سان پڻ سڏيو وڃي ٿو. اتر پرديس رياست جي
ڪُشي نگر ضلعي جو شهر آهي. ڪشي نگر انڊيا جي مشهور شهر گورک پور کان 52 ڪلوميٽر
اوڀر ۾ آهي. هَتا، ديوريا ۽ فضل نگر ٽائون سندس ڀر ۾ آهن.

گوتم ٻڌ ”ٻڌ گيا“ شهر ۾ پپر جي وڻ هيٺان تپسيا ۽ ماٺ جو روزو رکڻ ۽ اندر جي روشني
حاصل ڪرڻ کانپوءِ پنهنجن شروعاتي ڪجهه مريدن سان گڏ هن شهر ”سرناٿ“ پهتو ۽ هِتي جي
هرڻن واري پارڪ (Deer Park) ۾ پهريون واعظ ڏنو. ان ڪري هي شهر سرناٿ پڻ ٻڌ گويا ۽
ڪشي نگر وانگر ٻڌن لاءِ متبرڪ شهر سمجھيو وڃي ٿو.

سرناٿ شهر ۾ گوتم ٻڌ ۽ ان سان واسطو رکندڙ شين جون ڪيتريون تصويرون ۽ مورتيون آهن.
هن شهر سرناٿ بابت هِڪُ ڪِتابُ جنهن جو نالو آهي: “Guide to Buddhist Ruins of
Sarnath” هن ڪِتابَ جو ليکڪ آهي راءِ بهادر ديارام ساهي. ٻڌن جو چوٿون پوتر شهر
لمبني (Lumbini) آهي، جيڪو نيپال جي روپان دَهي ضلعي ۾ آهي. هِتي راڻي مايا ديويءَ
گوتم (سڌارٿا) کي جنم ڏنو. گوتم جي ڄمڻ کان پوءِ، سگهوئي، هفتي اندر مايا گذاري وئي
۽ گوتم کي سندس ماسيءَ (مايا جي ڀيڻَ) ”مهاپاجا پَتي“ نپايو. ”مايا ۽ سڌوڌانا کي
ويهن سالن تائين ڪو به ٻار نه ٿيو.“ ”روايتن موجب، چوڏهينءَ جي هڪ چانڊوڪي رات جو
راڻي عطر عنبير هڻي، چوٽا کولي ستي پئي هئي ته هن خواب ۾ محسوس ڪيو ته هن وٽ چار
ديوَ (روحَ) آيا، جيڪي هن کي هماليا جبلن ڏي انوٽتا ڍنڍ تي وٺي آيا. ان ڍنڍَ ۾
سِنان ڪرائڻ کان پوءِ ديون هن کي سهڻا ڪپڙا پارائي خوشبوئن سان معطر ڪيو. ان کان
پوءِ هن ڏٺو ته هڪ اڇو هاٿي ڪنول (Lotus) جو گل پنهنجي سونڍ ۾ جھلي هن اڳيان ظاهر
ٿيو ۽ هن جي چوڌاري ٽي ڦيرا ڪري، هن جي ساڄي پاسي کان سندس پيٽ ۾ داخل ٿي ويو ۽
راڻيءَ جي اک کلي وئي. هوءَ سمجھي وئي ته هن کي ٻار ڄمڻ جو نياپو ڏنو ويو آهي.“
گوتم لمبني شهر ۾ ڄمڻ کان پوءِ 29 ورهين جي عمر تائين اتي ئي رهيو. ان بعد هو تپسيا
لاءِ ٻُڌ گايا ۾ رهيو، جِتان هو هن شهر سرناٿ پهتو. گوتم ٻڌ جي سرناٿ شهر ۾ اچڻ کان
پورن 300 سالن کان پوءِ هندستان جو شهنشاهه اشوڪ هن شهر سرناٿ ۾ آيو، جنهن هِتي هڪ
اسٽوپا (ٿنڀو) ٺهرايو جيڪو اڄ ڏينهن تائين قائم آهي ۽ ”چوکنڊي اسٽوپا“ سڏجي ٿو.

هندستان جي شهر ڪاشي ”بنارس“ جي ويجهو سارناٿ جي شڪارگاه ۾ ٻڌ پنهنجي تبليغ شروع
ڪئي. سارناٿ ان دور ۾ رشي پتن سڏبو هو. گوتم ٻڌ پنهنجي تعليم ۾ ديوتائن جي نالي تي
ٿيندڙ جانورن جي قربانين جي مذمت ڪئي. هن وڌيڪ زور ان ڳاله تي ڏنو ته جيڪڏهن قرباني
ڏيڻي آهي ته انسان کي گهرجي ته پنهنجي ڪاوڙ، حسد ۽ خواهشن کي قربان ڪري نڪي معصوم
جانورن جو خون وهائي.

گوتم ٻڌ جي پيدائش وقت هندستان ۾ ”ويدڪ ڌرم“ ڦهليل هو، پر ان ۾ به وقت سان گڏ ڪافي
تبديليون اچي چڪيون هيون. برهمڻ يا مذهبي اڳواڻن پوڄا پاٺ ۽ ظاهري رسمن تي گهڻو زور
ڏنو ٿي. انهن ذاتين جون بندشون وڌيڪ سخت ڪري ڇڏيون. مذهبي پيشوائن عام انسان جي
زندگي کي وڌيڪ ڏکارو بنائي ڇڏيو هو. تنهنڪري گوتم ٻڌ، مذهبي پيشوائن کان تنگ ٿيل
طبقي جو پسنديده سڌارڪ ٿي پيو. گوتم، انهن مذهبي پيشوائن جي خرابين کي وڌيڪ چٽو ڪيو
۽ ان ڳاله تي زور ڏنو ته عبادت جي ڏيکاءَ وارين رسمن ۾ ڪابه صداقت ناهي. اهڙي طرح
هن ٻڌ ڌرم جي پوئيلڳن ۽ ڀڪشوئن جي هڪ تنظيم ”ٻڌ سنگه“ جو بنياد وڌو.

هڪ مذهب جي حيثيت ۾ ٻڌ ڌرم گهڻي وقت تايئن مشهور نه ٿي سگهيو، پر وقت گذرڻ سان گڏ
ان جي مشهوريءَ ۾ واڌارو ايندو ويو. هندستان ۾ الڳ مذهب طور ٻڌ ڌرم گهڻي ڀاڱي نه
اچي سگهيو. هندستان کان ٻاهر ٻڌ ڌرم هڪ جدا مذهب واري حيثيت اختيار ڪئي. ڏورانهن
علائقن مثال طور سريلنڪا کان وٺي چين تائين ان نظريي جو جدا مذهب طور ڦهلاءُ ٿيو پر
پنهنجي ئي وطن هندستان ۾ اهو برهمڻ ازم يا هندو ڌرم ۾ ضم ٿي ويو. البته هندو ڌرم تي
ان جو گهرو اثر ٿيو ۽ هندو مذهب مان ڪافي برايون ۽ وهم نڪري ويا.



https://sd.wikipedia.org/wiki/%DA%AA%D9%BE%D9%87%D9%87

ڪپھ هڪ نازڪ ريشو آهي جيڪو ڦٽي جي شڪل ۾ ڪپھ جي ٻوٽي تي ٻجن جي چوڌاري پيدا ٿيندو
آهي۔ ھي دنيا جي ڪيترن ئي علائقن ۾ پيدا ٿيندو آهي۔ ڪپھ جي ريشي کي روئي يا ڌاڳي جي
شڪل ڏئي ڪپڙو ٺاهڻ ۾ استعمال ڪيو ويندو آهي۔ ڪپھ کي انگريزي ۾ Cotton چيو ويندو
آهي.

تاريخي لحاظ کان سنڌو ماٿري ڪپھ يا وونئڻ جي فصل جو اصلي مرڪز رهي آھي ۽ اهڙيون
شاهديون موئن (موهِن) جي دڙي جي کوٽائيءَ وقت مليون آهن. هندو مذهب جي پراڻي ڪتاب
رگ ويد ۾ اهي اهڃاڻ ملن ٿا ته سنڌي ڪپھ (Indus Cotton) جنهن کي ڪرپاسا يا ڪپھ سڏيو
وڃي ٿو، سنڌ ۾ ململ جي ڪپڙي جي ڌاڳي واسطي پوکي ويندي هئي. هڪ ٻئي مذهبي ڪتاب توريت
۾ آيل آهي ته ڪپھ جي ملائم ۽ عمدي ڪپڙي کي سنڌو سڏيو ويندو هو. اهو ظاهر ڪري ٿو ٿه
ڪپھ جو اصلي پراڻو گهر سڌو ماٿري آهي.

جڏھن تاريخي حوالن سان اهو به چيو وڃيٿو ته حضرت عيسا کي جڏهن پنهنجي قوم صليب تي
چاڙھيو پئي، تڏهن به کيس سنڌ جو ڪپڙو پاتل هو. مطلب ته قديم تاريخن مان اها ڳالھ
صاف ظاهر آهي ته ڪپھ جو قديم گهر سنڌو ماٿري ئي هو.

تيرهين عيسوي صديءَ جي مشھور سياح مارڪو پولو جي لکڻين مان پروڙ پوي ٿي ته هتان جو
ڪپڙو اهڙو ته نفيس ۽ سنهڙو هو جو هٿ لائڻ سان ڄڻڪ محسوس ئي نه ٿيندو هو.

ارڙھين عيسوي صديءَ جي شروع ۾ هڪ انگريز فوجي آفيسر پاٽنجر سنڌ جو دورو ڪندي ڄاڻايو
هئو ته، سنڌ ۾ وونئڻن جو فصل سڀ کان اهم آگي، جيڪو وچين ۽ ڏاکڻي سنڌ جي علائقي ۾
وڏي پيماني تي پوکيو ويندو آهي. اڳتي هلي ٻڌائي ٿو ته وونئڻ ٻن قسمن جا پوکبا هئا.
هڪڙا دائمي وڻن وانگر ۽ ٻيا مندائتا يا هڪ سال وارا وونئڻ هئا.

شروعاتي ۽ جديد دؤرن ۾ سنڌ جي ڪپھ جو واپاري ۽ صنعتي سفر جاري رهندو آيو. سنڌ جو
ڪپڙو ايران ۽ ترڪيءَ ۾ مشهور هو. هتان جو ڪپڙو بصري ۽ ڪانگو جي بندرن ڏانهن به
ويندو هو. سترهين ۽ ارڙهين صدي ۾ ٺٽو، نصرپور، درٻيلو، ۽ ڪنڊيارو ڪپڙي جي صنعت جا
مرڪز هئا. 1402ع ڌاري ايسٽ انڊيا ڪمپني سنڌ جي ڇھه هزار بافتي جي ٿانن جو آرڊر ڏنو.
1436ع ۾ فريملن ايسٽ انڊيا ڪپني کي اطلاع ڏنو هو ته سڄي هندستان جو ڪپڙو سنڌ جي
ڪپڙي جهڙو ناهي ۽ نه وري واپار لاءِ ايترو مال (ڪپھ) ٻئي ڪنهن هنڌان ملي سگهندو،
سنڌ جو ڪپڙو رنگ ۽ اوڄ ۾ ڀلو آهي.



https://sd.wikipedia.org/wiki/%D9%BE%D8%A7%DA%AA%D8%B3%D8%AA%D8%A7%D9%86_%D8%AC%D9%8A_%D8%A2%D8%B2%D8%A7%D8%AF%D9%8A_%D8%AC%D9%88_%DA%8F%D9%8A%D9%86%D9%87%D9%86

پاڪتان جي آزادي جو ڏينهن یا يوم استقلال هر سال 14 آگسٽ تي پاڪستان ۾ آزادي جي
ڏينهن جي نسبت سان ملهايو ويندو آهي۔ هي اهو ڏينهن آهي جڏهن پاڪستان 1947ء ۾
انگلستان کان آزاد ٿي ڪري وجود ۾ آيو. 14 آگسٽ جو ڏينهن پاڪستان ۾ سرڪاري سطح تي
قومي ڏڻ جي طور تي وڏي ڌوم ڌام سان ملهايو ويندو آهي پاڪستاني عوام هن ڏينهن پنهنجو
قومي جهنڊو هوا ۾ بلند ڪندي پنهنجي محسنن کي خراج تحسين پيش ڪندو آهي ۔ سڄي ملڪ ۾
اهم سرڪاري عمارتن تي چراغان ڪئي ويندي آهي۔اسلام آباد جيڪو پاڪستان جودارالحڪومت
آهي، ان کي خاص طور تي سجايو ويندو آهي، ان جا منظر ڪنهن جشن جو ماحول پيدا ڪري
رهيا هوندا آهن۔ ۽ هتي هڪ قومي حيثيت جي حامل تقريب ۾ صدر پاڪستان ۽ وزيراعظم قومي
جهنڊو بلند ڪندي ان ڳالهه جو عهد ڪندا آهن ته اسان هن جهنڊي وانگر هن پياري وطن کي
به عروج ۽ ترقي جي بلندين تائين پهچائينداس۔ انهن تقریبن کان علاوہ نه صرف صدارتي ۽
پارلياماني عمارتن تي قومي جهنڊو لهرايو ويندو آهي پر سڄي ملڪ ۾ سرڪاري ۽ نيم
سرڪاري عمارتن تي به سائو چنڊ وارو جهنڊو شان ۽ شوقت سان بلندي جو نظارو پيش ڪري
رهيو هوندو آهي۔ يوم اسقلال جي ڏينهن تي ريڊيو، ٽيليويزن ۽ انٽرنيٽ تي سڌوسئون صدر
۽ وزيراعظم پاڪستان جي تقریرن کي نشر ڪيو ويندو آهي ۽ اهو عهد ورجايو ويندو آهي ته
اسان سڀني کي ملي ڪري هن پياري وطن کي ترقي، خوشحالي ۽ ڪاميبن جي بلند سطح تي
پهچائڻو آهي۔



https://sd.wikipedia.org/wiki/%D9%88%D9%84%D8%A7%D8%AF%D9%8A%D9%85%D9%8A%D8%B1_%D9%BE%D9%8A%D9%88%D8%AA%D9%86

ولاديمير پيوتن (/ˈpuːtɪn/; Russian: Влади́мир Влади́мирович Пу́тин; IPA:
[vlɐˈdʲimʲɪr vlɐˈdʲimʲɪrəvʲɪtɕ ˈputʲɪn] ( listen), آڪٽوبر 7، 1952ع تي ڄائو) 7
مئي 2012ع کان روس جو صدر آهي. پيوتن 1999ع کان 2000ع تائين وزير اعظم، 2000ع کان
2008ع تائين صدر ۽ وري 2008ع کان 2012ع تائين وزير اعظم هو.  وزير اعظم جي طور تي،
پنهنجي بئي مدي دوران، هو حڪمران پارٽي جي، يونائيٽڊڊ رشيا پارٽيءَ جو چيئرمين هو.

پنهنجي اَبائي سينٽ پيٽرز برگ جي سياست ۾ داخل ٿيڻ کان پهرين پيوتن ڪي جي بي ( KGB)
۾ 16 سال آفيسر رهيو ۽ 1991ع ۾ ليفٽيننٽ ڪرنل جي عهدي تي پهچي ريٽائر ٿيو هو. 1996ع
۾ ماسڪو منتقل ٿيو ۽ صدر يلسٽن انتظاميا ۾ شامل ٿيو، يلسٽن جي استعيفا کان پوءِ، هو
صفن ۾ تيزي سان اڳتي وڌي آيو  ۽ 31 ڊسمبر 1999ع ۾ وقتي (قائم مقام) صدر ٿيو. پيوتن،
ڪميونسٽ پارٽيءَ جي پنهنجي مخالف Gennady Zyuganov کان 30 سيڪڙو کان 52 سيڪڙو جي
ڀيٽ سان صدراتي اليڪشن کٽي ورتي. هن 2004ع ۾ وري 72 سيڪڙو ووٽ کڻي اليڪشن کٽي هئي.

2008ع ۾ صدارتي مدي لاءِ، جيئن ته آئين جي مقرر ڪيل حد سبب پيوتن لاڳاتار ٽيون دفعو
ٻيهڻ جي لاءِ اهل ڪو نه هو، تنهنڪري 2008ع جي صدارتي اليڪشن ۾ پيوتن جي بيهاريل
اميدوار دميتري ميڊوف چونڊون کٽيون. ... سيپٽمبر 2011ع ۾، صدارتي مدو چئن سالن مان
وڌائي چهه سال ڪيو ويو ته پيوتن اعلان ڪيو ته اهو ٽيون دفعو صدر جي عهدي لاءِ
بيهندو. هن 64 سيڪڙو ووٽن سان مارچ 2012ع جي اليڪشن کٽي ورتي. ... مخالف ڌر جي
گروپن پيوتن ۽ يونائيٽڊڊ رشيا پارٽي تي ٺڳي ڪرڻ جو الزام هنيو.

پيوتن جي پهرين صدارت دوران، روسي معشيت ۾ لاڳيتو اَٺن سالن کان واڌارو آيو ۽ جي ڊي
پيءَ ۾ واڌاري سبب قوت خريد ۾ 72 سيڪڙو واڌارو آيو. اها ترقي، وکرن جي تيز بازاري،
تيل جي بلند قيمتن ۽ دورانديش معاشي ۽ مالي پاليسين جي نتيجي ۾ آئي هئي.  2008-2009
جي عالمي اقتصادي بحران جي اَچڻ، ڪرندڙ تيل جي قيمتن، ڪرائيميا تي روسي قبضي ۽ اوڀر
يوڪرين ۾ دخل ڏيڻ کان پوءِ 2014ع ۾ اولهه جي طرفان مڙهيل پابندين، 2015ع ۾ 3.7
سيڪڙو جي حساب سان جي ڊي پي جي سسڻ جي ڪري معشيت جي ڏکيائين ۾ واڌارو آندو آهي.

2015ع ۾، اڪنامسٽ ميگزين جي جمهوري فهرست ۾، درجي بنديءَ جي حساب سان روس 167 ملڪن
مان 132  ”آمرايت“ طور اچي ٿو.

پيوتن پنهنجي عهدي جي دوران، داخلي طور تي ڏاڍي مُکياري ماڻي آهي. خاص طور تي 2014ع
۾ ڪِرائيميا جي الحاق کان پوءِ. 2007ع ۾، اهو ٽائيم ميگزين جي سالياني سخصيت، ۽
2004، 2008، 2014 ۽ 2015 ۾، دنيا جي 100 بااثر ترين شخصيتن جي فهرست ۾ موجود هو.
2013ع، 2014ع ۽ 2015ع ۾، اهو دنيا جي سڀني کان طاقتور فردن جي فوربس فهرست ۾ نمبر
هڪ تي ڏيکاريل هو.

پيوتن، سوويت يونين جي،  وفاقي روسي سوويت سوشلسٽ ريپبلڪ (روسي فيڊريشن جي جديد
سينٽ پيٽرس بَرگ) ۾ 7 آڪٽوبر 1952ع تي پيدا ٿيو هو. پيوتن جا والدين اپيرينوڊوچ
پيوتن (1911–1999) ۽ ماريا اِيوانونا پيوتنا (née Shelomova; 1911–1998) هئا. ٻه
ڀائر، وڪٽر ۽ البرٽ 1930ع جي وچ ڌاري پيدا ٿيا هئا. البرٽ ٻالڪپڻي ۾ ۽ وڪٽر ٻي
عالمگير جنگ ۾ لينن گراڊ جي گهيري دوران خناق وگهي مري ويو.

پيوتن جي والده فيڪٽري ۾ ڪم ڪندي هئي ۽ سندس والد سوويت بحريا ۾ ڪانسرپٽ هو، جنهن
1930ع جي شروعات ۾ آبدوز ٻَيڙي تي خدمتون سرانجام ڏنيون. ٻي عالمي جنگ ۾، پيوتن جي
والد اين ڪي وي ڊي (NKVD) جي تباهي بٽالين ۾ خدمتون سرانجام ڏينون. پوءِ، پيوتن جي
والد کي باقاعدي فوج ۾ بدلي ڪيو ويو، جتي 1942ع ۾ اهو شديد زخمي ٿي پيو هو.

1 سيپٽمبر 1960ع تي، پيوتن پنهنجي گهر جي ويجهو، بسڪوف لين (Baskov Lane) تي اسڪول
نمبر 193 ۾ پڙهائي شروع ڪئي. ... 

ٻارانهه سالن جي عمر ۾، پيوتن سامبو ۽ جوڊو  سکڻ شروع ڪئي. پيوٽن جي مرضي هئي ته
اهو سوويت پردي تي هڪ اهم جاسوس آفيسر جي طور تي ڪردار ادا ڪري.

پسينٽ پيٽرز برگ هائي اسڪول نمبر 281 ۾ پيوتن جرمن سکيو ۽ رواني سان جرمن ٻولي
ڳالهائي ٿو.

پيوتن لينن گراڊ اسٽيٽ يونيورسٽيءَ ۾ قانون جي تعليم پرائي ۽ 1975ع ۾ گريجوئيش ڪئي.
پيوتن جو مقالو، بين الاقوامي قانون ۾ سڀ کان وڌيڪ پسنديده قوم سان ڪاروبار جو
نظريو“ هو. اُتي هوندي، پيوتن لاءِ ڪميونسٽ پارٽي آف سوويت يونين ۾ شامل ٿيڻ لازمي
هو ۽ ڊسمبر 1991ع تائين ان جو ميمبر رهيو. پيوتن، اَسسٽنٽ پروفيسر اَناتولي سابشيڪ
سان مليو جنهن کيس ڪاروباري قانون (khozyaystvennoye pravo) پڙهايو ۽ پيوتن جي
ڪيريئر تي متاثر ڪندڙ اَٿر ڇڏيو.

1975ع ۾، پيوتن ڪي جي ٻيءَ ۾ شامل ٿيو ۽ ڪي جي بيءَ جي اوکاٽا، لينن گراڊ (سينٽ
پيٽرس برگ) جي 401 ااسڪول ۾ سِکيا حاصل ڪئي. اسڪول کان پوءِ، سيڪنڊ چيف ڊائريڪٽوريٽ
(ڪائونٽر انٽيليجينس) ۾ ڪم ڪيو، پهرين اهو فرسٽ چيف ڊائريڪٽوريٽ ۾ بدلي ڪيو ويو هو،
جتي اهو پرڏيهين ۽ ڪائونسلر عملدارن جي نگراني ڪندو هو.

1985ع کان 1990ع تائين، پيوتن هڪ لڪل سڃاڻپ سان مُترجم طور ڊريسڊن، اوڀر جرمنيءَ ۾
خدمتون سرانجام ڏنيون.

پيوتن جي سرڪاري سوانح حيات مطابق، 9 نومبر 1989ع ۾، ديوار برلن جي ڊهڻ دوران، ڪي
جي بيءَ جي فائلن کي مظاهرين کان بچائڻ لاءِ ساڙي ڇڏيو هو.

اوڀر جرمنيءَ جي ڪميونسٽ حڪومت جي خاتمي کانپوءِ پيوتن لينن گراڊ موٽي آيو، جتي جون
1991ع ۾، هن وائس ريڪٽر Yuriy Molchanov رپورٽنگ ڪندي، لينن گراڊ اسٽيٽ يونيورسٽيءَ
جي بين الاقومي معاملن جي سيڪشن ڪم ڪيو. جتي پيوتن، شاگردن جي انجمن تي نظر رکندي،
ڪي جي بيءَ لاءِ نون رنگروٽن جي ڳولا ڪئي ۽ لينن گراڊ جي ميئر ۽ پنهنجي اڳوڻي
پروفيسر اناتولي سوبشيڪ سان نئين سر ٿيل دوستي جي تجديد ڪئي.  

پيوتن، سوويت صدر ميخائيل گورباچيف جي خلاف ڪي جي بي جي تعاون سان شروع ڪيل بغاوت
کان پوءِ ٻئي ڏينهن تي 20 آگسٽ 1991ع تي ليفٽيننٽ ڪرنل جي عهدي تان استعيفا ڏئي ڇڏي
هئي. پيوتن چيو: توڻي جو مون پنهنجي زندگيءَ جو بهترين حصو ”اداري“ سان گڏ گذاريو
هو، ان ڪري فيصلو ڪرڻ ڏاڍو ڏکيو هو، پر جيئن ئي بغاوت شروع ٿي ته مون هڪدم فيصلو
ڪيو ته آئون ڪهڙي پاسي آهيان. 1991ع ۾، پيوتن، ڪميونزم کي تهذيب جي مرڪزي ڌارا کان
پري ”هڪ بند گهٽيءَ“ جي طور تي بيان ڪيو آهي.

مئي 1990ع ۾، پيوتن ميئر سوبشيڪ جي لاءِ بين الاقوامي معاملن جو صلاحڪار مقرر ٿيو.
ان کان پوءِ 28 جون 1991ع ۾، سينٽ پيٽرز برگ جي ميئر جي پرڏيهي لاڳاپن جي ڪاميٽي
سان گڏ پرڏيهي سرمائيڪاري جي واڌاري ۽ وينچر بزنيس کي رجسٽر ڪرڻ جو به سربراهه بڻجي
ويو.

پهرئين سال ئي، شهر جي قانون ساز ڪائونسل جي تحت مَرينا سيليءَ پيوتن جي خلاف جانچ
پڙتال ڪئي. ان اهو نتيجو ڪڍيو ته قيمتن جي اهميت کي گهٽايو ويو هو ۽ ٻاهران اهڙي
خواراڪ گهرائڻ جي عيوض 93 ملين ڊالر اُماڻيا ويا، جيڪا ڪڏهن ڪو نه پهتي. جانچ ڪندڙن
طرفان پيوتن کي ڪڍڻ جي سفارش جي باوجود به پيوتن 1996ع تائين ٻاهرين تعلقاتن جي
ڪاميٽي جو سربراهه رهيو. 1994ع کان 1996ع تائين هو سينٽ پيٽرز برگ ۾ ٻين گهڻن ئي
سياسي ۽ حڪومتي عهدن تي رهيو.

مارچ 1994ع ۾، پيوتن کي سينٽ پيٽرسبرگ جي حڪومت جو پهريئن ڊپٽي چيئرمين طور مقرر
ڪيو ويو هو. مئي 1995ع ۾، هن حڪومت جي حامي، اسان جو گهر روس سياستي پارٽي، سينٽ
پيٽرز برگ جي شاخ کي منظم ڪيو، جيڪا لبرل پارٽي آف پاور جي وزير اعظم وڪٽر
چرنومائرڊن ٺاهي هئي. 1995ع جي گرمين ۽ سرءِ جي دوران، هن قانون ساز اليڪشن ۾
پارٽيءَ لاءِ ڪيمپين هلائي ۽ 1995ع کان 1997ع تائين هو لاڳيتو سينٽ پيٽرز برگ شاخ
جو اڳواڻ رهيو.

1996ع ۾، سوبشيڪ سينٽ پيٽرز برگ جي ٻيهر چونڊن ۾ هارائي ويو. جون 1996ع ۾، پيوتن کي
ماسڪو گهرايو ويو ۽ کيس پاويل ٻوروڊن جي سربراهي هيٺ صدارتي پراپرٽي ميجيجمينٽ کاتي
(ٻين زبانن) جو ڊپٽي چيف مقرر ڪيو ويو. هو مارچ 1997ع تائين ان عهدي تي رهيو.
پنهنجي مدي دوران، پيوتن، پرڏيهه ۾ رياست جي پراپرٽي (ملڪيت) ۽ اڳوڻي سوويت يونين ۽
ڪميونسٽ پارٽي جي اثاٿن کي روسي وفاق ڏانهن منتقل ڪرڻ جو ذميوار هو.

26 مارچ 1997ع تي، صدر بورس يلستن، پيوتن کي پنهنجو جو ڊپٽي چيف آف اسٽاف مقرر ڪيو،
جنهن تي هو 1998ع تائين رهيو ۽ جون 1998ع تائين، چيف آف مين ڪنٽرول ڊائرڪٽوريٽ آف
پريزيڊنسيل پراپرٽي رهيو. هن عهدي تي سندس پيشرو ايلڪسي ڪوڊرِن ۽ جاءِ نشين
نِڪولائي پيتروسيف، ٻئي ممتاز سياستدان ۽ پيوتن جا ساٿي هئا.



https://sd.wikipedia.org/wiki/%D9%85%D8%AD%D9%85%D8%AF_%D8%B9%D9%84%D9%8A_%DA%AA%D9%84%D9%8A

محمد علي ڪِلي يا محمد علي (پيدائش بطور ڪيسيئس مارسيلس ڪِلي جونيئر (پيدائش: 17
جنوري، 1942ء - وفات : 3 جون 2016ء) يونائٽيڊ اسٽيٽس آف آمريڪا جو هڪ اڳُوڻِو مُڪي
باز (باڪسر) هيو، جيڪو 20 هين صدي جو عظيم ترين رانديگر قرار ٿيو۔ هِن ٽي ڀيرا مڪي
بازي جي دنيا جو سڀ کان وڏو اعزاز "ورلڊ هيوي ويٽ باڪسنگ چيمپئن شپ" کٽيو ۽ اولمپڪ
۾ سون جو تمغي کان علاوہ اُتر آمريڪي باڪسنگ فيڊريشن جي چيمپيئن پڻ کٽي۔ هي ٽي ڀيرا
ورلڊ هيوي ويٽ باڪسنگ چيمپيئن شپ کٽڻ وارو پهريون مڪي باز هيو۔

وہ امریکی ریاست ڪنٽڪي کے شہر لوئسويل میں پیدا ہوئے اور اپنے والد کیسیئس مارسیلس
کلے سینئر کے نام پر کیسیئس مارسیلس کلے جونیئر کہلائے۔

6 فٹ تین انچ (1.91 میٹر) قد کے حامل محمد علی مکے بازوں کے عام انداز (ہاتھ چہرے
پر رکھ کر اس کا دفاع کرنا) کے برخلاف ایک منفرد انداز کے حامل تھے۔ انہوں نے 29
آڪٽوبر 1960ء کو آبائی قصبے لوئسويل میں پہلا مقابلہ جیتا۔ 1960ء سے 1963ء تک
نوجوان کیسیئس نے 19 مقابلے جیتے اور ایک میں بھی شکست نہیں کھائی۔ ان مقابلوں میں
سے 15 میں اس نے مدمقابل کو ناک آؤٹ کیا۔

باڪسنگ میں ان کا کیریئر ایک شوقیہ کھلاڑی کی حیثیت سے کامیاب رہا لیکن ان کو عظمت
اس وقت حاصل ہوئی جب 1960ء میں روم اولمپِک میں انہوں نے سونے کا تمغا جیتا۔

لیکن تمغا جیتنے کے بعد جب محمد علی اپنے شہر واپس آئے تو وہ نسلی امتیاز کا شکار
ہوگئے۔ ایک ریستوران میں انہیں اس لئے نوکری نہ مل سکی کیونکہ وہ سیاہ فام تھے اور
اس واقعے کے نتیجے میں انہوں نے اپنا سونے کا تمغا درياهه اوهائيو میں پھینک دیا
تھا۔

فيبروري 1964ء میں کیسیئس کلے نے باکسنگ میں اس وقت کے عالمی چیمپیئن سوني لسٽن کو
کھلا چیلنج کیا اور انہیں ایک مقابلے کے چھٹے راؤنڈ میں شکست دی۔ اس کے بعد انہوں
نے مسلسل سات مقابلوں میں اس وقت کے مایہ ناز مکے بازوں کو زیر کیا۔

اس فتح کے بعد انہوں نے نيشن آف اسلام میں شمولیت اختیار کرلی اور اپنا نام محمد
علی رکھ لیا۔ محمد علی کا کہنا تھا کہ کیسیئس کلے ایک غلامانہ نام تھا۔

جنگ ويٽ نام کے دوران محمد علی نے امریکی فوج میں شامل ہونے کے عہد نامے پر دستخط
کرنے سے انکار کردیا جس کے نتیجے میں انہیں ان کے اعزاز سے محروم کردیا گیا اور 5
سال کی سزا سنائی گئی۔ بعد میں سپریم کورٹ نے عوامی احتجاج کو مدنظر رکھتے ہوئے
انہیں سزا سے مستثنٰی قرار دیا۔

بعد ازاں جب محمد علی پھر سے میدان میں اترے تو ان کی باکسنگ میں وہ کشش نہیں تھی
اور جو فریزیئر نے انہیں شکست دیدی لیکن دوسال کے بعد انہوں نے بدلہ چکالیا۔

پھر اکتوبر 1974ء میں انہوں نے جارج فورمين کو شکست دیکر ایک بار پھر اپنا کھویا
ہوا وقار اور شہرت حاصل کرلی۔ اس وقت محمد علی کی عمر صرف 32 سال تھی اور وہ اس
اعزاز کو پھر سے جیتنے والے دوسرے شخص تھے۔

اسی سال منيلا، فلپائن میں پھر سے محمد علی کا مقابلہ جو فريزيئر سے ہوا جن کا کہنا
تھا کہ انہیں محمد علی سے نفرت ہونے لگی ہے۔ 14 راؤنڈ کے بعد محمد علی نے فتح حاصل
کی اور شہرت کی بلندیوں پر پہنچ گئے۔

لیکن فروری 1978ء میں علی کو ایک زبردست دھچکا لگا جب وہ ليون اسپنڪس نامی اس شخص
سے ہار گئے جو ان سے 12 سال کم عمر تھا۔ 8 ماہ بعد ایک مقابلے میں ایک نیا عالمی
ریکارڈ قائم ہوا اور کروڑوں لوگوں نے اس مقابلے کو دیکھا۔ اس بار محمد علی نے
اسپِنکس کو شکست دی اور تاریخ میں پہلی بار کسی کھلاڑی نے تیسری بار عالمی اعزاز
جیتا۔ اس وقت ان کی عمر 36 سال تھی۔

40 سال کی عمر میں انہوں نے ریٹائرمنٹ کا اعلان کیا۔ 1980ء ان کی صحت کے بارے میں
خدشات نے جنم لینا شروع کردیا اور ڈاکٹروں نے انہیں "پارڪنسنس سنڊروم" (رعشہ) کا
شکار پایا۔

جب انہوں نے 1996ء کے اٹلانٹا اولمپکس کی مشعل اٹھائی تو دنیا بھر کی توجہ ان کی
صحت پر تھی۔ اس وقت انہیں ایک سونے کا تمغا بھی دیا گیا جو اس تمغے کے بدلے میں تھا
جو انہوں نے دریائے اوہائیو میں پھینک دیا تھا۔

محمد علي کي ساهه جي تڪليف جي سبب 2 جون، 2016ء تي اسپتال ۾ داخل ڪرايو ويو۔
ابتدائي طور تي سندس حالت کي تسلي بخش قرار ڏنو ويو۔ تنهن باوجود ايندڙ ڏينهن علي
جي حالت بگڙجي وئي۔ ان کان بعد ان جي حالت بهتر نه ٿي ۽ 3 جون تي 74 سال جي عمر ۾
کيس مردہ قرار ڏنو ويو۔



https://sd.wikipedia.org/wiki/%D8%B5%D9%84%D8%A7%D8%AD_%D8%A7%D9%84%D8%AF%D9%8A%D9%86_%D8%A7%D9%8A%D9%88%D8%A8%D9%8A

اسلام جو مشهور فاتح ۽ سلطان، جنهن صليبي جنگين ۾ عيسائين کي شڪستون ڏئي، مسلمانن
جو سر اوچو ڪيو. صلاح الدين جو اصل نالو يوسف ۽ سندس والد جو نالو نجم الدين ايوب
هو. انهيءَ نسبت سان هن جي خاندان کي ”ايوبي“ ڪري سڏيو ويندو آهي. سندس تعلق ڪرد
خاندان سان هو. سندس ڏاڏي ”شاذي“ جي بهروز جمال الدوله سان پڪي دوستي هئي. بهروز
جمال الدوله بغداد جي عباسي خليفه ”المستظهر بالله“ جي دور ۾ عراق جو ناظم الامور
هو. جڏهن کيس جمال الدوله جي نالي سان عراق جو نائب السلطنت مقرر ڪيو ويو، تڏهن پاڻ
”شاذيءَ“ کي پنهنجو نائب بنائي تڪريت روانو ڪيو. ڪجهه وقت کان پوءِ شاذيءَ جي وفات
ٿي، جنهن کان پوءِ تڪريت جي عملداري شاذيءَ جي وڏي پٽ ۽ صلاح الدين جي پيءُ ”نجم
الدين ايوب“ کي ملي. نجم الدين ايوب نهايت ذهين، داناءُ ۽ مدبر شخص هو. ليڪن کانئس
هڪ سياسي غلطي ٿي، جيڪا شروع ۾ ته نهايت تڪليفده ثابت ٿي، پر انجام ڪار نهايت نيڪ
فال ٿيو. سن 526هجريءَ ۾ سلطان سنجر جي دعوت تي عماد الدين زنگيءَ بغداد تي حملو
ڪيو، پر خليفي المسترشد بالله ۽ جمال الدوله گڏجي کيس شڪست ڏني. هن جنگ ۾ عماد
الدين سخت زخمي ٿي پيو، ۽ موٽندي تڪريت جي ويجهو ترسيو. نجم الدين ايوب نه فقط ساڻس
ملڻ آيو، بلڪ جراحن کي گهرائي سندس علاج به ڪريائين ۽ جيستائين عمادالدين بلڪل چاق
نه ٿيو، تيستائين کيس وڃڻ نه ڏنائين. هن رويي جي ڪري بهروز جمال الدوله کي سخت رنج
ٿيو ۽ بغداد مان هڪ حڪم نامو نجم الدين ايوب کي موڪليائين، جنهن ۾ لکيائين ته
”تنهنجي پيءُ جو مون تي حق هو ۽ اسان ٻنهي ۾ پڪي دوستي هئي. انهيءَ دوستي جي حق جي
سبب مون لاءِ ممڪن نه آهي ته مان توکي ڪا سزا ڏيان يا توکي مون کان ڪا تڪليف پهچي.
پر منهنجي خواهش آهي ته تون منهنجي ملازمت ڇڏ ۽ منهنجي ملڪ مان نڪري وڃ ۽ ڪنهن ٻئي
هنڌ وڃي پنهنجي روزي تلاش ڪر.“ بهرحال جنهن رات نجم الدين تڪريت جو قلعو ڇڏيو، تنهن
رات سندس زال کي ويم جا سور ٿيا. آخر اڌ رات جو جلاوطن ٿيندڙ ماءُ کي 532هجري مطابق
1138ع ۾ تڪريت ۾ صلاح الدين ڄائو. نجم الدين ايوب تڪريت مان نڪري موصل طرف روانو
ٿيو، جتي عماد الدين زنگي حاڪم هو. پاڻ جڏهن موصل پهتو ته نور الدين زنگيءَ سندس
آڌرڀاءُ ڪيو ۽ کيس پنهنجي درٻار ۾ اهم حيثيت ڏني ۽ ڪجهه وقت کان پوءِ بعلبڪ فتح ڪري
کيس اتان جي عملداري عنايت ڪئي. امير عماد الدين زنگي نهايت دور انديش ۽ نظم و ضبط
جي ڪري، قابل ۽ مشهور حاڪم ٿي گذريو آهي. انهيءَ مسلمانن جي قيادت اهڙي وقت سنڀالي،
جڏهن عيسائي پاڻ ۾ ملي هڪ ٿي چڪا هئا. انهن مسلمانن کي هر طرح سان ختم ڪرڻ جون
تياريون ڪري ڇڏيون هيون. 1146ع ۾ جڏهن صلاح الدين جي عمر اڃان 8 سال کن هئي، ته ان
وقت سلطان عماد الدين زندگيءَ کي، سندس هڪ فرانسيسي غلام شهيد ڪري ڇڏيو. ان جي وفات
کان پوءِ، سندس پٽ نور الدين زنگي حلب جو امير بڻيو، جڏهن ته وڏو پٽ سيف الدين
غازيءَ وري موصل تي حاڪم ٿيو. عمادالدين جي قوت جڏهن هن نموني تقسيم ٿي وئي، تڏهن
دمشقجي حڪمران مجيد الدين ارتق بن بوري، جيڪو بعلبڪ جو پهريون حاڪم هو، تنهن بعلبڪ
تي قبضي ڪرڻ لاءِ چڙهائي ڪئي. نجم الدين ايوب ۾ دمشقجي فوج سان مقابلي جي سگهه ڪانه
هئي، تنهن ڪري هن سيف الدين غازيءَ کي مدد لاءِ لکيو، پر جيئن ته سيف الدين غازيءَ
لاءِ حالات خود ناساگاز هئا، تنهن ڪري هو مدد ڏئي نه سگهيو. لاچار نجم الدين چند
شرطن تي پيش پيو، شرط هي هئا ته کيس دمشق ۾ رهڻ لاءِ هڪ جاءِ ڏني ويندي ۽ خاندان جي
گذر لاءِ هڪ جاگير عنايت ڪئي ويندي. نجم الدين جڏهن دمشق۾ آيو. تڏهن پنهنجي دانائي
۽ حڪمت سان جلد ئي ترقي ڪئي ۽ ڪجهه سالن ۾ دمشق جو سڀ کان وڏو سياستدان تسليم ٿيڻ
لڳو. جڏهن دمشق جي وزير معين الدين وفات ڪئي، تڏهن بادشاهه کيس پنهنجو مشير اعليٰ
بڻايو ۽ گڏوگڏ فوج جو سپهه سالار به مقرر ڪيو. نجم الدين جي دلي تمنا هئي ته دمشق ۽
حلب هڪ ئي حڪمران جي ماتحت رهن. جيئن ته هن جون همدرديون پنهنجي محسن عماد الدين جي
پٽ نور الدين محمود سان هيون ۽ جنهن جي درٻار ۾ هن جو ننڍو ڀاءُ اسد الدين شيرڪوه
سپهه سالار به هو. انهيءَ کان سواءِ نجم الدين جي مدبرانه نگاهه مسيحيت جي وڌندڙ
خطري کي منهن ڏيڻ لاءِ نور الدين ۾ صلاحيتون ڏٺيون، تنهن ڪري هن نور الدين کي دمشق
تي قبضي ڪرڻ جي ترغيب ڏني. نورالدين کي خود به دمشق تي قبضو ڪرڻ جي خواهش هئي، تنهن
اشارو ملندي هڪدم پنهنجي سپهه سالار اسدالدين شير ڪوه کي هڪ هزار تيز رفتار سوارن
سان اڳ ۾ روانو ڪيو ۽ پٺيان پنهنجي سموري فوج وٺي اڳتي وڌيو. ڏينهن ڏينهن جي سخت
گهيري کان پوءِ دمشق تي نورالدين جو قبضو ٿيو ۽ نجم الدين کي اعليٰ عهدي تي فائز
ڪيائين. سلطان صلاح الدين جي زندگيءَ جو ڳچ عرصو پڻ شام ۾ ئي گذريو هو. چون ٿا ته
خلفاءِ راشدين ۽ عمر بن عبدالعزيز جي خلافت کان پوءِ اسلامي دنيا ۾ نورالدين زنگيءَ
جهڙو سٺي سيرت ۽ پاڪيزه خيالن وارو مسلمان حاڪم ٻيو ڪوبہ نہ ٿي گذريو آهي. جڏهن
عيسائين گڏجي مسلمانن خلاف صليبي جنگيون شروع ڪيون، يورپي ملڪن وڏو لشڪر تيار ڪري،
شام ۽ فلسڀطين مان مسلمانن کي ڀڄائڻ جي ڪوشش ڪئي، ته سلطان نورالدين زنگيءَ،
عيسائين جو زور ٽوڙڻ لاءِ ۽ مصر ۾ پنهنجي طاقت کي وڌائڻ لاءِ، صلاح الدين جي چاچي،
شيرڪوه کي ان مقصد لاءِ مصر روانو ڪيو. صلاح الدين جي عمر ان وقت 26 سال هئي. هو
پاڻ به چاچي سان گڏ مصر هليو ويو. مصر ۾ عيسائين سان ڪيل جنگين دوران، شيرڪوه فوت
ٿي ويو. جنهن ڪري نور الدين زنگيءَ، صلاح الدين ايوبيءَ کي مصر جو حاڪم مقرر ڪيو.
ان سان گڏ کيس ”الملڪ الناصر“ جو لقب پڻ عطا ڪيائينس. صلاح الدين سن 569 هجريءَ ۾
32 سالن جي عمر ۾ يمن به فتح ڪيو. تنهن کان پوءِ بغداد جي خليفي، کيس شام جو سلطان
مقرر ڪري ڇڏيو، ڇاڪاڻ ته بعداد جي خليفي جي اڪيلي پٽ نورالدين جي وفات کان پوءِ وٽس
ڪو لائق اولاد نه هو. اهڙيءَ طرح سان مصر ۾ فاطمي حڪومت جي خاتمي سان گڏ، سلطان
ايوبي شام ۽ مصر جو گڏيل حاڪم ٿي ويو. هن پنهنجي اعليٰ صلاحيتن ۽ جنگي ڪاميابين جي
ڪري ايتري ته قوت حاصل ڪئي، جو عيسائين جي هيڏي ساري ۽ گڏيل لشڪر سان پڻ مقابلا پئي
ڪيائين ۽ عيسائين سان ڪيترين ئي جنگين ۾ صليبي لشڪر کي شڪستون ڏنائين. ايتري قدر،
جو انهن کي شام ۽ فلسطين مان به بي دخل ڪري 80 سالن بعد سن1187ع ۾ بيت المقدس تي
ٻيهر اسلامي جهنڊو ڦڙڪايائين. اهڙيءَ طرح سان مسلمانن کي سندن پهريون قبلو ٻيهر ملي
ويو. سلطان صلاح الدين ايوبي، نه رڳو بهادر سپهہ سالار ۽ اعليٰ منتظم ٿي گذريو آهي،
پر با اخلاق ۽ سهڻي سلوڪ جو صاحب پڻ هوندو هو. سندس اعليٰ اخلاق ۽ حسن سلوڪ جي
تعريف عيسائين پڻ دل کولي ڪئي آهي. سلطان ايوبيءَ جنگ توڙي امن ۾ ڪنهن به عيسائي
شهريءَ کي نه رنجايو، ۽ نه زيادتي ڪئي. تاريخ ۾ ڄاڻايل آهي ته قدرت هن عظيم فاتح
کي، مسلمانن لاءِ هڪ اهڙو تحفو ڪري موڪليو هو، جنهن جنگين ۾ ڪڏهن به شڪست ڪونه
کاڌي. سڄي يورپ جا عيسائي ”صليبي“ اصطلاح هيٺ گڏ ٿيڻ باوجود، هن عظيم سپاهيءَ هٿان
زبردست شڪستون کائيندا رهيا. عيسائين جي عظيم اڳواڻ شيردل رچرڊ، سلطان ايوبيءَ کي
پنهنجي دوستي، ۽ محبت جي آڇ ڪئي. اهڙيءَ طرح سان هڪ ٺاهہ تحت، رچرڊ واپس يورپ هليو
ويو. صلاح الدين ايوبيءَ ٽڙيل پکڙيل مسلمانن کي هڪ جهنڊي هيٺ گڏ ڪري،. چڱي حد تائين
ڪاميابيون حاصل ڪيون. هن پنهنجي اسلامي حڪمت ۾ نظم و ضبط پيدا ڪيو. مصر تي 24 سال ۽
شام تي 19 سال حڪومت ڪيائين. سندس زندگيءَ جو ڳچ عرصو لڙائين ۾ گذريو. پاڻ 12هين
صديءَ جي آخر دوران مصر، شام، فلسطين، الجزيره ۽ يمن تي وڏي شان ۽ شوڪت سان حڪومت
ڪئي ۽ آخرڪار 1193ع ۾ شام جي شهر، دمشق ۾ وفات ڪيائين. سندس وفات جو سبب ٿڌ لڳڻ
ٻڌايو وڃي ٿو.



https://sd.wikipedia.org/wiki/%D8%B4%D9%8A%D8%AE_%D8%A7%D9%8A%D8%A7%D8%B2_%D8%AC%D9%8A_%D8%B4%D8%A7%D8%B9%D8%B1%D9%8A

شيخ اياز 2 مارچ 1923ع تي شڪارپور شهر ۾ ڄائو. سندس والد جو نالو شيخ غلام حسين هو.
سندس ڇٺيءَ جو نالو مبارڪ علي رکيو ويو پر هي اڳتي هلي شيخ اياز جي نالي سان ادبي
دنيا ۾ مشهور ٿيو. والد پاران کيس 3 مارچ 1928ع تي پنجن سالن جي ڄمار ۾ پاڙي جي هڪ
اسڪول نمبر 3 ۾ داخل ڪرايو ويو. هن اسڪول ۾ ڪجهه عرصي تائين پڙهڻ بعد ورنيڪيولر
اسڪول ۾ داخل ٿيو جتان 31 مارچ 1934ع تي چار درجا پاس ڪري نيو هاءِ اسڪول شڪارپور ۾
داخل ٿيو. 31 مارچ 1939ع تي پنج درجا انگريزي ۾ پاس ڪري 11 اپريل 1939ع تي گورنمينٽ
هاءِ اسڪول شڪارپور ۾ داخل ٿيو ۽ اپريل 1941ع ۾ بمبئي يونيورسٽي مان ميٽرڪ پاس
ڪيائين. 1943ع ۾ سي اينڊ ايس ڪاليج شڪارپور مان انٽر ۽ 1945ع ۾ ڊي جي ڪاليج ڪراچي
مان بي اي ڪيائين.

48-1947ع ۾ ايل ايل بي ڪيائين. پهريائين هاءِ ڪورٽ ۾ عبدالحئي قريشي ۽ جمال صديقي
سان ۽ بعد ۾ خالد اسحاق ۽ عبدالقادر شيخ سان وڪالت ڪئي. ان کانپوءِ سکر ۾ پريڪٽس
ڪرڻ لڳو. اياز هڪ ذهين نوجوان ٿي اڀريو. سندس اسڪول ۾ انقلابي خيال اسريا. سندس
ويهن سالن جي ڄمار ۾ اشتراڪيت مطالعي جو خاص موضوع رهي. اسڪول ۾ استاد کيئلداس فاني
سندس سوچ ۽ شاعراڻي فن کي اوج ڏنو. هن شاعري جي شروعات ننڍپڻ کان ئي ڪئي. هن جو
پهريون غزل شڪارپور مان شايع ٿيندڙ ماهوار رسالي ”سدرشن“ جي جنوري فيبروري 1938
واري شماري ۾ شايع ٿيو. سندس تخليق جو عنوان ”مرد خدا“ هو.

اياز هڪ وڪيل جي حيثيت سان زندگيءَ جي ڪارزار ۾ گهڙيو. وڪالت سان گڏ سندس شاعريءَ
جو دور به ڏينهون ڏينهن سنڌ ۾ نمايان نظر اچڻ لڳو. ٽه ماهي مهراڻ 1955ع ۾ سندس
ٽيهارو کن بيتن شايع ڪري هڪ شاعر کي اثرائتو بڻايو ۽ هو شاعر جي حيثيت ۾ ايترو اڀري
آيو جو مڃجي ويو ۽ رجعت پسند ڌرين کي صدمو رسيو. اياز ”ڀونر ڀري آڪاس“ جي ڇپجڻ سان
هڪ وڏي شاعر واري مڃتا حاصل ڪئي. 1965ع ڌاري ڌرتي جي حقن جي حاصلات واري جاکوڙ جي
ڏوهه ۾ کيس خطرناڪ قرار ڏئي گرفتار ڪيو ويو ۽ سکر جيل ۾ رکيو ويو. 1968ع ۾ ساهيوال
جيل ۾ رکيو ويو ۽ ايوب جي حڪومت ختم ٿيڻ تائين قيد ۾ رهيو. 1970ع ۾ هي شيخ مجيب
الرحمان جي عوامي ليگ ۾ شامل ٿيو. شيخ مجيب جي گرفتاري ۽ بنگلاديش ٺهڻ تائين اياز
کي جيل ۾ رکيو ويو.

اياز جي پهرين شادي بيگم زرينا سان ٿي. جنهن مان کيس ٻه پٽ انيس ۽ سليم ۽ 3 ڌيئرون
ياسمين، نگهت ۽ روحي ڄايون. هن ٻي شادي بيگم اقبال سان ڪئي، جنهن مان کيس 3 ٻار
مونس، سرمد ۽ وينگس ڄايا. 1965ع ڌاري وراثت ۽ ٻين ڳالهين ڪري اياز ۽ بيگم اقبال ۾
جدائي ٿي وئي. 1976ع ۾ اياز کي ذوالفقار ڀٽي جي حڪومت دوران سنڌ يونيورسٽي جو وائيس
چانسلر مقرر ڪيو ويو ۽ هن پنهنجو مدو چئن سالن تائين پورو ڪيو. انهن چئن سالن ۾
اياز کان ڪيترائي دوست رسي ويا. انهي دوران ڪن کي گهربل نوڪريون مليون ۽ ڪن وري
داٻو ڏئي ورتيون. 1962ع ۾ اياز جا شعري ڪتاب ڀونر ڀري آڪاس ۽ ڪلهي پاتم ڪينرو، 1963
۾ خطن جو ڪتاب ڪاڪ ڪڪوريا ڪاپڙي 1963، 1964ع ۽ 1968 ۾ آمرن پاران ضبط ڪيا ويا.

1980ع ۾ وائيس چانسلري جو مدو مڪمل ڪرڻ بعد اياز سکر ويو. 1980ع ۾ سندس شعري مجموعو
”لڙيو سج لڪن“ ۾ ڇپيو جنهن ۾ سندس طبع تي مايوسي، قنوطيت ۽ موت ڏي توجهه نمايان
آهي. هن جواني وارن ڏينهن ۾ سوشلزم ۽ ڪميونزم کي آجپي جو ذريعو ڄاتو پئي پر آخري
عمر ۾ هن جي خيالن ۾ ڦيرو آيو ۽ هن دعائون چوڻ شروع ڪيون. ان جو اهو به سبب ٿي سگهي
ٿو جو سوويت يونين قائم نه رهڻ ڪري هيڏي وڏي تبديليءَ اياز جي سوچ تي اثر وڌو. اياز
زندگي جو گهڻو عرصو سکر ۾ رهيو. آخري ڪجهه سال ڪراچي پرنس ڪامپليڪس ۾ رهيو. دل جي
بيماري ۽ ٻين عارضن سان جنگ ڪندو رهيو. هي علاج لاءِ لنڊن به ويو، پر اتان موٽڻ بعد
به مڪمل طور صحتياب نه ٿيو. 28 ڊسمبر 1997ع تي هن فاني جهان مان لاڏاڻو ڪيائين ۽ 29
ڊسمبر تي کيس ڀٽ شاهه تي مٽيءَ ماءُ حوالي ڪيو ويو. اياز سنڌ جي جديد شاعري جو باني
آهي. هي بيت، دوها، وايون، گيت، نظم، آزاد نظم، هائيڪا ڏيڊ سٽا، ڪهاڻين سميت نثر جا
بيمثال نمونا ڇڏي ويو آهي. انهن جو ادبي ۡڪٿ اياز جي جي وڃڻ بعد ساڻس پيار ڪرڻ وارن
لاءِ وڏو آٿت آهي. اياز کي سندس لکڻين تي ڪيترائي ايوارڊ ڏنا ويا آهن.

سندس ياد ۾ اياز ميلو لڳايو ويو ، جنهن ۾ سنڌ جي مختلف ناليوارن فنڪارن شفيع فقير،
بيدل مسرور، مظهر، ذوالفقار حسين، آغا ثنا الله، فخر، رجب فقير، سيف سميجو پنهنجي
فن جو مظاهرو ڪيو.

جديد سنڌ، ويهين صديءَ ۾ سنڌي شاعريءَ جي ميدان ۾ جيڪي وڏا شاعر پيدا ڪيا، تن ۾ شيخ
اياز جو نالو سڀني کان مٿانهون آهي. اياز، سنڌي شاعريءَ جي ماضيءَ جو تسلسل، حال جو
ترجمان ۽ مستقبل جو رهبر شاعر آهي، هن سنڌي شاعريءَ جي بيٺل تلاءَ ۾ تحرڪ پيدا ڪري،
ان ۾ زندگي، جدت ۽ ندرت پيدا ڪئي.

سنڌ جي هن وڏي شاعر جو اصل نالو شيخ مبارڪ علي هو، پر شعر ۽ ادب جي دنيا ۾ هو
’اياز‘ جي نالي سان مقبول ٿيو. هن 2 مارچ 1923ع تي سنڌ جي تاريخي شهر شڪارپور ۾ جنم
ورتو، سندس والد جو نالو شيخ غلام حسين ۽ ڏاڏي جو نالو شيخ عبدالحڪيم عرف بنگل شيخ
هو، جيڪو شهر جي معزز ماڻهن ۾ شمار ٿيندو هو ۽ سندن پاڙو بنگل پاڙو، سڏبو هو. شيخ
اياز جو خاندان بکراڻي آهي. شيخ اياز ثانوي تعليم تائين شڪارپور ۾ پڙهيو.
انٽرميڊئيٽ پڻ شڪارپور جي سي ائنڊ ايس ڪاليج مان 1942ع ۾ ڪيائين. 1944ع ۾ ڊي. جي
سنڌ ڪاليج ڪراچيءَ ۾ بي. اي جو امتحان پاس ڪري 1945ع ۾ ايل. ايل. بي ۾ داخلا
ورتائين. ڪاليج جي تعليم دؤران ڪاليج مئگزين جو ايڊيٽر به رهيو. هن ڊاڪٽر هوتچند
مولچند گربخشاڻيءَ جي رهبريءَ ۾ پي.ايڇ. ڊي ڪرڻ چاهي، پر ڊاڪٽر صاحب جي ديهانت سبب
مڪمل نه ڪري سگهيو. 1950ع ۾ ايل. ايل. بي کان پوءِ وڪالت شروع ڪيائين ۽ سنڌ جي
نامور وڪيلن ۾ شمار ٿيو. شيخ اياز سنڌي ادبي سنگت سنڌ جي بانيڪارن مان هو، هن 1945ع
۾ ڊاڪٽر گربخشاڻيءَ جي رهبريءَ ۾ هلندڙ ’سنڌي سرڪل‘ جي گڏجاڻين ۾ شرڪت ڪئي ۽ جڏهن
گوبند مالهيءَ اپريل 1946ع ۾ ڪراچيءَ ۾ سنڌي ادبي سنگت سنڌ جو بنياد وڌو ته شيخ
اياز ۽ بِهاري لال ڇاٻڙيا سنگت جا پهريان جوائنٽ سيڪريٽري چونڊيا ويا. شيخ اياز
شڪارپور ضلعي ۾ به سنگت کي منظم ڪيو، ان کان سواءِ’ انجمن ترقي پسند مصنفين‘ سان به
وابسته رهيو. ورهاڱي کان پوءِ ’پاڪستان رائٽرز گلڊ‘ ۽ سائين جي. ايم. سيد جي قائم
ڪيل ’بزم صوفياءِ سنڌ‘ سان به گهري لاڳاپي ۾ رهيو.

شيخ اياز ٻاراڻي وهيءَ ۾ شاعريءَ جي شروعات ڪئي ۽ سندس پهريون نظم يارهن سالن جي
عمر ۾ ڇپيو هو. شيخ اياز شاعريءَ سان گڏ ڪهاڻيون به لکيون، سندس ڪهاڻين جو پهريون
ڪتاب ’سفيد وحشي‘1946ع ۾ ڇپيو.

ورهاڱي جي تاريخي سانحي ۾ شيخ اياز جا اڪثر دوست نارائڻ شيام، ڪيرت ٻاٻاڻي، گوبند
مالهي، اي.جي. اتم، بهاري لال ڇاٻڙيا، موتي رام رامواڻي، ايڊووڪيٽ امر لال پنجواڻي،
ڊاڪٽر ارجن شاد ۽ ٻيا ڀارت هليا ويا ۽ ورهاڱي جي هن ڪاري وار شيخ اياز جي ذهن تي
وڏو اثر وڌو. سنڌي اديبن جو وڏو حصو ڀارت هليو وڃڻ سبب شيخ اياز اردو اديبن جي صحبت
۽ محفلن ۾ وڃڻ شروع ڪيو. سندس اردو شاعريءَ جو اڳيئي وسيع مطالعو هو، ان ڪري هن
اردوءَ ۾ شاعري شروع ڪئي، جنهن اردو شاعرن وٽ وڏو مقام حاصل ڪيو. سندس اردو شاعريءَ
جو پهريون مجموعو ”بوءِ گل نالئه دل“، 1954ع ۾ ئي پروفيسر آفاق صديقيءَ جي پيش لفظ
سان ڇپجي پڌرو ٿيو. 1954ع ۾ سنڌي ادبي بورڊ جي نئين سر تشڪيل ٿي ۽ محمد ابراهيم
جويي جهڙو سڄاڻ اديب ۽ نقاد سنڌي ادبي بورڊ جو سيڪريٽري ۽ بورڊ پاران نڪرندڙ رسالي
”مهراڻ“ جو ايڊيٽر ٿيو. جويي صاحب، شيخ اياز جي ڏات کي پرکيندي، کيس مشورو ڏنو ته
هو اردو شاعريءَ بدران سنڌي شاعريءَ کي جاري رکي، ڇو ته هو پنهنجي ڏات کي منطقي
نتيجي تي صرف سنڌيءَ ۾ ئي پهچائي سگهي ٿو. ’مهراڻ‘ جي 1955ع جي پهرئين پرچي ۾ جويي
صاحب ’اسان جي شاعر جا خط‘ عنوان هيٺ شيخ اياز جا ڏانهس لکيل خط ۽ اياز جي بيتن
واري شاعري شايع ڪئي، ۽ ائين اياز، اداسيءَ ۽ مايوسيءَ جي ماحول مان ٻاهر نڪري آيو.
ان بعد اياز جي ڏات جي ڪرشمي نه رڳو سنڌ، پر دنيا کي حيران ڪري ڇڏيو ۽ هو وقت جو
وڏي ۾ وڏو شاعر ٿي اڀريو. هن جي شاعري ته باڪمال آهي، پر سندس نثر جو اسلوب ۽ ٻولي
به اعليٰ درجي جي آهي. اياز جا زندگيءَ جي آخري پساهن تائين لڳاتار شاعريءَ ۽ نثر
جا ڪيترائي ڪتاب ڇپجندا رهيا، جن جو تفصيل هن ريت آهي:

(4). ”اڪ جون ڦلڙيون، ڀيڄ ڀيني“ (نثري شاعري: 1965ع ايوبي مارشل لا ۾ هي ڪتاب ڇپجڻ
جي باوجود منظر عام تي نه اچي سگهيو ۽ هي ڪتاب ٻيهر 2000ع ۾ ڇپجي پڌرو ٿيو)،

(28). ”سورج مکي سانجهه“ (شاعري: 1993ع)، (29). ”ڇوليون ٻوليون سمنڊ جون“ (شاعري:
1993ع)

(44). ”اڳتي قدم“ (2001ع:شيخ اياز آگسٽ، سيپٽمبر ۽ آڪٽوبر 1947ع ۾ ’اڳتي قدم‘
ماهوار جا 3 پرچا ڪڍيا هئا، جن کي گڏ ڪري نئين ترتيب سان محمد ابراهيم جويي 2001ع ۾
ڪتابي صورت ۾ ڇپائي پڌرو ڪيو)

(45). ”جي تند برابر توريان“ (ڪهاڻيون: شيخ اياز جون ’سفيد وحشي‘ ۽ ’پنهل کان پوءِ‘
عنوان سان ڪهاڻين جي مجموعن ۽ ان کان ٻاهر رهجي ويل ڪهاڻيون، انور فگار هَڪڙي ترتيب
ڏئي ڇپائي پڌريون ڪيون)

شيخ اياز جي پهرين ٻن شعري مجموعن ’ڀَؤنر آڪاس‘، ’ڪلهي پاتم ڪينرو‘ ۽ هڪ نثري ڪتاب
’جي ڪاڪ ڪڪوريا ڪاپڙي‘ تي ايوبي آمريت بندش وڌي هئي، ۽ اها پابندي شيخ اياز جي آخري
عمر ۾ ختم ٿي. شيخ اياز جي شاعريءَ ۽ نثر کي 22 جلدن جي صورت ۾ ثقافت ۽ سياحت کاتي
حڪومت سنڌ ڇپائڻ جو پروگرام رٿيو آهي، جنهن جا پهريان ٽي جلد آگسٽ 2009ع تائين ڇپجي
چڪا آهن، جيڪي تاج جويي ترتيب ڏنا آهن. جن ۾ اياز جي شاعريءَ جا 13 ڪتاب اچي ويا
آهن، ٻيا جلد تياريءَ هيٺ آهن. سندس اردو شاعريءَ جو ’بوءِ گل نالئه دل‘ کان پوءِ
ٻيو مجموعو ”نيل ڪنٺ اور نيل ڪي پتي“ 1988ع ۾ ڇپجي پڌرو ٿيو. سندس سنڌي شاعريءَ کي
فهميده رياض اردوءَ ۾ منظوم ترجمو ڪيو آهي، جيڪو ”حلقه ميري زنجير ڪا“ نالي سان
1974ع ۾ ڇپائي پڌرو ڪيو هو ۽ سندس شاعريءَ جو پنجابي منظوم ترجمو مشهور دانشور ۽
شاعر احمد سليم ڪيو، جيڪو پڻ انسٽيٽيوٽ آف سنڌالاجي 1976ع ۾ ڇپيو، اياز جي سمورن
غزلن کي نوجوان شاعرن اسحاق سميجي ”گيڙو ويس غزل“(2004ع) ۽ بخشل باغي”هي روح جزيرو
حيرت جو“ (2004ع)جي نالي سان ڇپايو.

شيخ اياز پنهنجي قومي ۽ مزاحمتي شاعريءَ جي ڪري، جيل ياترا به ڪئي، رجعت پسندن مٿس
ڪفر ۽ بغاوت جا الزام به هنيا ۽ ڪيترا ڪيس پڻ ڪيا. ان سلسلي ۾ ”ادب ڪِي آڙ مين“ جي
نالي سان هڪ ڪتاب لکي سڄي جديد سنڌي ادب ۽ شاعريءَ جي خلاف ۽ خصوصاً شيخ اياز خلاف
باهه ٻاري وئي، جنهن جي جواب ۾ برک دانشور رسول بخش پليجي ”انڌا اونڌا ويڄ“، مولانا
غلام محمد گراميءَ ”مشرقي شاعريءَ جا فني قدر رجحانات “ ۽ محمد ابراهيم جويي جي
رهنمائيءَ ۾ قاسم پٿر ”ادب ڪي نام پر“ ڪتاب لکي کين جواب ڏنا.

شيخ اياز قديم توڙي جديد شعري صنفن تي ڀرپور گرفت رکندو هو، پراڻين شعري صنفن کي
ٻوليءَ توڙي اسلوب جي نواڻ بخشيائين ۽ منجهن ڪيترائي تجربا به ڪيائين. سنڌي ڪلاسيڪي
بيت ۽ وائيءَ کي جديد رنگ ۽ آهنگ ڏنائين. عروضي وائيءَ لکڻ جو پهريون ڪماياب تجربو
به اياز ڪيو ۽ ان کان علاوه ڪافي نيون صنفون پڻ متعار ڪرايائين، جن ۾ آزاد نظم،
نثري نظم ،هائيڪو، ڏيڍ سٽا ۽ ڇهه سٽا وغيره شامل آهن. اهڙي نموني پاڻ اندازاً وِيهن
کان مٿي شعري صنفن ۾ ڪلام چيو اٿس.

سنڌي شاعريءَ کي نج ٻوليءَ ۽ مقامي ماحول عطا ڪرڻ ۾ سندس وڏو هٿ آهي، اهو ئي سبب
آهي، جو سنڌي شاعريءَ جي جديد دور ۾ وڌ کان وڌ مڃتا شيخ اياز ئي ماڻي. شيخ اياز جي
ڪلام جو ڪجهه حصو هنديءَ، اردو، سرائيڪي، پنجابي، فرينچ، جرمن ۽ انگريزيءَ ۾ پڻ
ترجمو ٿيو آهي. سندس شاعريءَ جي انگريزي ترجمي تي مشتمل هيٺيان چار ڪتاب ڇپجي پڌرا
ٿيا آهن.

1. THE STORMS CALL FOR PRAYERS. (Translation from Sindhi by: Asif Farukhi & Shah
Muhammad Pirzada: 1999).

نوٽ: J.M Griglani جي ترجمي جو ٻيو ڇاپو شيخ اياز چيئر، شاهه عبداللطيف يونيورسٽي
خيرپور طرفان 2007ع ۾ ڇپائي پڌرو ڪيو ويو آهي. شيخ اياز جي شاعري فڪري حوالي سان ٻن
دورن / لاڙن تي مشمتل آهي. پهريون دور ترقي پسند، قومپرستيءَ ۽ جديد فڪر جي
نمائندگي ڪندڙ آهي ۽ ٻيو دور بين الاقواميت، ويدانت يا تصوف جو نمونو پيش ڪري ٿو.
اهي ٻئي رجحان عملي طور سندس زندگيءَ جي روين مان به جهلڪن ٿا، جو پهرئين دور ۽
پوئين دور ۾ منجهس نمايان تبديليون نظر اچن ٿيون. جنهنڪري اڄ توڙي سڀاڻي جي ادبي
حلقن ۾ تعريفي ۽ تنقيدي، ٻنهي حوالن سان گفتگو جو موضوع بڻيل رهندو. جهڙيءَ طرح شيخ
اياز شروعاتي دور ۾ پاڻ ڪجهه عرصو ادبي رسالي ”اڳتي قدم“ جو ايڊيٽر رهيو، تهڙيءَ
طرح پوئين دور ۾ ڪجهه وقت سنڌي اخبار ’برسات‘ جو پڻ ايڊيٽر رهيو. ان ريت صحافت جي
شعبي ۾ به حصيدار بڻيو. اخباري ڪالم ۽ اخبار ۾ ڇپجندڙ سندس دعائون، سندس فڪري
تبديليءَ جون شاهد آهن. شيخ اياز بابت نصير مرزا، جامي چانڊيي، ملڪ نديم، آغا سليم،
انور فگار هَڪڙي، هدايت پريم، گُرڏني گانگاڻيءَ ڪتاب ڇپرايا آهن، جڏهن ته تاج جويي
پڻ هيٺيان چار ڪتاب ڇپايا آهن:

1. ”جر ۾ ٿو جرڪان (1999ع)، (2). ”مان ورڻو هان مان ورڻو هان“ (2000ع)، (3).
”ساميءَ ويس سلوڪڙا“ (2002ع)، ۽ (4). ”آءُ درازا هل“ (2007ع). شيخ اياز ٻه شاديون
ڪيون، جن مان کيس چار پٽ ۽ چار نياڻيون ٿيون. پنهنجي زندگيءَ جا آخري سال ڪراچيءَ
جهڙي مصروف شهر ۾ انتهائي اڪيلائپ جي ڏکوئيندڙ احساس ۾ گذاريائين. دوستن کان ڌار،
دل جي بيماريءَ ۾ مبتلا هوندي به آخري دم تائين لکندو رهيو. هن عظيم شاعر 28 ڊسمبر
1997ع تي وفات ڪئي. سندس آخري آرامگاهه ڀٽ شاهه ۾، ڪراڙ جي ڪپ تي واقع آهي.



https://sd.wikipedia.org/wiki/%D8%B3%D8%B1%D8%AD%D8%AF_(%D9%85%D9%84%DA%AA)

سرحد (border) ڪنهن حڪومت يا رياست وغيره جي زميني ڪناري يا حد کي ڇچيو ويندو آهي.
ماضي ۾ سرحد ڪنهن حڪومت يا رياست جو مڪمل طور تي طي شده خط نه هيو بلڪه هي هڪ غير
جانبدار خطو هوندو هيو جنهن کي گشتي جڳهه چيو ويندو هو. گشتي جڳهه تي ٻن لاڳاپيل
ملن جا فوجي گشت ڪندا هيا. گشتي جڳهه جو تصوّر هاڻي هڪ مکمل طور تي طي شده ۽ نشان
زده سرحد ۾ تبديل ٿي چڪو آهي. هوائي اڏن ۽ بندرگاهن کي به سرحد تصوّر ڪيو ويندو
آهي. گھڻن ملڪ ۾ هڪ مروّج نظام جي تحت سرحد تي ماڻهن، جانورن ۽ ٻين شين جي اچ وڃ کي
قابو ۾ رکيو ويندو آهي. بين الاقوامي قانون جي مطابق هر ملڪ کي پنهجي طور تي سرحدي
شرط لاڳو ڪرڻ جو حق حاصل آهي. ڪنهن به ملڪ جي سرحد کي پار ڪرڻ جي لاء اُن ملڪ جا
سرحدي شرط پورا ڪرڻا پوندا آهن. جيڪڏهن ڪو شخص هي شرط پورا نٿو ڪري ته، اُنکي سرحد
پار ڪرڻ جي اِجازت نه ڏني ويندي آهي. سفري ڪاغذ(passport) ۽ ويزا (visa) به ڪافي
ملڪن جي سرحدن کي پار ڪرڻ جي لاء ضروري دستاويز آهن. جيڪڏهن ڪو شخص ڪنهن غير ملڪ جي
سرحدن جي اندر رهي ڪري قيام يا ڪم ڪرڻ چاهي ته ان جي  لاء اُنکي خصوصي هجرتي
دستاويز (immigration documents) يا اجازت نامو (permit) جي ضرورت هوندي آهي. سامان
(goods) کي سرحد جي آرپار کڻي وڃڻ تي محصول (tax) ڏيڻي پوندي آهي. سامان يا انسان ۽
جانور وغيره جو سرحد جي آرپار خفيه طور تي کڻي وڃن کي اسمگلنگ چيو ويندو آهي جيڪو
غير قانوني آهي.



https://sd.wikipedia.org/wiki/%D8%B0%D8%A7%D8%AA_%D9%BE%D8%A7%D8%AA

ذات پات يا نظامِ ذاتيات (Caste System) هندن ۾ قديم زماني ۾ هڪ نظام هوندو هيو.
جنهن جي تحط قديم زماني کان هندو معاشري کي چئن ذاتين ۾ ورهايو ويو آهي.پهريون
مذهبي گروه برهمڻ ، جيڪي علم ۽ مذهب جا رکوالا هيا. ٻيون ڇتري يا کتري جيڪي دنياوي
معاملن جا پاسدان هيا. ٽيون ويش جيڪي زراعت يا واپار مان دولت پيدا ڪندا هيا. چوٿون
شودر جيڪي خدمت ڪرڻ جي مخصوص هيا. انهن سڀني جي پيشن جي لحاظ کان اڳتي هلي ڪافي قسم
ٿي ويا. ٻڌ مذهب ذات پات جي هن فرق کي ختم ڪرڻ جي ڪوشش ڪئي پر ايئين نه ٿي سگهيو.
نتيجو اهو نڪتو جو اڇوت قوم وجود ۾ آئي جن جي زندگي اڄ به باوجود علم جي تمام ڏکي
گذرندي آهي ۽ انهن کي بنيادي انساني حقن کان محروم رکيو ويندو آهي.ذات پات جو نظام
هندستان کان علاوه ڪنهن ٻي ملڪ ۾ نه آهي.



https://sd.wikipedia.org/wiki/%D8%A8%D8%B1%D9%BD%D8%B4_%D9%85%D9%8A%D9%88%D8%B2%D9%8A%D9%85

برٽش ميوزيم يا برطانوي عجائب گھر لنڊن جو شمار دنيا جي چند اھم ترين عجائب گھرن ۾
ٿيندو آھي۔ ھي انساني ثقافت ۽ تاريخ تي آھي۔ هن عجائب گھر جي ابتدا 1753ء ۾ ٿي۔

1846 ۾ ھن ميوزيم ۾ ڪتابن جي طباعت جي متعلق عھدي تي مشھور برطانوي شاعر ڪووينٽري
پيٽ مور 19 سال جي عمر ۾ ملازمت حاصل ڪئي ۔

لنڊن ۾ ادب، سائنس ۽ آرٽ جي قديم شين (نوادرات) جو قومي عجائب گهر، جيڪو 1759ع ۾
پارليامينٽ جي قانون مطابق قائم ڪيو ويو. هن ۾ سر رابرٽ بروس ڪاٽن (Robert Bruce
Cotton) ۽ سر هئنس سلون (Hans Slone) جي ڪتب خاني هارلين لائبرري، جارج ٻئي ۽ جارج
ٽئين جا شاهي ڪتب خانا آهن. هتي مصري سنگ سياهه جي هڪڙي سِر (حجر روزيٽا) ۽ ايلگن
ماربل پڻ رکيل آهن. سر ائنٿني پائيزي (Anthony Panizi) هن ڪتب خاني جي فهرست ڇاپڻ
شروع ڪئي. ٻيءَ عالمي جنگ دوران هن ميوزيم جا ڪافي نوادارات ويلز ۾ هڪ ڪوئلي جي کاڻ
۾ حفاظت لاءِ رکيا ويا هئا. برٽش ميوزيم لائبرريءَ ۾ برطانيا مان شايع ٿيندڙ هر
ڪتاب جا نسخا رکيا ويندا آهن. هن وقت هن ۾ لکين ڪتابن جو ذخيرو موجود آهي. هن
ميوزيم ۾ سنڌ جي نوادرات ۽ دستاويزن جو سٺو ذخيرو آهي.



https://sd.wikipedia.org/wiki/%D8%A8%D8%B1%D9%82%D9%8A-%DA%AA%D8%AA%D8%A7%D8%A8

هڪ عام اصطلاح، هڪ برقي ڪتاب (مختلف: اي ڪتاب، eBook، اي ڪتاب، ebook، ڊجيٽل ڪتاب
يا اي ايڊيشن) يا هڪ ڊجيٽل ڪتاب  آهي هڪ ڪتاب ڊجيٽل يا جديد صورت ۾ ڇپائي، جنهن جو
متن  تصويرون، يا ٻئي، ڪمپيوٽرن يا ٻين اليڪٽرانڪ ڊوائيسز تي پڙهڻ. جيتوڻيڪ ڪڏهن
ڪڏهن ته جيئن "هڪ طباعت ڪتاب جي هڪ برقي نسخو" بيان ڪيو ويو آهي، ڪيترن ئي خواهشن
جي ڪتابن تي ڪنهن به طباعت جي برابر کان سواء موجود آهن. وڻج روپ ۽ وڪرو خواهشن جي
ڪتابن جا اڪثر وقف تي پڙهيو ويندو ڪرڻ جو ارادو ڪري رهيا آهن اي قارئين . تنهن
هوندي به، لڳ ڀڳ ڪنهن به جديد اليڪٽرانڪ اوزار آهي ته سميت هڪ controllable ڏسندي
اسڪرين، وچون ڪمپيوٽرن ، لکئي ۽ smartphones به خواهشن جي ڪتابن جو مطالعو ڪرڻ لاء
استعمال ڪري سگهجي ٿو.

هن جو پهريون اي ڪتاب انديڪس Thomisticus، جو ڪم لاء ڳرا تفسير اليڪٽرانڪ اشهد ٿي
سگهي ٿو توما Aquinas ، جي تيار Roberto Busa 1949 ع ۾ آهستي آهستي ۽ 1970s ۾
مڪمل.  اصل ھڪ ڪمپيوٽر، هڪ distributable ڊي تي محفوظ جيتوڻيڪ -ROM نسخو 1989. ۾
بيٺو تنهن هوندي به، هن ڪم ڪڏهن ڪڏهن ختم ڪيو ويو آهي. مان ڇاڪاڻ ته هن ۾ ڊجيٽل
ڪريو متن لکيل حجاج بن زير تعليم ۽ لساني concordances، بلڪه ان جي پنهنجي حق ۾
شايع ٿيل ڇاپي جي حيثيت کان وڌيڪ ترقي ڪرڻ لاء هڪ وسيلو هو.  2005 ع ۾، سنڌ جي
انديڪس آن لائين شايع ڪيو ويو آهي

1949 ع ۾، اينجلو Ruiz Robles ، مان هڪ استاد Galicia ، اسپين ، سندس ملڪ ۾ پهرين
برقي ڪتاب، لا Enciclopedia Mecánica، يا مشيني انسائيڪلوپيڊيا patented. هن ڊوائيس
جي پويان سندس خيال ڪتابن ۾ آهي ته سندس شاگرد کي اسڪول لاء ايندا جي تعداد ۾ ضايع
ڪري ويو

ٻيو، ڪي مورخ غور برقي ڪتابن جي سان، جي شروعات 1960s ۾ شروع ڪيو NLS منصوبي جي
سربراهي ۾ Doug Engelbart تي Stanford ريسرچ انسٽيٽيوٽ (سري)، ۽ Hypertext آڻيندي
نظام ۽ FRESS منصوبن جي سربراهي ۾ Andries وإن ڊيم تي برائون يونيورسٽي .  Augment،
specialized هارڊويئر تي ڀڳو، جڏهن ته FRESS IBM mainframes تي ڀڳو. FRESS دستاويز
جوڙجڪ-ايجنڊا بجاء ليڪ-پرور، ۽ مختلف صارفين لاء dynamically فارميٽ ڪيا ويا، ڊسپلي
هارڊويئر، دري ڪاٺ جون، ۽ پوء تي، گڏو گڏ خود موڪليل جي ٽيبل پوڻ، indexes، ۽ پوء
تي هئا. اهي سڀ نظام پڻ وسيع مهيا hyperlinking ، چٽ، ۽ ٻين صلاحيتون. وإن ڊيم جي
عام اصطلاح "برقي ڪتاب"، خزان ڪيو ڪرڻ جو فڪر آهي ۽ ان کي ڪافي قائم ڪيو ويو 1985.
جي هڪ مضمون جو عنوان ۾ استعمال ڪرڻ لاء

برقي ڪتاب نظام ڪيترن ئي سالن تائين جاري رهي، سميت ۾ لغاري يونيورسٽي جي ڪم آمريڪي
نيوي ؛ اليڪٽرانڪ جي مرمت-manuals لاء بدولت منصوبن  ؛ InterMedia طور سڃاتو هڪ
وڏي-پيماني تي تقسيم hypermedia نظام  هڪ spinoff ڪمپني اليڪٽرانڪ ڪتاب ٽيڪنالاجي
آهي ته تعمير DynaText ، پهرين SGML تي ٻڌل ڪتاب-پڙهندڙ نظام؛ ۽ علمي ٽيڪنالاجي
گروپ جي اڃا-پکڙجي تي وسيع ڪم کليل eBook معياري.

جي وسيع اڳ جي تاريخ، ڪيترن ئي پبليڪيشن رپورٽ باوجود انجنيئر ايس Hart ته اي ڪتاب
جو موجد آهي.  1971 ع ۾، هن تي Xerox اسڪاٽ لينڊ ۾ ٿيل مين فريم جي آپريٽرس مينڌري
جي يونيورسٽي Hart وسيع ڏني ڪمپيوٽر جي وقت. هن وسيلن جي هڪ لائق استعمال کي ڳولهڻ،
هن جي ٽائپ ڪري سندس پهرين برقي سند پيدا آزاديء جي گڏيل قومن جي اعلان پڌرو متن ۾
هڪ ڪمپيوٽر ۾.  Hart انھن جي لحاظ کان جيترو آسان ڊائون لوڊ ڪرڻ لاء بنائڻ لاء پڌرو
جملا استعمال ڪري دستاويز پيدا ڪرڻ جي رٿ رٿي ۽ ڊوائيسز تي نظر.

هڪ ٻي جي ​​شروعات اي ڪتاب تي عمل هڪ تجويز بڪ ڪمپيوٽر، جي لاء ڊيسڪ ٽاپ prototype
هو Dynabook ، تي 1970s ۾ آمريڪي :. هڪ عام-مقصد ايبل ذاتي ڪمپيوٽر پڙهڻ لاء ڪتابن
جي نمائش جي قابل

1980 ع ۾ دفاع جي کاتي منصوبي PEAM سڏيو فني سار سنڀال جي معلومات، جي مرمت لاء
ايبل اليڪٽرانڪ امداد لاء هڪ ايبل اليڪٽرانڪ پهچائڻ جي ڊوائس لاء تصور جي پيداوار
شروع ڪيو. تفصيلي specifications FY 82 ۾ مڪمل ڪيا ويا، ۽ prototype ترقي ته ساڳئي
سال جانسن آلات سان شروع ڪيو. لطيف prototypes جي روپ ۾ ۽ جاچ لاء پهچائي 1986.
ٽيسٽ ۾ 1987. هن آخري خلاصو رپورٽ 1989 رابرٽ Wisher ۽ اڪرم پطرس Kincaid جي تصنيف
۾ رويي ۽ سوشل سائنس جي لاء آمريڪا جي فوج جي تحقيق اداري جي روپ ۾ ڪيو ويو ع ۾
مڪمل ڪيا ويا هئا.

هڪ کليل لڳائڻ لاء PEAM اوزار  "طريقي ڪار قسم جون هدايتون delivering لاء مشڪن کي"
ماهي جانسن آلات جي ذريعي پيش ڪيو ويو ڊسمبر 4، 1985 ع پيش ڪيو ويو ايجاد طور جان
نهال Harkins ۽ دفنايو H. Morriss لسٽنگ.

1992 ع ۾، سوني جي شروع ڊيٽا Discman ، هڪ برقي ڪتاب پڙهندڙ ته اي ڪتاب لکيا ته ڊي
تي محفوظ ٿيل هئا پڙهي سگهي ٿو. جي برقي پبليڪيشن تي ڊيٽا Discman ادا ٿي سگهي ٿو
ته جي هڪ مستقبل جي لائبريريء سڏيو ويندو هو.

بهرحال، مرحوم 1990s ۾، هڪ ٺاهيو جي ترقيء لاء ٺهيل کليل eBook ليکڪ ۽ پبلشر هڪ
واحد ذريعو-سند جنهن ڪيترن ئي ڪتاب-پڙهڻ سافٽويئر ۽ هارڊويئر پليٽ فارمن تي عمل ڪري
سگهي مهيا ڪرڻ لاء هڪ واٽ جي طور تي فارميٽ. جي بيان جي ضرورت subsets طور eBook
کليل XHTML ۽ CSS ؛ multimedia فارميٽ جي هڪ سيٽ (ٻين کي استعمال ڪري سگهي ٿو، پر
اتي به دعا گهري فارميٽ مان هڪ ۾ هڪ fallback هجي)، ۽ هڪ كل هڪ "پڌرو" لاء schema،
هڪ ڏنو اي ڪتاب جي جزا جي فهرست ۾، هڪ ميز جي نشاندهي مواد جي، فن جو پورائو ڪري، ۽
پوء تي. [ citation جي ضرورت آهي ] هن فارميٽ جي کليل فارميٽ ڪرڻ جي سربراهي ۾ EPUB
. گوگل ڪتاب ڪيترن ئي تبديل ڪري ڇڏيو آهي عوام ڊومين هن کليل فارميٽ ڪرڻ جي ڪمائي.

2010 ع ۾، خواهشن جي ڪتابن کي پنهنجي زير زمين مارڪيٽ ۾ حاصل ڪرڻ تائين جاري رهي. [
citation جي ضرورت آهي ] ڪيترائي اي ڪتاب پبلشر ڪتابن ۾ ته ٿي ويا هئا ورڇ شروع
عوام ڊومين . [ citation جي ضرورت آهي ، هڪ ئي وقت ۾] ڪتابن سان ليکڪ ته قبول نه
ڪيا ويا پوء اهي ٻين جي ڏٺو وڃي ها ۽ پبلشر جي آن لائن سندن ڪمن جي آڇ ڪئي. ڪتابن
جي دفاعي (۽ ڪڏهن ڪڏهن غير معياري) catalogs جي ويب تي موجود ٿيو، ۽ خواهشن جي
ڪتابن جا مجاور ٿي وھندا سائيٽن جي عوام کي ڪرڻ جي باري ۾ اي ڪتابن جي معلومات
disseminating شروع ڪيو. [29] آمريڪا جي صارفين اي ڪتاب شايع ڪرڻ مارڪيٽ مان اٽڪل
ٻه ٽھايون آھن، جي ويل "پنج" جي ذريحي ڪنٽرول ٿين. جڏهن ته "بگ پنج" پبلشر شامل
آهن: Hachette ، HarperCollins ، Macmillan ، Penguin عليكم بيت ۽ شمعون ۽ Schuster
.

آمريڪا ۾ لائبريريون سندن ويب سائيٽون ۽ انهن سان لاڳاپيل خدمتن جي ذريعي 1998 ع ۾
سنڌ جي عوام کي آزاد اي ڪتابن فراهم ڪرڻ لڳو، ، باقي جي خواهشن جي ڪتابن جي طبيعت
۾، بنيادي علمي فني يا ور هئا، ۽ ڊائون لوڊ نه ٿي سگهي. 2003 ع ۾، لائبريريون جي
عوام کي آزاد downloadable مشهور سموري افسانوي ۽ غير افسانوي ادب اي ڪتابن کي آڇي
لڳو، هڪ اي ڪتاب عاري ماڊل آهي ته عوام لائبريريون لاء گهڻو وڌيڪ ڪاميابيء سان ڪم
شروع.  اين اي ڪتاب تقسيم ۽ عاري جو تعداد ماڊلس ايندڙ ڪجهه سالن کان وڌي کي جاري
رکيو. 2005 ع کان 2008 ع تائين لائبريريون اي ڪتاب ٿري ۾ 60٪ ترقي محسوس ڪئي.  2010
ع ۾، هڪ پبلڪ لائبريري پئسي ۽ ٽيڪنالاجي رسائي Study  مليو آهي ته آمريڪا ۾ عوامي
لائبريريون جي 66٪، خواهشن جي ڪتابن کي آڇي هئا  ۽ لائبريري صنعت ۾ هڪ وڏي تحريڪ
سنجيدگي، عاري اي ڪتابن سان لاڳاپيل مسئلن پڙتال وسيع اي ڪتاب جي استعمال جي هڪ
tipping نڪتو مؤمن شروع ڪيو.  جڏهن ته، ڪجهه پبلشر ۽ ليکڪ جي تصور جي حمايت نه ڪئي
آهي اليڪٽرانڪ اشاعت ، مطالبو ڪيو، پائريسي ۽ Proprietary ڊوائيسز سان مسئلن چاهي. 
interlibrary قرض librarians جي هڪ سروي ۾ اهو مليو هو ته لائبريريون جي 92٪ سندن
ٿري ۾ ebooks منعقد ۽ ته جن لائبريريون جي 27٪ سندن ebooks جي ڪجهه لاء
interlibrary قرض جي حقن ٿينديون پئي . هن سروي لاء اي ڪتابن interlibrary قرض
ڪرائڻ لاء اهم رڪاوٽون مليو.  مطالبو-کنيو حصول (DDA) عوامي لائبريريون ۾ ٿورن سالن
تائين جي آس پاس ڪيو ويو آهي، جنهن جي دلالن ۽ هڪ اين جي چونڊ سان ڀيٽ ڪرڻ جي
قرباني ڏيندي سنڌ جي حصول عمل ڪارگر ڪرڻ جي اجازت ڏئي جي فروش جي اي ڪتاب ڳوليو ڪرڻ
لاء موجود نه آهي.  جڏهن ته لائبريري جي ست پوء جي سڀني خواهشن جي ڪتابن آهي ته سنڌ
سلامت کي شاديء لاء حوالن سان لکڻو آهي. جيتوڻيڪ هن لائبريري ڪري سگهي ٿو جي عنوان
خريد ڪرڻ جو فيصلو ڪيو ته ڪنھن ڪري ڇڏي آهي، سيٽ ۽ خريداري تهه اهڙي وڌ ۾ وڌ قيمت
جي طور تي حالتون خريداري پوء ته وقف پئسن جي لائبريري جي بجيٽ مطابق گذاري رهيا
آهن.  آمريڪي يونيورسٽي پريسون جي ايسوسيئيشن جي 2012 ع اجلاس ۾ ڪتابن جي
سائين-بيوس جي حصول (سفر PDA) تي هڪ پينل ۾ شامل يوسف Esposito، هڪ ڊجيٽل شايع ڪرڻ
جو ماهر جن مان هڪ خليفو سان سفر PDA جي امڪانات اڀياس ڪيو آھي جي هڪ مقدمه رپورٽ
جي بنياد تي سنڌ يونيورسٽي پريسون جي روپ ۾ ٻيو ڊبيلو اچ ملون فائونڊيشن .

جيتوڻيڪ لائبريريون ۾ اي ڪتاب جي خدمتن لاء هن مطالبو ڪيو ته ڀڙڪي چڪو آهي، سختيء
جي eBooks فراهم ڪرڻ کان لائبريريون رکيو.  نشر لائبريريون کي اي ڪتابن وڪرو ڪندو،
پر اھي رڳو سڀ کان ڪيس ۾ ڪتاب کي هڪ محدود لائسنس آهن. مطلب هي ته لائبريري جي برقي
متن پنهنجو نه ڪندو آھي پر اهي يا ته وقت جي هڪ مخصوص دور ۾ يا چيڪ آئوٽ جي هڪ
مخصوص رقم لاء اهو گردش ڪري سگهي ٿو، يا ٻئي ته. هڪ لائبريري هڪ اي ڪتاب لائسنس
خريداري جڏهن، ان جي قيمت ڇا اهو هڪ ذاتي صارفين جي لاء وڃي ها ٽي دفعا آهي.

ڪ اي پڙهندڙ ، پڻ هڪ اي ڪتاب پڙهندڙ يا اي ڪتاب اوزار سڏيو، هڪ آهي موبائل برقي
اوزار آهي ته بنيادي پڙهڻ جي مقصد لاء ٺهيل آهي اي ڪتابن ۽ ڊجيٽل periodicals. هڪ
اي پڙهندڙ صورت ۾ ساڳي آهي، پر هڪ کان وڌيڪ مقصد ۾ وڌيڪ محدود گولي . لکئي کي
مقابلي ۾، ڪيترن ئي خواهشن قارئين پڙهڻ لاء لکئي کان ڀلو ڇاڪاڻ ته اهي وڌيڪ ايبل
آهن، ڀرواري ۾ ڀلي readability آهن ۽ هاڻي جي بيٽري جي زندگي آهي آھن.

نه وقف هارڊويئر اي قارئين جي ڪيترن ئي جڳ ٿي ويا آهن. هن Rocket eBook  ۽ ڪيترن ئي
ٻين کي 1998 ع جي آس پاس متعارف ڪرايون ويون هيون، پر وڏي پيماني تي قبول حاصل نه
ڪيو. هن جو قيام أي أنك ڪارپوريشن 1997 ع ۾ جي ترقي لاء روانا اليڪٽرانڪ پيپر ، هڪ
ٽيڪنالاجي جنهن کي هڪ backlight لاء ضرورت کان سواء عام ڪاغذ وانگر روشني فڪر ڪرڻ
جي هڪ ڊسپلي اسڪرين جي اجازت ڏئي ٿو. اليڪٽرانڪ اخبار ۾ پهريون ڀيرو شامل ڪيو ويو
سوني Librie آهي ته 2004 ع ۾ آزاد ڪيو ويو ۽ سوني پڙهندڙ کي 2006 ع ۾، هن جي پٺيان
Amazon ٻاريندا ، هڪ اوزار جنهن، 2007 ع ۾ ان جو ڇڏڻ تي، پنج ۽ هڪ اڌ ڪلاڪ اندر
ٻاهر ايندي.  هن ٻاريو. هن تائين رسائي شامل ٻاريندا جي دڪان اي ڪتاب سهڻا ۽ پهچائڻ
لاء.

2009 ع جي جيئن ، لاء اي ڪتابن جي نئين مارڪيٽنگ ماڊلس اڀري پئي ويو ۽ پڙهڻ
هارڊويئر جي هڪ نئين نسل جي روپ ۾ ڪيو ويو. اي-ڪتابن (جيئن خواهشن قارئين ڪرڻ جي
مخالفت) عالمي ورڇ حاصل ڪرڻ لاء موجود آهن. گڏيل قومن ۾، سيپٽمبر 2009 ع جي طور تي،
جي Amazon ٿا ٻاريو. ماڊل ۽ سوني صاحب سڪرنڊ-500 جي غالب اي پڙهائي ڊوائيسز هئا.
[45] جو قسم مارچ 2010 ع، ڪجهه ٻڌايو ته بارنيس ۽ غالب جا وارثو کان وڌيڪ يونٽ وڪرو
ٿي سگھي ٿي آمريڪا ۾ ٻاريو.

27 جنوري تي 2010 ايپل ايء هڪ گھڻ-فعل جي ڊوائس کي سڏيو شروع iPad [47] ۽ ڇهه وڏي
پبلشر [جي پنجن سان معاهدي جو اعلان ڪيو citation جي ضرورت آهي ته ايپل اي ڪتابن
distribute ڪرڻ جي اجازت ڏئي ها.  هن iPad شامل آهن اي ڪتاب پڙهڻ لاء تعمير ۾ ائپ
هڪ سڏيو iBooks ۽ ھو iBookstore مواد مان سهڻا ۽ پهچائڻ لاء. هن iPad، پهرين وڻج
منافعي گولي ڪمپيوٽر ، پهرين جي ڇڏڻ جي 2011 ع ۾ پٺيان ويو کي Android -based لکئي
سان گڏو گڏ جيئن وارثو، ۽ ٻاريندا جي LCD نسخن؛ گذريل وقف اي قارئين وسنديون، گولي
ڪمپيوٽرن، گھڻ-فعل آهي LCD ٽچ اسڪرين ڏيکاري منجهان، ۽، اي ڪتاب فروش اپليڪيشن کي
وڌيڪ agnostic ٿي ويا آهن ٻين اي ڪتاب دلالن جي انسٽاليشن لاء رهڻ. عام-مقصد ٽيبليٽ
ڪمپيوٽر جي استعمال جي 2010s ۾ برقي ڪتابن جي مقبوليت ۾ وڌيڪ ترقي لاء اجازت ڏني.

جولاء 2010 ع ۾، آن لائن bookseller Amazon.com اي ڪتابن جي سيلز ٻڌايو لاء ان جي
Proprietary ٿا ٻاريو. هليا جا سهڻا hardcover ڪتابن جو ٻيو دور ۾ پهريون ڀيرو ڪڏهن
لاء لڏ 2010 ع جي، جو چوڻ آهي ته اها هر 100 hardcover ڪتابن لاء 140 اي ڪتاب لکيا
ايندي، سميت hardcovers جنهن لاء ڪو به نه هو ڊجيٽل ايڊيشن .  جنوري 2011 ع جو قسم،
Amazon تي اي ڪتاب سيلز ان ناول سيلز surpassed هئا.   مجموعي طور آمريڪا جي بازار
۾، ناول ڪتاب سيلز اڃا يا hardcover يا خواهشن جي ڀيٽ ۾ تمام وڏو آهي ڪتاب؛ آمريڪي
اشاعت ايسوسيئيشن اي ڪتابن کنيو 3٪ هڪ سال اڳ کان، وچ 2010 ع جي طور تي سيلز ٽيڪس
جي 8.5٪ ظاھر اندازي. 2012 ع جي پهرئين ٽه ماهي جي آخر ۾، گڏيل قومن ۾ اي ڪتاب سيلز
hardcover surpassed پهريون ڀيرو لاء ڪتاب سيلز.

ع ۾ ڪئناڊا ، هن Sentimentalists جي prestigious قومي جت Giller انعام . هن ناول جي
آزاد پبلشر جي ننڍي پيماني جي ڪري روڪيا ويا، هن ڪتاب جي شروعات ۾ طباعت جي صورت ۾
وڏي پيماني تي موجود نه هو، پر اي ڪتاب ڇاپي لاء مٿي-وڪرو عنوان ٿيو Kobo 2010. ۾
ڊوائيسز

 2013 ع تائين، هڪ اي پڙهندڙ جي استعمال takeoff ۽ آورد دوران هوائي جهاز تي اجازت
ڏني وئي نه. نومبر 2013 ع ۾، سنڌ جي محمدخان جو سڀ زماني ۾ هوائي جهاز تي اي قارئين
جي استعمال جي اجازت ڏني ته ان کي هوائي اڏي موڊ، جنهن سڀ مطلب ۾ آهي radios بند
موٽيو، ۽ يورپ جي ايندڙ مهيني هن ھدايت جي تابعداري.  2014 ع ۾، سنڌ جي دوران New
York Times اڳڪٿي آهي ته 2018 جي خواهشن جي ڪتابن جي گڏيل قومن جي ۽ وڏي برطانيه ۾
ڪل صارفين جي اشاعت وڏن جي 50٪ کان مٿي کنيو ڪندو.



https://sd.wikipedia.org/wiki/%D8%A8%D8%A7%DA%AA%D8%B3%D9%86%DA%AF

باڪسنگ هڪ راند آهي، جنهن کي سنڌيءَ ۾ ’ٺونشيبازي‘ چئجي ٿو. هن راند ۾ پاڪستان جي
ڪاميابي ايشيائي سطح ۽ سيف گيمز جي سطح تائين شاندار رهي آهي، جڏهن ته 1986ء جي
سيول اولمپڪ (ڪوريا) ۾ پاڪستان ۽ سنڌ جي ڪراچي شهر جي نوجوان باڪسر حسين شاهه
پهريون ڀيرو ڪَنجهي جو تمغو حاصل ڪري، پائنٽس ٽيبل تي اچڻ جو ڪارنامو سرانجام ڏنو
هو. پروفيسر ڊاڪٽر انور چوڌريءَ، ملڪ ۾ باڪسنگ جي راند کي سُٺي شهرت ڏني آهي.

سنڌ ۾ باڪسنگ جي راند اڻويهين صديءَ کان هلندڙ آهي. سنڌ جي هر شهر ۾ باڪسنگ جي
مقابلي جا مرڪز آهن، جن ۾ خاص ڪري حيدرآباد ۽ ڪراچي شهرن جا مرڪز مشهور آهن.
ڪراچيءَ جي لياري ۽ بغدادي ايراضيءَ ۾ رهندڙ خصوصاً مڪراني باڪسنگ جا شوقين آهن.
پاڪستان کان گهڻو اڳ ڪراچي شهر ۾ باڪسنگ جون ڪلبون هيون، جن ۾ نوجوان رانديگر فن جو
مظاهرو ڪندا هئا. -پاڪستان- کان اڳ ڪراچيءَ جي بِرٽي گومز نالي رانديگر سڄي هندستان
۾ -باڪسنگ- جي مقابلن ۾ ٿرٿلو مچائي ڇڏيو هو. هن 1928ء ۾ ڪلڪتي ۾ آل انڊيا باڪسنگ
چئمپيئن شپ کٽڻ جو اعزاز حاصل ڪيو هو. ڪراچيءَ جي هڪ ٻئي باڪسر ”بلئڪ جئڪ“ پڻ وڏي
شهرت حاصل ڪئي هئي. سندس ئي همعصر سليمان عرف سِلُو به سٺو باڪسر هوندو هو. باڪسنگ
جي دنيا ۾ عالمي سطح تي محمد علي ڪِلي، جَو فريز، جارج فورمئن، مائڪ ٽائسن ۽ راڪي
مارڪيانو مقبول ترين رهيا.

باڪسنگ راند جي شروعات تاريخ کان آڳاٽي وقت ۾ ڪنهن وقت شروع ٿي آهي. ان جو قديم
ترين ثبوت سمير (عراق) جي پنج هزار سال پراڻن آثارن مان مليو آهي، جنهن ۾ ٻه
”ٺونشيباز“ آمهون سامهون بيهي مقابلو ڪري رهيا آهن.

مائنان (Minoan) تهذيب جي آثارن مان پڻ هڪ ديوار واري چترڪاريءَ ۾ ٻه نوجوان ٺونشي
بازي ڪندا نظر اچن ٿا جن جي هٿن ۾ گلوز به پاتل آهن. مائنان (Minoan) تهذيب اها
تهذيب 1500-900 قبل مسيح جي آهي. ان راند غالبا قديم روم جي آکاڙن مان مقبوليت حاصل
ڪئي. راند جا تمام گهڻا اصول ۽ ضابطا آهن ۽ مختلف جوڙن جا رانديگر پاڻ ۾ مقابلو
ڪندا آهن.



https://sd.wikipedia.org/wiki/%D8%A7%D9%86%D8%A8

سنڌ جو هيءُ سدا -بهار- وڻ نه فقط پنهنجي ڦر جي لحاظ سان -بهشتي- ثمر لڳي ٿو، پر هن
وڻ جي ڪاٺي پڻ نهايت ئي ڪارائتي آهي. انهيءَ لحاظ سان هيءُ وڻ ڄڻ ته قدرت جي طرفان
سنڌ وارن جي لاءِ تحفو آهي. آڳاٽي زماني ۾ عربستان ۽ -ايران- جي ماڻهن، سنڌ ۾ هيءُ
ميوو کاڌو هو، جنهن جو ذڪر انهن پنهنجن سفرنامن ۾ ڪيو آهي. تنهنڪري ”-انب-“ جو نالو
به سندن ٻولين ۾ رائج ٿيو. جيئن ته عربيءَ ۾ ”انبج“ ۽ فارسيءَ ۾ ”انبه“. هن وقت
-انب- ٻن قسمن جا ٿيندا آهن: هڪڙا ”ديسي“، ٻيا ”فارمي“. آڳاٽي وقت ۾ ديسي -انب-
هوندا هئا، -جن- جا قسم هي هئا: -پتاشو-، لڏون، ڦاروو، هاٿي ۽ گڏهه مار وغيره. هاٿي
۽ گڏهه مار وڏا ۽ وزني -انب- هوندا هئا. ”-پتاشو-“ -انب- وري ننڍو ۽ سهڻو هوندو هو.
ميٺاج به منجهس گهڻو هوندو هو. اڪبر بادشاهه جي حياتيءَ جا شروعاتي نو ڏهه سال سنڌ
۾ فتح -باغ- واري علائقي (ماتليءَ جي ڀرسان -جوڻ- واري علائقي) ۽ سيوهڻ واري علائقي
۾ گذريا هئا. -ان- دور ۾ فتح -باغ- سميت سنڌ جي گهڻن علائقن ۾ انبن جا -باغ- -جام-
هوندا هئا. -اڪبر بادشاهه- دهليءَ جي حڪومت سنڀالڻ کان پوءِ هر سال فتح -باغ- مان
-انب- گهرائيندو هو، جيڪي هو سڄو سال کائيندو هو. اهو هن طرح جو اُٺ جي چم مان ٺهيل
دٻن کي اڌو اڌ ماکيءَ سان ڀري، انهن کي انبن سان ڀري، انهن جا منهن ڪُڙي ڇڏيندا
هئا. ٻه ٻه دٻا هڪڙي اُٺ تي ڪڙبا هئا، پوءِ ٽيهن چاليهن اُٺن جي قطار دهليءَ ڏانهن
رواني ٿيندي هئي. دهليءَ ۾ اهي دٻا توشاخاني ۾ محفوظ ٿي ويندا هئا. -اڪبر بادشاهه-
پنهنجي دور ۾ -ابوالفضل- جي صلاح سان دهليءَ ۾ انبن جو هڪ -باغ- لڳارايو هو، جنهن ۾
هڪ لک -ٻوٽا- رکايا هئائين ۽ -باغ- جو نالو ”لک -باغ-“ رکيو هئائين. موجوده دور ۾
انبن تي تجربا ڪري، انهن مان چاليهن کان وڌيڪ جنسون تيار ڪيون ويون آهن، -جن- کي
فارمي -انب- چيو ويندو آهي. اُنهن انبن جي خصوصيت هيءَ آهي جو انهن ۾ ڄارو يا ريشو
ڪونه ٿئي. انهن ۾ ڳر وڌيڪ ۽ ڪوئلو ننڍو ٿئي. انهن جنسن ۾ سڀ کان وڌيڪ جاذب نظر ۽
سڀني خوبين سان ٽمٽار ”سنڌڙي“ -انب- آهي، جنهن سڄيءَ دنيا ۾ سنڌ جو نالو روشن ڪيو
آهي. انب، مئي ۽ جون وارن مهينن ۾ شاخ ڏيندا آهن، يعني وڻ ۾ ڪو -انب- پَڪو ته
سمجهبو ته انبن جو فصل لٿو. پوءِ -انب- وڻن مان -پٽي- -پال- وجهندا، يعني اهي مٽن،
کوکن يا ڪوٺين ۾ -بند- ڪري رکندا. انهن ۾ ڪونه ڪو ڦر (گدرو وغيره) وجهندا، جنهن جي
خوشبوءِ تي -انب- -ٽن- چئن ڏينهن ۾ پچي ويندا. انب جو ڦرُ ڪچو هوندو، يعني
”-انبڙي-“ هوندي ته -ان- جو رنگ سائو ۽ ذائقو تمام کٽو ٿيندو، پر پڪل -انب- مٺو
ٿيندو آهي. وڻ جا پڪا (شاخ ڏنل) -انب- به سٺا ۽ مٺا ٿيندا آهن، پر انبن کي -پال- ۾
وجهي پچائبو آهي ته تمام مٺا ۽ خوشبوءِ وارا ٿيندا آهن. ڪچن انبن (انبڙين) مان
-آچار- ٺهندو آهي. انبن جا ديسي وڻ 15، 20 فوٽ اوچا ٿيندا آهن. انهن جي عمر به گهڻي
ٿئي ٿي. شالامار -باغ- ۾ لڳايل انبن جا -ٻوٽا-، مغل -بادشاهه- شاهجهان جي عهد ۾
لڳايا ويا هئا، جيڪي اڄ ڏينهن تائين ڦر ڏيندا رهن ٿا. انب جو وڻ نه رڳو ميوي جي
لحاظ کان ڪارائتو آهي، پر عمارتي ڪاٺ طور به ڪم ايندو آهي، -ان- مان دروازن جا چؤنڪ
۽ گهرو فرنيچر به ٺهندو آهي. دهل به -انب- جي ڪاٺيءَ مان ٺاهبا آهن. طبيبن موجب،
-انب- جا طبي فائدا به آهن. -انب- دل، دماغ ۽ معدي کي طاقت ڏئي ٿو. جسماني قوت کي
وڌائي ٿو. بدن کي -ٿلهو- ڪري ٿو ۽ پيشاب -جاري- ڪري ٿو. -انب- جو -آچار- به طبي
لحاظ سان فائديمند آهي. -انب- کائڻ سان آنڊن، بڪين ۽ مثاني ۾ قوت پيدا ٿئي ٿي.
مُنهن جو رنگ کُلي پوي ٿو. -انب- جي ککڙي جو پِتو تاثير ۾ -ٿڌو- ۽ خشڪ ٿئي ٿو، جيڪو
مٺن پيشابن لاءِ مفيد آهي. موجوده دور ۾ فارمي انبن ۾ لنگڙو، دسهري، سنڌڙي، -انور-
رتول، -ثمر بهشت-، فجري وغيره مشهور آهن. انب جي وڻ کي گهڻو ڪري ٻه مرض وڌيڪ لڳندا
آهن ۽ فصل کي نقصان رسائيندا آهن. هڪ ”مَهلو“ ۽ ٻيو ”ميلي -بگ-“. ٻنهي مرضن جو ڪارڻ
ننڍڙا جيت هوندا آهن، جيڪي -انب- جي ٻور توڙي پنن کي شديد نقصان پهچائي، فصل کي
برباد ڪري ڇڏيندا آهن. (1) مَهلو: هيءُ ننڍڙو جيت آهي، ليڪن نقصان تمام گهڻو ڪري
ٿو. هن جيت جي مادي، جڏهن مناسب گرمي محسوس ڪندي آهي، تڏهن -آنا- لاهيندي آهي. خاص
طرح -جولاءِ- مهيني جي آخر ۽ -آگسٽ- جي شروعات ۾، جڏهن وڻ ۾ ڦوٽهڙو پيدا ٿيندو آهي،
تڏهن هن جيت جا ٻچا ٿين ٿا، جيڪي نازڪ گونچن جو رس چوسي وڏا ٿين ٿا. شديد حملي جي
صورت ۾ سَينورجي ڪري، -ٻوٽي- جا پن ڪاراٽجي ويندا آهن ۽ فصل کي نقصان پهچندو آهي.
(2) ميلي بگ: هن جيت جي ماديءَ جو جسم اڇي مادي سان ڍڪيل هوندو آهي ۽ نر جو رنگ
چاڪليٽي ٿيندو آهي. هن جيت جو حملو نومبر ۽ ڊسمبر مهيني ۾ ٿئي ٿو. وڻ جي مختلف حصن
مان رس چوسي، فصل کي تباهه ڪري ڇڏيندو آهي. انب جي وڻ کي انهن بيمارين کان سواءِ به
ڪي ٻيون بيماريون لڳن ٿيون، جهڙوڪ: اسڪيل، ميوي جي مک، سوڪهڙو، کرٻور، اڇو سينور
وغيره. جڏهن -انب- جي وڻ کي مَهلو لڳي ته اُن کان اڳ يعني ٻوڪجڻ کان پهرين، ڊسمبر
مهيني کان ئي ڦوهارو ڪبو آهي ۽ اُهو ڦوهارو ايزو ڊرين 250 ملي ليٽر يا ٿويڊان 300
ملي لٽر، 100 لٽر پاڻيءَ ۾ ملائي، ڦوهارو ڪبو. اهڙي نموني -انب- کي مهلي جي مرض کان
بچائي سگهجي ٿو. جڏهن ميلي -بگ- بيماري لڳڻ جو خطرو هجي ته جون ۽ -جولاءِ- مهينن ۾
-باغ- کي چڱيءَ طرح ريج ڏين، ميوي ختم ٿيڻ بعد وڻ جي هيٺ لڙڪيل شاخن کي وڍي ڇڏين ۽
ضرورت کان وڌيڪ -پاڻي- ڪونه ڏين. فاليڊال 300 ملي لٽر يا برلين 200 ملي ليٽر، 100
لٽر پاڻيءَ ۾ ملائي، طاقتور مشين سان ڦوهارو ڪرائبو آهي.

اهڙيءَ طرح ٻين بيمارين يعني ”اسڪيل“ جي صورت ۾ ميٽاسٽاڪس پاڻيءَ ۾ ملائي ڦوهارو
ڪن، ”مک“ جي حالت ۾ ڊپٽريڪس يا نوگاس دوا جو ڦوهارو مفيد ٿئي ٿو. ”سوڪهڙي“ جي مرض
لاءِ بورڊيڪس مڪسچر ۾ توتيو ۽ اڇو چُن ملائي ڦوهارو ڪن.



https://sd.wikipedia.org/wiki/%D8%A7%D9%84%D9%85%D8%A7%D8%B3

جواهرات جو اعليٰ قسم، جنهن کي سنڌيءَ ۾ هيرو، سنسڪرت ۾ هيرڪ، فارسيءَ ۾ -الماس- ۽
انگريزيءَ ۾ ڊائمنڊ چوندا آهن. هيرو، جواهرات جي سڀني قسمن ۾ اعليٰ ڳڻيو وڃي ٿو.
نُدرت، رنگينيءَ، پائيداريءَ، سختيءَ، اوجر ۽ چمڪ ۾ هن سان ٻيو ڪوبه جواهر مٽ ٿي
نٿو سگهي. هن -پٿر- جي ڪيميائي ماهيت ۾ خالص ڪاربان ٿيندو آهي. هيءُ -پٿر-، قلمن جي
صورت ۾ گهڙيل لڀندو آهي. هن جا قلم شفاف ٿيندا آهن. ڪڏهن ڪڏهن نيم شفاف يا غيرشفاف
حالت ۾ به لڀندو آهي. جوهري قدر و قيمت جا هيرا عموماً بي رنگ هوندا آهن. ڪي هلڪي
رنگ ۾ زرد، نيرا ۽ ڳاڙهاڻ مائل هيرا به جواهرات ۾ پسند ڪيا ويندا آهن. جيڪي هيرا
غيرشفاف ۽ ڪارا هوندا آهن، اهي صنعتي ڪم ۾ استعمال ٿيندا آهن. -جن- هيرن ۾ هلڪي زرد
رنگ جي جهلڪ هوندي آهي، -تن- کي ”بناسپتي“ چوندا آهن. -جن- هيرن ۾ خاڪي ۽ ملاگيري
رنگ جهلڪندو آهي، -تن- کي ”تيليو“ چوندا آهن. هيري جو استعمال قديم زماني کان ٿيندو
رهيو آهي. 480 سال. ق. م. ۾ يوناني ديوتا جي هڪڙي بوتي جي اکين ۾ هيرا جڙيل هوندا
هئا. هيري جي دريافت 8 سئو سال ق. م ۾ هندستان ۾ ٿي. سختيءَ جي لحاظ کان هيرو سخت
-ترين- جوهر آهي، انهيءَ ڪري هيري جون ڪُنڊون گهڻي استعمال سان به نه گسنديون آهن،
۽ پائدار ٿينديون آهن.

چون ٿا ته اڳ هيرا هندستان جي کاڻين مان لڀندا هئا. حيدرآباد دکن جي شهر گولڪنڊي ۾
هيرن جي -بازار- هوندي هئي، ۽ هتي هيرن ڪاٽڻ جو ڪم ٿيندو هو. اڄڪلهه به هندستان ۾
ٿورا گهڻا هيرا لڀن ٿا. 1866ع ۾ آفريڪا ۾ هيرن جون کاڻيون لڌيون. 1870ع تائين
-برازيل- جي کاڻين مان هيرا ملندا رهيا. آفريڪا جي گهڻن علائقن مان هيرا ملندا رهن
ٿا، -جن- ۾ دنيا جو وڏي ۾ وڏو هيرو ”ڪيلي نن“ 5. 31 ڪئريٽ وزن جو ٽرانسوال جي کاڻ
مان 1905ع ۾ لڌو. دنيا جي مشهور تاريخي هيرن ۾ ڪوهنور (وزن 93. 108 ڪئريٽ) آهي،
ريجنٽ (وزن 137 ڪئريٽ) دنيا جو سڀ کان وڌيڪ نفيس ۽ قيمتي هيرو تصور ڪيو وڃي ٿو.
جيڪب ڊائمنڊ (180 ڪئريٽ)، نظام دکن جي جواهرات ۾ سڀ کان قيمتي هيرو ايمسٽر ڊئم (8.
198 ڪئريٽ) آهي. هوپ (وزن 44.5 ڪئريٽ) هي سبزي مائل نيلي رنگ جو هيرو دنيا جو سڀ
کان نڀاڳو هيرو تصور ڪيو ويندو آهي. اهڙيءَ طرح ٻيا به ڪيترائي هيرا مشهور آهن.



https://sd.wikipedia.org/wiki/%D8%A7%D9%84%D8%B7%D8%A7%D9%81_%D8%B4%D9%8A%D8%AE

الطاف شيخ (Altaf Shaikh) سنڌﻱﺀَ ۾ ﺳﻔﺮﻧﺎﻣﻲ ﺟﻲ ﺻﻨﻒ ﺟﻲ ﺣﻮﺍﻟﻲ ﺳﺎﻥ ﻣﺸﻬﻮﺭ ليکڪ. سنڌ ﺟﻮ
ﻫﻲ ﺍﻧﻮﮐﻮ ۽ گهڻو ﻟﮑﻨﺪڙ ليکڪ ﻃﺒﻴﻌﺖ ﺟﻮ نهٺو ۽ ﻣﺤﺒﺘﻲ ﺍﻧﺴﺎﻥ ﺁﻫﻲ، سڄي ﺩﻧﻴﺎ ﺟﺎ ﺳﺎﻣﻮنڊﻱ
ﺳﻔﺮ ڪﻴﺎ ﺍٿس ۽ ﺷﺎﻳﺪ ﺋﻲ ڪﻮ ملڪ ﻫﺠﻲ ﺟﻴڪﻮ ﻧﻪ ڏٺل ﻫﺠﻴﺲ . ﻫﻦ ﮐﻲ سنڌ ﺟﻮ ﺳﻨﺪﺑﺎﺩ ﭼﻮڻ ۾ ڪﻮ
ﺑﻪ ﻭڌﺍﺀُ ﻧﻪ ٿيندﻭ .

سڄي ﺩﻧﻴﺎ ﮔﻬﻤﻲ، ﭘﻨﻬﻨﺠﻦ ﺳﻔﺮﻥ ﮐﻲ سهيڙﻱ، ڪﺘﺎﺑﻲ شڪﻞ ڏيڻ ﻭﺍﺭﻭ ﺳﻔﺮﻧﺎﻣﺎ ﻟﮑﻨﺪڙ ليکڪ ﺁﻫﻲ .
ﺳﻨﺪﺱ ﭘﻲﺀُ ﺟﻮ ﻧﺎﻟﻮ ﮔﻞ ﻣﺤﻤﺪ ﺷﻴﺦ ﺁﻫﻲ. ﺗﻌﻠﻴﻢ ﺣﺎﺻﻞ ڪﺮڻ ﮐﺎﻥ ﭘﻮﺀِ ﻫﻮ ﻣﺌﺮﻳﻦ ﺍﻧﺠﻨﻴﺌﺮﻧﮓ
ﺷﭙﻨﮓ ڪﺎﺭﭘﻮﺭﻳﺸﻦ، ڪﺮﺍﭼﻲﺀَ ﺳﺎﻥ ﻭﺍﺑﺴﺘﻪ ٿي ﻭﻳﻮ .ﺍﻥ ﮐﺎﻥ ﭘﻮﺀِ ﻫﻮ جڏﻫﻦ ﺑﻪ ﺩﻧﻴﺎ ﺟﻲ ڪﻨﻬﻦ
ﺑﻪ ملڪ ۾ ﻭﻳﻨﺪﻭ ﺭﻫﻴﻮ ﺗﻪ ﺍﺗﺎﻥ ﺟﻲ ﺳﻴﺎﺳﻲ، ﺳﻤﺎﺟﻲ، ﺛﻘﺎﻓﺘﻲ ۽ ﻣﻌﺎﺷﻲ ﺯﻧﺪﮔﻲﺀَ ﺟﻮ ﮔﻬﺮﻭ
ﻣﺸﺎﻫﺪﻭ ڪﺮﻱ ﺳﻔﺮﻧﺎﻣﺎ ﻟﮑﻨﺪﻭ ﻫﻮ .ﻫﻴﻞ ﺗﺎﺋﻴﻦ ﭼﺎﻟﻴﻬﻦ ﮐﺎﻥ مٿي ﺳﻔﺮﻧﺎﻣﺎ ﻟﮑﻲ چڪﻮ ﺁﻫﻲ .ﺳﻨﺪﺱ
ٻولي سهڻي ﺳﺎﺩﻱ ۽ ﺍﺛﺮﺍﺋﺘﻲ ﺁﻫﻲ .ﺳﻨﺪﺱ ﺗﺤﺮﻳﺮﻥ ﺟﻲ ﺧﺎﺹ ڳاﻟﻬﻪ ﺍﻫﺎ ﺁﻫﻲ ﺗﻪ ﻫﻮ ٻين ﻣﻌﺎﺷﺮﻥ
ﮐﻲ سنڌ ﺟﻲ ﻣﻌﺎﺷﺮﻱ ﺳﺎﻥ ڀيٽيندﻭ ﻫﻠﻲ ٿو، جنهنڪﺮﻱ پڙﻫﻨﺪڙ ﺟﻮ ﺍﺗﺴﺎﻫﻪ ﺧﺘﻢ نٿو ٿئي ۽ ﻫﻮ
يڪﺴﺎﻫﻲﺀَ ڪﺘﺎﺏ پڙﻫﻲ مڪﻤﻞ ڪﺮﻱ ٿو ﺍﻟﻄﺎﻑ ﺷﻴﺦ ﺍﻥ ﮐﺎﻥ ﺳﻮﺍﺀِ ﭘﺮڏﻳﻬﻲ ﺍﺩﺏ ﻣﺎﻥ ﭼﻮنڊ
ڪﻬﺎڻيون ﺑﻪ سنڌيﺀَ ۾ ﺗﺮﺟﻤﻮ ڪﻴﻮﻥ آهن . ﺍهڙﻳﻦ ڪﻬﺎڻين ﺟﺎ ڪﺠﻬﻪ ﻣﺠﻤﻮﻋﺎ، ’ لنڊﻥ ﺗﺎﺋﻴﻦ
لفٽ ‘ ، ’ ﺳﻮﺯﻱﺀَ ﺳﺎﻥ ﭘﻴﺎﺭ ‘ ۽ ﺍﻧﺎميڪﺎ ﺁﻫﻦ . ﺳﻨﺪﺱ ڪﺠﻬﻪ ﻣﺸﻬﻮﺭ ﺳﻔﺮﻧﺎﻣﺎ ’ ﻣﻨﻬﻨﺠﻮ
ﺳﺎﮔﺮ ﻣﻨﻬﻨﺠﻮ ﺳﺎﺣﻞ ‘ ، ’ ﺑﻨﺪﺭ ﺑﺎﺯﺍﺭﻳﻮﻥ ‘ ، ’ ﺳﻤﻮنڊ ﺟﻦ ﺳﺎڻيهه ‘ ، ’ ﺟﺎﭘﺎﻥ ﺟﻦ ﺟﻲ
ﺟﻲﺀَ ۾،’ ﺍﺭﺍﺋﻮنڊ ﺩﻱ ﻭﺭلڊ ۽ ’ ﺍﻱ ﺟﺮﻧﻲ ٽو ٿائيلينڊ ‘ ﻭﻏﻴﺮﻩ ﺁﻫﻦ . ﻣﻴﺮﻳﻦ اڪيڊﻣﻲﺀَ ۾
ﺍﺳﺘﺎﺩ ۽ ﺑﺤﺮﻳﻪ ڪﺎﻟﻴﺞ ۽ ﺍسڪﻮﻝ، ڪﺮﺍﭼﻲﺀَ ﺟﻮ ﭘﺮﻧﺴﭙﺎﻝ ﺭﻫﻲ چڪﻮ ﺁﻫﻲ . ﻫﻦ ﻭﻗﺖ ﺭٽاﺋﺮ ٿي
چڪﻮ ﺁﻫﻲ ۽ ڪﺮﺍﭼﻲﺀَ ۾ رهي ٿو. ﺳﻨﺪﺱ ﺳﻔﺮﻧﺎﻣﺎ ﻫﺮ ﻋﻤﺮ ﺟﻲ پڙﻫﻨﺪڙﻥ ﺟﻲ ﺩﻟﭽﺴﭙﻲﺀَ ﺟﻮ ﺳﺒﺐ
ﺁﻫﻦ.

شروعاتي تعليم هالا جي اسڪول مان ورتائين. پرائمري جي پڙهائي کان پوءِ هالا جي
مخدوم غلام حيدر اسڪول ۾ پڙهيو. هالا مان ٽي درجا انگريزي جا پڙهڻ کان پوءِ ڪيڊٽ
ڪاليج ۾ آيو، جتي پنج سال رهي مئٽرڪ ۽ انٽر پاس ڪيائين. جتان انٽر کان پوءِ مئرين
انجنيئرنگ جي پڙهائي ڪرڻ لاءِ سنڌ جي پهرئين ۽ اڪيلي شاگرد جي حيثيت سان چٽگانگ
(بنگلاديش) ويو، جيڪو اُن وقت اوڀر پاڪستان هو. مئرين انجنيئر ٿيڻ کان پوءِ ورلڊ
ميريٽائيم يونيورسٽي مالمو (سويڊن) مان ميريٽائيم ايڊمنسٽريشن (انجنيئرنگ) ۾ پوسٽ
گريجوئيشن ڪيائين.

پنهنجي لکڻ جي حَوالي سان، ملندڙ اُتساهه جو ذڪر ڪندي هڪ انٽرويو ۾ الطاف شيخ
ٻڌايو: ”ڪاليج جي مخزن ۾ سنڌي سيڪشن ڪڍڻو هو. سنڌي لکڻ وارا گهٽ هئا. مون ۽ منهنجي
ڪلاس ميٽن پنهنجي ۽ ٻين پاران لکي سنڌي سيڪشن مڪمل ڪرڻ ٿي چاهيو، نه ته اهو خوف
رهيو ٿي ته ماڻهو کلندا ته سنڌ ۾ ڪاليج ٿي ڪري به سنڌي سيڪشن ڪونهي. پوءِ اڳتي هلي
بنگال مان دل چاهيو ته پنهنجي ديس جي ماڻهن کي بنگال جي سرزمين جون دلچسپ ڳالهيون
ٻڌايان.“ انهيءَ جذبي تحت الطاف شيخ لکڻ شروع ڪيو ۽ گڏوگڏ ڪهاڻين ۽ افسانن کي سنڌي
۾ ترجمو پڻ ڪرڻ شروع ڪيو، جيڪي هو ڇپجڻ جي لاءِ هو مختلف اخبارن ۽ رسالن کي
موڪليندو هو. سندس اهي ليک روزاني ”عبرت“ ۽ ٻين اخبارن ۾ شايع ٿيندا هئا ۽ اڳتي هلي
الطاف شيخ لکڻ پنهنجو معمول بنائي ڇڏيو ۽ هينئر سندس پنجاهه کان به وڌيڪ ڪتاب ڇپيل
آهن، انهن مان ڪيترن ڪتابن جا ته چار چار ۽ پنج پنج ڇاپا پڻ شايع ٿي چڪا آهن.

(3) اُهي ڪتاب جيڪي مرتب ڪيل اٿس، جهڙوڪ: بهترين سفرناما، جنهن ۾ آغا سليم ۽ ٻين
ليکڪن جي سفرنامن کي سهيڙيو اٿائين، يا ”الطاف شيخ جي نوٽ بوڪ تان“ جنهن ۾ سندس
مطالعي هيٺ آيل ڪتابن وغيره مان ڪوٽيشن ڏنل آهن. اهڙن ٻين ڪتابن ۾ ”رُٺي آهي گهوٽ
سان“ (جنهن ۾ پهاڪا آهن) Proverbs of Far East شامل آهن. ائين، الطاف شيخ جي باري ۾
اها ڳالهه چٽي هئڻ گهرجي ته هو نه رڳو بهترين سَفرناما لکندڙ آهي، پر هڪ سٺو
سنڌيڪار ۽ سهڙيندڙ به آهي.

الطاف شيخ جا هيستائين پنجاهه کان به مٿي ڪتاب ڇپيل آهن. انهن مان ڪي ڪتاب اردوءَ ۾
ڇپيا اٿس، جن جو ترجمو پڻ پاڻ ڪيو اٿائين. الطاف شيخ جو پهريون ڪتاب ”اناميڪا“ ڇپيو
هو. جيڪو ترجمو ڪيل ڪهاڻين تي مشتمل هو. الطاف جي ڇپيل ڪتابن جي فهرست هن ريت آهي:
”اناميڪا“،”منهنجو ساگر منهنجو ساحل“،”پيار جي گهٽ“، ”وايون وڻجارن جون“،”سي ٻيڙيون
رکين ٻاجهه سين“،”سمنڊ جي سيوين“،”سي ئي جوڀن ڏينهن“، ”ڪويت ڪنارا“، ”بندر ديسان
ديس“،”جاني ته جهاز ۾“، ”جپان جن جي جيءَ سان“،”ڳالهيون تنهن جپان جون“،”خدا ڏي
خط“،”جپان رس“،”سانباهو سمونڊ جو“،”موج نه سهي مڪڙي“،”الطاف شيخ جي نوٽ بوڪ تان“،
”بهترين سفرناما“، ”لنڊن تائين لفٽ“، ”ٻارن جون آکاڻيون“، ”ٽوڪيو جي گيشا گرل“ (اهو
ڪتاب مس سدا بهار چنبيلي جي نالي سان پڻ ڇپيل آهي)، ”مڪلي کان ملاڪا تائين“،
”سنگاپور ويندي ويندي“، ”ڪوالالمپور ڪجهه ڪوهه“،”ماستر هريام جو بئنڪاڪ وڃڻ“،
”دنگيءَ منجهه درياهه“، ”ڏاهي جهرڪي ۽ ٻيون آکاڻيون“،”جت جَر وهي ٿو جال“، ”انڊلٺ“،
”ڳالهيون آهن ڳچ“، ”اي جرني ٽو ٿائلينڊ“،”سوزي سان پيار“،”Proverbs of Far
East“،”او هريا جي عميق ڏي“،”اڇن جي ملڪ ۾ اسين ڪارا“، ”ملير کان مالمو“، ”جت برف
پئي ٿي جام“،”ڪراچي کان ڪوپن هيگن“، ”ارائونڊ دي ورلڊ“، ”رٺي آهي گهوٽ سان“،”يورپ
جا ڏينهن يورپ جون راتيون“، ”اي روڊ ٽو مدينھ“،”هيلنسڪي جي حسينا“،”سنگاپور ٿو سڏ
ڪري“، ”آل ابائوٽ سنگاپور“،”ڀلي پارتان ڀيرو“،”بوتلن جوسفر“،”ملائيشيا منهنجي من
۾“،”ملائيشيا 12سالن کان پوءِ“،”سمندر ڪي دِن، سمندر ڪي راتين“ (اردو)، ”ملائيشيا
ڪي دِن“، ”يورپ ڪي دِن“ (اردو) ايران ڏي اُڏام.

الطاف شيخ جي انهن ادبي ڪاوشن کي هر سطح تي پسند ڪيو ۽ کيس ساراهيو ويو آهي ۽ سندس
خدمتن جي مڃتا ڪئي ويئي آهي. انهي سلسلي ۾ مدد علي سنڌي روزاني هلال پاڪستان جي
26جنوري 1991ع جي اشاعت ۾ ”هڪ تاثر“ ۾ پنهنجي خيالن جو اظهار ڪندي لکيو آهي: ”سنڌي
ٻوليءَ ۾ سفرنامن جي صنف تي جڏهن به تاريخ لکي ويندي ته مؤرخ جو قلم يقيناً الطاف
جي نانءُ تي اچي بيهي رهندو. ڇاڪاڻ ته الطاف شيخ ئي اهو اڪيلو ليکڪ آهي، جنهن جي
سفرنامن سنڌي ٻولي کي تمام گهڻو خزانو ڏنو.“ الطاف شيخ جي سفرنامن نه رڳو سنڌي ادب
۾ واڌارو ڪيو، پر سفري ادب جي پڙهندڙن ۾ پڻ واڌارو ڪيو. انهي سلسلي ۾ علي احمد
بروهي جي لفظن ۾: ”الطاف شيخ سفرنامو لکي، پنهنجي ملڪي ماڻهن کي ديس پرديس جي ماڻهن
سان روشناس ڪرائي ٿو ته جيئن سندس ملڪي ماڻهن ۾ مسافري ڪرڻ ۽ ملڪ گهمڻ جو شوق پيدا
ٿئي. هونئن به هيرن جو قدر کاڻ ۾ ٿورو ئي ٿيندا آهي، جتي هو ڍڳ ۽ ڍيريون ٿي پيل
هوندا آهن.“



https://sd.wikipedia.org/wiki/%D8%A7%D8%AF%D8%B1%D8%A7%DA%AA%D9%8A_%D8%A7%DA%80%D9%8A%D8%A7%D8%B3

ادراڪي اڀياس (اِدراڪِي اَڀياسُ، اردو: علم ادراک، انگريزي: Cognitive Science)
جديد سائنس جو هڪ شعبو آهي جنهن ۾ ذهن ۽ ذهني صلاحيتن ۽ عملن کي سائنسي طريقي سان
پرکيو وڃي ٿو. ان جو اهم موضوع ادراڪ ۽ فهم آهي، جنهن کي انگريزيءَ ۾ ڪاگنيشن چئبو
آهي.

دنيا جي ڪيترن ئي ملڪن ۾ هن وقت ادراڪي اڀياس ۾ يونيورسٽيون ڊگري ڏين ٿيون. انهن ۾
بيچلر، ماسٽر ۽ ڊاڪٽري ڊگريون شامل آهن. انهن ملڪن ۾ آمريڪا، ڪينيڊا ۽ يورپ جا
ڪيترائي ملڪ شامل آهن. مسلم ملڪن ۾ ترڪي، مليشيا ۽ ايران جي ڪجھ يونيورسٽين ۾
ادراڪي اڀياس ڊپارٽمينٽ موجود آهن. جڏهن ته پاڪستان جي ڪنهن به يونيورسٽي ۾ ادراڪي
اڀياس جي تعليم نٿي ڏني وڃي.



https://sd.wikipedia.org/wiki/%D8%A7%D8%AC%D8%B1%DA%AA

اجرڪ سنڌ جي ثقافت جي سڃاڻ ۽ سوکڙي آھي. ھي ھڪ خوبصورت سوٽي ڪپڙي جي چادر آھي جيڪا
تمام خوبصورت ٿيندي آھي. آثارن ۽ اھڃاڻن مان معلوم ٿئي ٿو ته سنڌ ۾ اجرڪ جي تياري ۽
استعمال قديم زماني کان ٿيندو اچي. موئن جي دڙي مان مليل پروھت جي مورتي کي جيڪا
چادر اوڍيل آھي اھو پڻ اجرڪ جو ھڪ قسم آھي جنھن جو ڍنگ ۽ ڊزائين به ھاڻوڪي ڪڪر واري
اجرڪ سان ملندڙ آھي. ھڪ روايت مطابق، موئن جي دڙي جو پروھت روزانو صبح جو وھنجڻ بعد
ھڪ نئين قسم جي چادر اوڍيندو ھو، ھڪ ڏينھن پائڻ لاءِ کيس اجرڪ ملي جيڪا کيس بيحد
وڻي، ٻئي ڏينھن جڏھن سندس ٻانھو اجرڪ کڻڻ آيو ته پروھت کيس چيو ته ”اڄ رک“ يعني ھو
اڄ به اھا ئي چادر پائڻ چاھي ٿو، ان ”اڄ رک“ واري جملي مان ڦري ھن تي اجرڪ نالو
پئجي ويو. عربن اجرڪ کي ازرق جي نالي سان سڏيو آھي. ازرق جي معنيٰ آھي نيرو رنگ.
اھو به چيو ويندو آھي ته ٻنھي جھانن جي سردار حضرت محمد صلي الله عليه وسلم جن پڻ
اجرڪ اوڍيندا ھئا.

اجرڪ جي تياري ۽ ڇرائي سنڌ جو خاص ھنر آھي. ان جي تياري ۾ وڏي محنت ۽ مھارت جي
ضرورت آھي. ان جو اندازو انھي مان لڳائي سگھجي ٿو ته اجرڪ چوڏھن مختلف مرحلن مان
گذري مڪمل ٿئي ٿي. اجرڪ جي ڇرائي جا وري پنج مختلف مرحلا آھن، ھر مرحلي ۾ مختلف قسم
۽ رنگن جا پور يا ٺپا لڳندا آھن ۽ ھڪ اجرڪ جي مڪمل ٿيڻ تائين اٽڪل پنجويھ سوَ ڀيرا
پور يا ٺپا لڳن ٿا. انھيءَ کان سواءِ اجرڪ جي تياري ۾ اٽڪل سورھن مصالحا استعمال
ٿين ٿا. ڊيزائن ۽ رنگ جي لحاظ کان اجرڪ جا قسم ڏھن کان مٿي آھن، انھن جا نالا به
الڳ الڳ آھن. اجرڪ گھڻو ڪري لاڙ وارن شھرن ۾ ٺھي ٿي جھڙوڪ نصرپور، ٽنڊو محمد خان،
کيبر، سيکاٽ، مٽياري، ھالا، ڀٽ شاھ، ماتلي ۽ اتر واري حصي ۾ سکر ۾ اجرڪ ٺھي ٿي. اڳي
ٽکڙ ۽ مانجھند ۾ به اجرڪ ٺھندي ھئي پري اھي مرڪز ڪڏھوڪو بند ٿي ويا آھن. رنگن جي
لحاظ کان ھڪ اجرڪ جا گھڻو ڪري چار رنگ ٿيندا آھن. اڇو، ڪارو، ڳاڙھو ۽ نيرو. ڪن
اجرڪن ۾ نيرو يا ڪارو رنگ نه ھوندو آھي ته اھا اجرڪ ٽن رنگن واري ٿيندي آھي. نيرو ۽
ڳاڙھو رنگ ڪڏھن ھلڪو ھوندو آھي ته ڪڏھن وري تيز ان ڪري ڳاڙھو رنگ ڪڏھن ناسي ٿي
ويندو آھي. اجرڪ جي زمين يا تر جو رنگ ڳاڙھو يا نيرو ھوندو آھي، ليڪا ۽ چٽ ڪارا
ھوندا آھن ۽ ڦلڙيون يعني گلڪاري اڇي ھوندي آھي. سموري اجرڪ ھٿ جي محنت سان تيار
ٿيندي آھي. موجوده دور ۾ اجرڪ مان ٽايون، شرٽون، اسڪرٽ، پڙا، زنانا چولا ۽ سلوارون
وغيره ٺاھيون وڃن ٿيون، ان کان سواءِ درن ۽ درين جا پردا، ڪشن ڪور، وھاڻن جا پوش،
ميز پوش به اجرڪ مان ٺاھجن ٿا جيڪي تمام گھڻي سونھن ڪن ٿا.  اجرڪ جي مقبوليت جو
اندازو ان مان به لڳائي سگھجي ٿو ته اڄڪلھ ڪارخانن ۾ به اجرڪ جي ڊزائين تي ڪپڙن جا
تاڪيا تيار ڪيا وڃن ٿا، انھي ۾ ريشمي ۽ سنھو ڪپڙو به اچي وڃي ٿو پر جيڪا سونھن اصل
اجرڪ ۾ آھي اھا نقلي اجرڪ ۾ ڪٿي! اجرڪ، ننڍا توڙي وڏا، عورتون توڙي مرد پھرين ٿا.
اجرڪ ھر موسم ۾ پھري سگھجي ٿي، اھا اونھاري ۾ ٿڌي ۽ سياري ۾ گرم محسوس ٿيندي آھي.
سنڌي ماڻھو اجرڪ جو پٽڪو وڏي شان سان ٻڌندا آھن. اجرڪ سنڌ جي ثقافت جي ھڪ علامت
آھي. اجرڪ جيئن مختلف مرحلن مان گذري ٿي ايئن ان جو استعمال به زندگيءَ جي مختلف
مرحلن ۾ ٿئي ٿو. عام زندگيءَ ۾ ته اجرڪ جو استعمال آھي ئي آھي پر خاص موقعن تي
پنھنجي محبت ۽ عقيدت جو سھڻي ۾ سھڻو اظھار، اجرڪ کان وڌيڪ ٻيو ڪونھي! جڏھن ڪنھن
مھمان کي مان ڏيڻو ھوندو آھي ته ان کي اجرڪ اوڍائي ويندي آھي. سنڌ ۾ گھڻو تڻو گھوٽ
پنھنجي شاديءَ تي به اجرڪ اوڍيندا آھن. اسان جي زندگيءَ ۾ اجرڪ جي عمل دخل جو
اندازو ان مان به لڳائي سگھجي ٿو ته پنھنجي پياري دوست يا عزيز جي مرڻ کان پوءِ ان
جي مڙھ تي به اجرڪ وڌي ويندي آھي.

اجرڪ نه رڳو سنڌ ۽ پاڪستان ۾ مقبول آھي پر ان جي مقبوليت سنڌ ۽ پاڪستان جون سرحدون
ٽپي ڏيساور ۾ به پھچي چڪي آھي. پرڏيھي دوستن کي ڏيڻ لاءِ اجرڪ کان وڌيڪ بھتر ٻي ڪا
به سوکڙي نه آھي. هڪ قسم جي رڱيل ۽ ڇريل، دَٻڪن ۽ چِٽن واري چادر، جيڪا خاص طور سنڌ
۾ -اوڇڻ- طور پائڻ، ڪُلهن تي ڪرڻ، جسم تي ويڙهڻ، -پٽڪي- يا گوڏ ٻڌڻ لاءِ استعمال
ٿئي. -اجرڪ- سنڌ جي قديم ثقافتي سڃاڻپ آهي. موهن جي دڙي جا آثار ٻڌائين ٿا ته -ان-
وقت به سنڌ ۾ -اجرڪ- جو ڪم ٿيندو هو. دڙي مان لڌل پروهت جي مورتيءَ تي جيڪو گلن جو
دوشالو آهي، انهيءَ تي واضح نموني جيڪا ڇُر آهي، اها ’ڪَڪَر واري -اجرڪ-‘ جي ’پور‘
واري آهي، جيڪا ڇُر اڄ به هلندڙ آهي. هندستان جي ورهاڱي کان پهرين -اجرڪ- تمام گهڻي
تعداد ۾ ٺهندي هئي. -ان- وقت ملاڪاتيار، سعيدپور، -تلهار-، ٽنڊي محمد خان، -ٻهڊمي-،
-بدين-، خانپور، ٽِکڙ ۽ ڏندي ۾ -اجرڪ- جو ڪم ٿيندو هو. -ٺٽي- ۾ ته اڍائي ٽي سئو کن
ڪارخانا هوندا هئا. سجاول، ميرپور بٺوري، مٽياريءَ، سهتن، ڀٽ شاهه، ٽنڊي آدم، ٽنڊي
فضل ۽ هوسڙيءَ ۾ اهو ڪم تمام گهڻو ٿيندو هو. هن وقت مٽياري ۽ -ٽنڊو محمد خان- ٻه
اهم مرڪز باقي وڃي رهيا آهن. -ان- کان سواءِ ڀٽ شاهه ۽ سهتا ۾ به ڪم ٿئي ٿو. کيبر،
سيکاٽ ۽ سعيدپور ۾ به هڪ اڌ ڪارخانو آهي. ماتليءَ ۾ پنج ڪارخانا ڪم ڪن پيا. -ان-
کان سواءِ وَسِي ملوڪ شاهه، ڀينڊي شريف، سن، سکر، هالا ۽ -ٺٽي- ۾ به -اجرڪ- سازيءَ
جو ڪم ٿي رهيو آهي. مٿين علائقن ۾ -اجرڪ- جي ٻنهين پاسي ڇُر وارو ڪم ٿئي ٿو.
هندستان جي علائقن: -بيڪانير-، سوجت، چاڻوت ۽ داليءَ وارن علائقن ۾ به هن وقت
-اجرڪ- جو ڪم -جاري- آهي، پر اتي ڪچي رنگ وارو ڪم ٿئي ٿو، جيئن مٺيءَ، ڏيپلي،
ڇاڇري، ننگرپارڪر ۽ -ٿر- جي ٻين علائقن ۾ ٿئي ٿو. ڪنهن وقت ۾ دادو ضلعي جي
’مانجهند‘ شهر ۾ به هڪ پُڙيون اجرڪون ڇُربيون هيون، پر هاڻي اتي اُهو ڪم بنهه ڪونه
ٿئي. -اجرڪ- جو ڪم درياهن، ندين ۽ واهن جي ڪنارن ۽ ٿوريءَ سخت هوا وارن علائقن ۾
ٿيندو آهي. اجرڪ پنهنجي پورن، ٺپن ۽ رنگن سبب مشهور آهي. لطيف سائين ’پور‘ ۽ ڇُر جي
اهميت کي هن طرح واضح ڪيو آهي: ’ڇوريون ڇُرڻ سکيون، پنهون ڪيائون پور‘. اجرڪ جا پور
سوين قسمن جا آهن، -جن- ۾ چڪي، ڇانڀ، ڇلو، عشق پيچ، موتين جڙيو، گُڏڙي، چوداڻ، ڪڪر،
مهراڻ، قلمدان، ڪاشي، ونگو، -بادام-، ڏاڙهونءَ گل، جليب، ڊسڪو، فورِاسٽار، نارو،
وٽ، هانشو، -ٻري-، کارڪ، مداخل، ٻوٽو، ريال، غاليچو وغيره شامل آهن. هن وقت سنڌ ۾
-اجرڪ- جا هيٺيان وَر هلندڙ آهن: ڪڪر، دٻلي (آڳاٽو ۽ اصل نالو: چَڪي)، -بادام-،
حاشيو، ول (ٽي قسم: وڏي ول، پوپٽي وَل ۽ ننڍي ول)، کارڪ، جليب، غاليچو، چوداڻ،
گُڏڙي، مداخل، ٻوٽو، ريال، عشق پيچ، مُهر، ڇلو (جنهن جو اصل نالو ’سرڪاري‘ آهي)، ۽
قلمدان. هاڻوڪي دؤر ۾ جيڪي اجرڪون تيار ٿين ٿيون، انهن جا ٻه قسم آهن: هڪ اها
-اجرڪ-، جيڪا روايتي انداز ۾ تيار ڪئي وڃي ٿي، جنهن تي ’ڇر‘ جو ڪم ٿيندو آهي ۽ اها
مختلف مرحلن مان گذرندي لڳ ڀڳ مهيني کن ۾ تيار ٿئي ٿي. ٻي -اجرڪ-، جيڪا مارڪيٽ ۾
دستياب آهي، اها مشينن تي ٺهندي آهي ۽ هڪ ڏينهن ۾ پنج سئو کان هزار جي تعداد ۾ تيار
ٿئي ٿي. -اجرڪ- هڪ شيءِ جو نالو ڪونهي، پر اها رڱاوت، جيڪا محنت ۾ ٺهي، -ان- کي
اسين ’-اجرڪ-‘ چوندا آهيون، انهيءَ ۾ ٻانڌڻا، -بگ-، ملير، جُهميون، چُنيون، لسا به
آهن، جيڪي اجرڪن جا مختلف نمونا آهن. اجرڪ 16 مختلف مرحلن مان گذري تيار ٿيندي آهي.
پهرين ڪپڙو ورتو وڃي ٿو، -ان- بعد ڪپڙي جا پنج پنج ميٽر جا ٽڪرا ڦاڙي سوڍا کار ۾
ٻوڙو ڏيئي، کنڀ چاڙهيو ويندو آهي. -ان- بعد ڪپڙي کي لاهي کنڀ کي ڌوتو ويندو آهي.
بعد ۾ -ان- ۾ ساجُهه وجهبو آهي. ساجهه ۾ صابڻ، کارو -تيل- ۽ هيرڻ جو -تيل- استعمال
ٿيندو آهي. -ان- کان پوءِ ساجهه ڌوئڻ جو مرحلو ايندو آهي. -ان- بعد ’ڪسائيءَ‘ جو
مرحلو آهي، جنهن ۾ صابڻ، هيرڻ جي -تيل- ۽ سڪل ليمن مان هڪ محلول ٺاهيو ويندو آهي.
-ان- بعد -اجرڪ- ڇپائيءَ واري مرحلي ۾ ايندي آهي. پهرئين مرحلي ۾ اصل جي ڇُرَ ٿيندي
آهي. -ان- بعد ’ڪٽ‘ جو مرحلو ايندو آهي. تنهن کان پوءِ ’کڙ‘ جو ڪم ٿئي ٿو. اُن بعد
پڙو ڪُنِ ۾ ٻوڙبو آهي. ڪُن ۾ ٻوڙڻ بعد اها -اجرڪ- وري ڇرجڻ ويندي آهي، جنهن کان
پوءِ -ان- کي رڱيو ويندو آهي. رڱڻ کان پوءِ مَنهڻ جو مرحلو اچي ٿو، -ان- بعد مينا
جو ڪم ٿيندو آهي. مينا جي مرحلي دوران وري مٿس ڇُر ٿيندي آهي. آخر ۾ -ان- کي انڊيگو
(گُليءَ) ۾ ٻوڙيو ويندو آهي، جنهن بعد وڃي -اجرڪ- تيار ٿيندي آهي. 5 ميٽرن واريءَ
-اجرڪ- تي 5 هزار 9 سئو دفعا ٻنهي پاسن کان رڳو ٺپا هنيا وڃن ٿا. -اجرڪ- جي رزلٽ
لاءِ 28، 30 ڏينهن انتظار ڪرڻو پوي ٿو. هيءُ تمام ڏکيو هنر آهي. سنڌ جي هزارن سالن
جي -تاريخ- ۾ هن هنر جا ڪئين ڪاريگر پيدا ٿيا هوندا، پر وقت جي وهڪري انهن نالن کي
محفوظ نه رکيو. بهرحال ويجهڙ واري دؤر ۾ هيٺين ڪاريگرن جا نالا معلوم ٿيا آهن:
الهڏنو سومرو کٽي، ڀليڏنو سومرو کٽي، حاجي جمعو ۽ يعقوب لٽائي، ويٺل وسي ملوڪ شاهه
(-ٽکڙ- جا)، جيڪي -پاڪستان- کان اڳ جا ڪاريگر هئا. حاجي عثمان ۽ طاهر محمد، ٻئي
ڀائر مٽيارين جا هئا. سعيدپور جي مَنُو کٽيءَ، وڏي عمر ۾ وفات ڪئي. سندس پٽ حاجي
وريل ۽ محمد عيسو به سٺا ڪاريگر ٿي گذريا آهن. حاجي وڪيو شاهه ڪاريگر هو، جنهن
مٽيءَ جي پورن سان ڪم ڪيو، ڪاٺ جا پور پوءِ ٺهرايائين. ڀينڊي جو گل محمد سومرو کٽي،
سيکاٽ جو حاجي صالح کٽي سومرو ۽ ماتليءَ جو محمد حسن، گذاري ويا. واري -تڙ-، سکر جو
ڪاريگر محمد صالح سومرو، 1999ع ۾ گذاري ويو، جيڪو مشهور شاعر ادل سومري جو والد هو.
مشهور ڪاريگرن ۾، مٽيارين جو -بچل- ’-بمبئي-‘، ڪم جي سهڻائيءَ ۽ تيزيءَ سبب -بمبئي-
نالو پيس. کيبرن جا محمد صديق سهتو ۽ حاجي عثمان،. سيکاٽ ۾ محمد يونس کٽي سومرو،
ٽنڊي محمد خان ۾ حاجي ڀليڏنو، حاجي لکاڏنو ۽ حاجي محمد شفيع ماتليءَ ۾ هاڻي محمد
حسن جو پٽ محمد عثمان ڪم ڪندو آهي. ڪي هندو جاتيءَ جا ماڻهو به اڳ ۾ -اجرڪ- ڇُرڻ جو
ڪم ڪندا هئا، -جن- مان ڪي هالا ۾ رهندا هئا، جيڪي ڪجهه سال اڳ لڏي ڀارت هليا ويا،
-جن- ۾ واسو مل، دولهه ڏنو مل، مينگهومل، ڪيول مل ۽ ڀڳڙي مل جا نالا ڳڻائي سگهجن
ٿا. مٺيءَ ۾ کتري هندو -اجرڪ- جو ڪم ڪن ٿا، -جن- ۾ نٿو مل کتري هن وقت ڪاريگر ليکيو
وڃي ٿو.



https://sd.wikipedia.org/wiki/%D8%A2%D8%BA%D8%A7_%D8%B3%D9%84%D9%8A%D9%85

آغا سليم (Agha Saleem) (پيدائش: 7 اپريل، 1935ع - وفات: 12 اپريل، 2016ع) پاڪستان
سان تعلق رکندڙ سنڌي ٻولي جو مشهور افساني نگار، ڊراما نويس، ناول نگار، ترجما
ڪندڙ، صحافي ۽ براڊ ڪاسٽر هيو. هو شاهه جو رسالي جو اردو ترجمو ڪرڻ سبب وڏي ساک
رکندو هيو.

سنڌي ٻوليءَ جي نامياري اديب ۽ ناول نگار آغا سليم جو اصل نالو آغا خالد سليم ولد
آغا عبدالڪريم خان آهي. هن 7 اپريل 1935ع تي شڪارپور شهر ۾ جنم ورتو. سندس تعلق
شڪارپور جي پاڙي ڪڙي عطا محمد سان آهي. آغا سليم ستين اپريل 1935ع ۾ شڪارپور ۾
ڄائو. شروعاتي تعليم شڪارپور ۾ حاصل ڪيائين ۽ 1948ع ۾ حيدرآباد ۾ رهڻ جي ڪري ميٽرڪ
حيدرآباد مان ۽ انٽر ميڊئيٽ لاهور مان ۽ بي- اي سنڌ يونيورسٽي ڄامشورو مان ڪيائين.
پاڪستان براڊڪاسٽنگ ڪارپوريشن ۾ مختلف شهرن جي ريڊيو اسٽيشنن ۾ پنهنجي صلاحيتن سان
فرضَ سر انجام ڏيندو رهيو، پروگرام مينيجر کان ترقي ڪندو، ريڊيو پاڪستان مان اسٽيشن
ڊائريڪٽر جي عهدي تان رٽائر ٿيو. بهترين افسانه نگار، ڊراما نگار، شاعر ۽ ناول نويس
طور سڃاتو وڃي ٿو. رٽائرمينٽ کان پوءِ صحافت جي ميدان ۾ گهڙيو. پهرين روزاني ”جاڳو“
۽ پوءِ روزاني ”سچ“ اخبار جو ايڊيٽر رهيو.

آغا سليم منفرد مزاج وارو انسان آهي خود انتظامي ۽ پنهنجي پروگرامن کي اهميت ڏيئي
اڄ جو ڪم سڀاڻ ته نه ڇڏڻ جي خوبين هئڻ ڪري هن ڏاڍي ڪامياب زندگي گذاري. تصوف جي
مطالعي ۽ ٻين علمن جي اڀياس سبب هو ظاهري ۽ باطني مشاهدن سان مالا مال آهي. هو پڙهڻ
۽ لکڻ کان سوائي اٿڻ ويهڻ ۽ ڳالهائڻ ٻولهائڻ ۾ به ٺيٺ شڪارپوري هئو. انساني حسن ۽
ڪائناتي جمال سندس جيءَ ۾ نين روشنين سان، جيڪو سوجھرو پيدا ڪيو ، سو آغا جھڙو ئي
سهڻو ۽ سهائو آهي. ان سونهن ڀري سوجھري جي چمڪ سندس هر لکڻيءَ ۾ نظر اچي ٿي، هن جي
لکڻين جو حسن اهڙو آهي جو پڙهندڙن کي حيران ڪري ڇڏي ٿو.

اهو هڪڙو سنگت جو اڻ لکيو دستور آهي ته چوياريءَ ۾ ڪڏهن “الف” جي هلندي آهي ته ڪڏهن
“ب” جي پر آغا جي سنگت ۾ “الف - ب نه پر رڳو آغا جي مرضي هلندي آهي. تنهنڪري آغا کي
هر وقت ڪنهن نه ڪنهن سنگتي ساٿي جي ضرورت هوندي آهي، جنهن کي هو لفظن جون چُونگون
ڏيئي پنهنجو اندر ٺاري سگھي. سندس اهڙن يارن ۾ ڪئپسٽن سگريٽ کي اهم مقام حاصل آهي.
جيڪو اندر ٺارڻ سان گڏوگڏ اندر ساڙيندو به اٿس. آغا جي دل جي اوطاق ۾ عورتن لاءِ
ڪيئي ڪوچ ڪرسيون رکيل آهن، هي ٻانهن ڀڳل ڪرسي اديبا ڀيڻ لاءِ آهي، هي ڪوچ ڀاڄائي
وڏي لاءِ آهي، هت صرف محبوبا ويهي سگھي ٿي، ان معاملي ۾ آغا صفا رُڄ ڳوٺاڻو آهي.
پنهنجائي ۾ ته ڪک به ڪونه سهندو، ٻيو سنگت به ست ڪوهه ٽپي رکندو، ياري به شڪل سان
ڪونه رکي، “عقل” سان پيچ ڳنڊيندي دير ڪونه ڪندو، عقل کي ڏسي ڏيل ٽڙي پوندا اٿس.

آعا سليم، بيمثال ۽ يگاني نثر نويس جي حيثيت ۾ پاڻ کي سنڌي علم ادب ۾ ڏاڍي سٺي
نموني مڃايو. پاڻ مختلف صنفن ۾ شعر به چيا اٿس. آعا هائي اسڪول ۾ پڙهائي دوران ادب
ڏانهن آيو ۽ محنت ڪندي اڳتي هلي پختو قلم جو ڌڻي ٿي ويو. آغا جي علم ادب ڏانهن لاڙي
بابت ڊاڪٽر انور فگار، پنهنجي پي- ايڇ- ڊي جي ٿيسز “شڪارپور شهر جو علم ادب ۾ حصو”
۾ لکي ٿو ته: “آغا سليم سنڌي ٻولي جي ادب جو مهان نالو آهي، جنهن ادب کي پنهنجي
بهترين فني، فڪري ڪاوشن ۽ تخليقن سان سرشار بڻايو آهي. هو هڪ ئي وقت بهترين
ڪهاڻيڪار، ناول نويس، ڊرامانگار، شاعر، اديب ۽ ترجمان آهي، هو جنهن به صنف ۾ پنهنجي
احساسن جذبن ۽ خيالن جو اظهار ڪرڻ ٿو چاهي، ان کي سولائيءَ سان ڪري سگهي ٿو. آغا،
ڪهاڻين ۽ ناولن کانسواءِ ڪوين (شاعرن) جي قطار ۾ به نظر اچي ٿو، ٻي ڳالهه ته سندس
افسانا ۽ ناول سندس ڪويتائن تي حاوي محسوس ٿين ٿا، اُهي به آغا جي افسانن ۽ ناولن
جيان اهم آهن، ڇو ته انهن سڀني جو سرجڻهار آغا سليم آهي. آغا سليم جي هر هڪ تخليق
پنهنجي وجود ۾ وڏا ولولا ۽ فڪر آڻي ٿي. جيڪي ادب ۽ سماج لاءِ سون آهن.

آغا سليم جن جي علم ادب جي لاڙي بابت يوسف سنڌي پنهنجي ڪتاب“ سنڌي ادب (هڪ سؤ سنڌي
اديبن جي سوانح ۽ ڪم جو جائزو) ۾ لکي ٿو ته: آغا سليم جي وڏي ڀاءُ کي لکڻ پڙهڻ جو
شوق هوندو هو، هو ڪتاب وٺي ايندو هو ۽ آغا صاحب جي لاءِ ٻاراڻا ڪتاب به وٺي ايندو
هو، جيڪي آغا پڙهندو هو. ائين آغا جو ادب ڏانهن لاڙو وڌندو ويو. آغا پهرين آغا
شاهين جي نالي سان لکندو هو، سندس پهرين تخليق“ لذتِ گناهه” جي نالي سان پهريون
افسانن جو مجموعو شايع ٿيو. آغا صاحب سنڌي ۽ اردو ٻنهي ٻولين ۾ لکندو رهيو آهي.

آغا جو نظريو هو ته، هيءَ زندگي پنهنجين تمام اوڻاين ۽ اڻ سهڻاين جي هوندي به رهڻ
جي لائق آهي، جنهن ۾ پيار کي ازلي چڱائي جو مرتبو مليل آهي. آغا، ماهوار پرک کي ڏنل
هڪ انٽرويو ۾ ادب ۾ پير پائڻ بابت ڪجھ هن طرح ٻڌائي هو ته “ اها شڪارپور جي زماني
جي ڳالهه آهي، مان سوچيو هو مان دنيا گھمندس، مان ڏاڍا ڪتاب پڙهندس جيئن ٿورو شعور
ٿيو ته ڪتابن جي دنيا ۾ شامل ٿيس، شڪارپور ۾ هڪ مشهور پبليشر هوندو هو پوڪرداس ان
جو هڪ بازار ۾ دڪان هوندو هو، مونکي جيڪا به خرچي ملندي هئي، ان جا ڪتاب خريد ڪندو
هيس، پوءِ جڏهن آئون حيدرآباد آيس، تڏهن به ڪتابن پڙهڻ جو سلسلو جاري رکيم، انهن
ڏينهن ۾ آئون ڪرشن چندر کان تمام گھڻو متاثر هيس، ان وقت مونکي خبر نه هئي ته ترقي
پسندي ڇا آهي، باقي جيڪي ترقي پسند رائيٽر هئا، جن ۾ ڪرشن چندر هو. ابراهيم جيلس
جنهن جو ڪتاب “چاليس ڪروڙ بکاري” هو. ان وقت سڄي هندستان جي آبادي چاليهه ڪروڙ هئي.
ڪرشن چندر مونکي ڏاڍو وڻندو هو، جنهن انقلاب کي ڏاڍو رومانٽڪ ڪيو. ادب سان منهنجو
شوق هو، اديب مون لاءِ ڏاڍيون پُراسرا شخصيتون هوندا هئا.

تنهن کانپوءِ تنوير ۽ سراج سان سندس بطور ڪاليج فيلو ملاقات ۽ دوستي ٿي. انهن جي
رنگن ۾ رنڱجي، هن 1952ع ۾ آکاڻيون لکڻ شروع ڪيون. پهرين آکاڻي، جيڪا هن لکي تنهن جو
نالو “ آههه! اي ظالم سماج” هئي، جيڪا هالا مان نڪرندڙ “فردوس رسالي” ۾ ڇپي.

چنڊ جا تمنائي: هي سندس ڪهاڻين جو مجموعو آهي جنهن ۾ هيٺين عنوانن سان ڪهاڻيون آهن.

نه رڳو اهو پر آغا سليم اليگزينرس ڪانڪيوئسٽ آف سنڌ (Alexander's Conquest of
Sindh) پڻ سهڙي ڇپرايو. آعا سليم ٽن سنڌي فلمن رت جا رشتا ۽ چاندني ۽ محبوب مٺا جون
اسڪرپٽون پڻ لکيون. ان کان سواءِ صحافت جي شعبي سان به لاڳاپيل رهي سنڌي ۽ اردو ۾
لکيو.

پاڪستان جي حڪومت آغا سليم جي خدمتن جي مڃتا ۾ کيس ستارو امتياز، صدارتي تمغو برائي
حسن ڪارڪردگي ڏنو ۽ هن لطيف ايوارڊ (Latif Award) پڻ ٻه دفعا ماڻيو.



https://sd.wikipedia.org/wiki/%D8%A2%D8%B1%D9%85%D9%8A%DA%8A%D8%A7

آرميڊا اسپين جي ان مشهور بحري ٻيڙي جو نالو آهي، جنهن 1588ع ۾ انگلستان تي بحري
حملو ڪيو، پر زبردست شڪست کاڌائين. انهيءَ زماني ۾ انگلينڊ تي ايلزبيٿ پهرين جي
حڪومت هئي. جڏهن ته اسپين جو بادشاهه فلپ ٻيون هو، جيڪو يورپ ۾ ڪيٿولڪ مذهب جو
اڳواڻ به هوندو هو. ان جي دل ۾ گهڻي عرصي کان خواهش هوندي هئي، ته ڪنهن طرح سان
انگلينڊ جي ملڪه ايلزبيٿ، جيڪا وري پروٽسٽنٽ مذهب جي پيرو هئي، کي شڪست ڏئي، تخت
تان لاهي ڇڏجي. ان ڪري هن جنگ لاءِ تياريون شروع ڪرايون. سندس حڪم تي ”آرميڊا“ نالي
وڏو جنگي ٻيڙو به تيار ڪيو ويو. هن ٻيڙي ۾ 130 بحري جهاز شامل هئا. 19 هزار فوجي ۽
18 هزار ملاح به شامل ڪيا ويا. ان کان سواءِ بحري جهازن ۾ طاقتور توپون به لڳايون
ويون. آرميڊا ٻيڙي جي ڪمان ڊيوڪ ميڊينا سڊوينا جي حوالي ڪئي وئي. انگلينڊ وارن کي
جڏهن اسپين جي جنگي ارادن جي خبر پئي، ته هنن به جنگ جو منهن ٽوڙ جواب ڏيڻ جون
تياريون شروع ڪري ڇڏيون. انگلينڊ جي بحري ٻيڙي ۾ 197 بحري جهاز ۽ اٽڪل 16 هزار فوجي
شامل ڪيا ويا. انگريزي ٻيڙي ۾ ڳريون توپون نه لڳايون ويون. ان هوندي به بم گولا پري
تائين اڇلائي سگهڻ جي منجهن سگهه هئي. حقيقت ۾ اها انگريزن جي جنگي چال هئي. هنن جو
خيال هو، ته آرميڊا جي ڳرين ۽ طاقتور توپن کان پري رهي، پنهنجي ڌور مار توپن جي
گولا باريءَ ذريعي اسپينين کي ڀڄائي ڇڏجي. انگريزي ٻيڙي جي ڪمان، چارلس هاورڊ
Charles Howard جي حوالي هئي. آمريڊا 12 جولاءِ 1588ع تي روانو ٿيو. 20 جولاءِ کان
انگريزي ٻيڙو به مقابلي لاءِ نروار ٿيو. اسپيني ۽ برطانوي بحري ٻيڙن وچ ۾ ٽن جاين
تي خطرناڪ مقابلا ٿيا. 31 جولاءِ تي پلائي مائوٿ Ply Mohth وٽ 2 آگسٽ تي پورٽ لينڊ
Port Land وٽ، ۽ 4 آگسٽ تي آئزل آف ويٽ (هڪ مشهور ٻيٽ، جيڪو انلگلستان جي ڏاکڻي
ڪناري تي واقع آهي، هي 1974ع کان هڪ ننڍڙي ملڪ جي حيثيت ۾ قائم آهي، جنهن جي
ماڻهسيه (آبادي) (1990ع واري آدمشماريءَ مطابق آهي) 161,600 لک آهي. پهرين ٻن
مقابلن ۾ انگلستان جي ٻيڙي کي نقصان پهتو، ۽ اهو پوئتي هٽي ويو هو. ماهرن جو خيال
آهي ته اها به انگريزن جي هڪ جنگي چال هئي، ته جيئن اسپين جو ٻيڙو ڪاميابيءَ جي
خوشيءَ ۾، اڃا به سندن ملڪ جي ويجھو اچي. بهرحال ٽين مقابلي ۾ برطانوي ٻيڙي، پنهنجي
پري مار ڪندڙ توپن کي چالو ڪري ڇڏيو، جنهن کان پوءِ هنن جي ڪاميابي شروع ٿي. 6 آگسٽ
تي آرميڊا، ڊوور کاريءَ Strait of Dover وٽ پهتو. 7 ۽ 8 آگسٽ جي وچ واري رات ۾، ڇهن
انگريزي جهازن ڳرين توپن سان، آرميڊا تي زبردست حملو ڪيو. انهيءَ اوچتي حملي آرميڊا
جي صفن کي ٽوڙي ڇڏيو. ان کان پوءِ 8 آگسٽ جي ڏينهن، فرانس جي ساحل وٽ، انگريزي ٻيڙي
وري هڪ نئون حملو ڪيو، جنهن سان آرميڊا جي رهي سهي قوت به تباهه ٿي وئي. هنن جون
توپون خاموش ٿي ويون. انگريزي ٻيڙي 12 آگسٽ تائين آرميڊا جو پيڇو ڪيو. نيٺ آرميڊا
کي ايٽلانٽڪ سمنڊ ۾ ڌڪي ڇڏيو. وڏي ڳالهه ته هوا جو رخ به آرميڊا جي خلاف ٿي پيو هو.
هن بحري جنگ ۾ آرميڊا جو تمام گهڻو نقصان ٿيو هو. هن جا 51 جهاز بلڪل تباهه ٿي ويا
هئا. ٻين مان ڪيترن جا سڙه ڦاٽي پيا، يا ٻيو نقصان پهتن. ان کان سواءِ کاڌ خوراڪ ۽
پاڻيءَ جو ذخيرو به کٽي پين. هزارين سپاهي ۽ ملاح مري ويا. صرف 80 جهاز، چند هزار
فوجي ۽ ملاح جان بچائي واپس اسپين پهتا. انهيءَ جنگ جي ناڪاميءَ کان پوءِ، اسپين
وري ڪڏهن به انگلستان تي حملو نه ڪيو. جڏهن ته انگريزي ٻيڙي جو ڪو خاص نقصان ڪو نه
ٿيو. هنن جا وڌ ۾ وڌ 3 هزار کن ماڻهو مئا. ان کان سواءِ جهازن کي به معمولي نقصان
رسيو. ماهرن جو خيال آهي، ته آرميڊا جي شڪست، بحري فوج جي نون طريقن ۽ جنگي حربن ۾
وڏو انقلاب آڻي ڇڏيو. انگلستان به انهيءَ بحري جنگ کان پوءِ پنهنجي بحري طاقت ۾
گهڻو اضافو ڪيو. آرميڊا واري اها جنگ دنيا جي پهرين ۽ سڀ کان وڏي بحري جنگ هئي.
انهيءَ بحري جنگ ۾ ڪاميابيءَ تي ملڪه ايزبيٿ خوشيءَ ۾ نه پئي ماپي. هن هڪ سونو ٻلو
جاري ڪيو، جنهن تي لکيل هو، ”خدا ڦوڪ ڏني ۽ هو ڇڙوڇڙ ٿي ويا“.



https://sd.wikipedia.org/wiki/%D8%A2%D8%B1%D8%A7%D9%85%D9%8A_%D9%BB%D9%88%D9%84%D9%8A

آرامي ٻولي (انگريزي: Aramaic language) ’سامي خاندان‘ جي ھڪ ٻولي، جيڪا حضرت عيسيٰ
عليه السلام کان اڳ توڙي پوءِ، ڪيترين ئي صدين تائين عراق، الجزائر، شام ۽ فلسطين ۾
رائج ھئي. جڏھن عبراني ٻولي ختم ٿي ته آراميءَ انھيءَ جي جاءِ والاري ۽ توريت جا
ڪيترائي ڀاڱا آرامي ٻوليءَ ۾ ترجمو ٿيا ۽ اھي ترگوم (Targum) سڏيا ويا. ”آرامي“ جون
ڪئين شاخون آھن. اھا شاخ جيڪا سريا (شام) ۾ رائج ھئي، سرياني (Syriac) سڏي وئي.
اسلامي سوڀن (ستين صدي عيسوي) کان پوءِ آراميءَ جي جاءِ تي آھستي آھستي عربي ٻولي
ايندي وئي ۽ ان جي جڳهه والاريائين. عراق، شام، فلسطين، ڪنعان ۽ ڪن عرب علائقن ۾
آباد قومون سامي نسل جون آھن، انھيءَ ڪري انھن جي ٻولين کي ”سامي زبانون“ چيو ويو.
سامي ۽ آرامي ساڳئي نسل جون ٻوليون آھن.



https://sd.wikipedia.org/wiki/%D8%A2%D8%AA%D8%B4_%D9%81%D8%B4%D8%A7%D9%86

ٻرندڙ جبل، جنهن جي اندران باهه جا اُلا ۽ وگهريل مادو (لاوا- Lava) زور سان ٻاهر
اُڀامي ۽ آسپاس جي جهنگن ۽ آباديءَ کي ڀسم ڪري ڇڏي. آتش فشان کي انگريزي ۾ Volcano
چوندا آهن. پر اهو لاطيني لفظ آهي، جنهن جي معنيٰ باهه جو ديوتا آهي. جيئن ته زمين
جي اندر گرم ۽ پٽڙو مادو موجود هوندو آهي، جيڪو وقت بوقت زمين مان ڦاٽي نڪرندو آهي،
پر جڏهن ان گرم مادي تائين پاڻي پهچندو آهي ته اهو ٻاڦ ۾ تبديل ٿي ويندو آهي ۽ ٻاڦ
ئي اها قوت آهي، جيڪا ٻين مادن ۽ گئس کي ٻاهر ڌڪيندي آهي، تنهنڪري جتان به کيس ٻاهر
نڪرڻ لاءِ جاءِ ملندي آهي ته ڌماڪا ڪري پاڻ سان گڏ زمين اندر زهريلين گئسن، پٿرن،
وگهريل لوهه ۽ گندرف به گڏ ڪڍندي آهي. اهڙي عمل کان پوءِ اهو ٿڌو ٿي ڄمي ويندو آهي
۽ سالن جي وقفي کانپوءِ وري اهڙو عمل ٿيڻ ڪري جبل ٺهي پوندو آهي، جنهن جي مٿان هڪ
چوٽي ٺهي ويندي آهي، جنهن کي انگريزي ۾ Carter چون ٿا. ان ئي ڍير يا جبل کي آتش
فشان چئبو آهي. دنيا ۾ ڪجهه اهڙا به جبل ملن ٿا، جيڪي هزارين سال اڳ ٻرندڙ جبل هئا،
انهن کي هاڻي مئل آتش فشان (Extinct) چيو وڃي ٿو. جاپان جو فيوجي جبل به ڪنهن زماني
۾ڦاٽندو هو. ڪجهه جبل ماٺيڻا هوندا آهن، جيڪي اندر ئي اندر اٻڙڪا کائيندا آهن، پر
ٻاهر لاوا نه ڪڍندا آهن، تن کي ماٺيڻا يا Dromant چئبو آهي. پر اهڙن جبلن کي سمجهڻ
ڏکيو هوندو آهي. ڇو ته اٽليءَ جي شهر نيپلز ڀرسان موجود وسو ويو Visvvio جبل کي مئل
جبل قرار ڏنو ويو هو، پر اوچتو 1979ع ۾ ڦاٽي پيو ۽ سندس لاون سان پومپيا ۽ هرڪيونيم
شهر به تباهه ٿي ويا. هن وقت دنيا ۾ 1500 کن جيئرا ٻرندڙ جبل موجود آهن، جن جو گهڻو
انگ انڊونيشيا ۾ آهي، جتي ٻه سئو کن آتش فشان آهن. ان کان سواءِ اٽلي، چلي، جاپان ۽
اتر پورپ ۾ به ٻرندڙ جبل موجود آهن.



https://sd.wikipedia.org/wiki/%D9%BE%D8%A7%D9%86%D8%A7%D9%85%D8%A7_%D8%AF%D8%B3%D8%AA%D8%A7%D9%88%D9%8A%D8%B2%D9%88%D9%86

پاناما دستاويزون 11.5 ملين خفيہ ڪاغذات ۾ جنکي قانوني مشاورتي ڪمپني موساڪ فونسڪا
(انگريزي: Mossack Fonseca) بڻايو هيو۔ هي ڪمپني پاناما ۾ قائم ٿي ۽ ن جي پوري دنيا
۾ 40 جي قريب دفتر آهن۔ هي فرم دنيا جي چوٿين وڏي قانوني فرم آهي ۽ ان جي وجہ شهرت
وڏي وڏي شخصيتن جا اثاثا لڪائڻ ۽ ٽيڪس چوري ۾ مدد ڏيڻ آهي۔

2015ء ۾ هڪ جرمن اخبار زيتوشي زائتونگ کان هڪ نامعلوم شخص رابطو ڪيو ۽ ان "موزيڪ
فونيسڪا" نالي مشهور لا فرم جي انتهائي ڪلاسيفائيڊ ڊاڪومنٽس ڏيڻ جي پيشڪش ڪئي۔ جرمن
اخبار هي تمام ڊاڪومنٽس " انٽرنيشنل ڪنسورشيم آف انويسٽي گيٽو جرنلسٽس" (ICIJ) جي
حوالي ڪري ڇڏيا جيڪي ان کان پهرئين انهيءَ اخبار سان گڏ آف شور ليڪس، لڪس ليڪس ۽
سوئس ليڪس تي ڪم ڪري چڪو هوا۔

پورو هڪ سال ان ڊاڪومنٽس تي تحقيق ڪئي ۽ بالآخر پتو لڳايو ته اُهي تمام ڊاڪومنٽس
باڪل اصلي ۽ درست هيا۔

عمومي طور تي آف شور ڪمپني رکڻ غير قانوني ناهي بلڪہ آف شور ڪمپنيون بڻائڻ کي وڏي
پيماني تي ڪاروباري سودي ڪرڻ جي طرف قدم سمجيو ويندو آهي۔

ایک کیس میں اس لا کمپنی نے ایک لکھ پتی کو جعلی ملکیتی حقوق کے دستاویزات دیے تاکہ
حکام سے دولت چھپا سکے۔ یہ بین الاقوامی ریگلولیشن کی خلاف ورزی ہے جو منی لانڈرنگ
کو روکنے اور ٹیکس چوری کو روکنے کے لیے ہے۔

آئی سی آئی جے کے ڈائریکٹر جیرارڈ رائل کہتے ہیں کہ یہ دستاویزات پچھلے 40 برسوں
میں موساک فونسیکا کی روزمرہ کی سرگرمیوں کا احاطہ کرتی ہیں۔ انھوں نے کہا: ’میرے
خیال سے یہ انکشافات ’آف شور‘ دنیا کو پہنچنے والا سب سے بڑا صدمہ ثابت ہوں گے۔

اس تمام دستاویزات میں کسی بھی امریکی شخص کا نام نہیں ہے حالانکہ امریکا میں
سالانہ اربوں ڈالر محصول چوری ہوتا ہے۔ یہ بات ان سارے معاملات پر سوالیہ نشان ہے۔
دیگر یہ کہ جس نامعلوم شخص نے اتنا زیادہ ڈیٹا مہیا کیا ہے اس شخص نے اس کے عوض کچھ
مالی فائدہ طلب نہیں کیا محض اپنی حفاظت پر اپنے تحفظات بیان کر کے ضمانت لی تھی۔

9 مئی 2016ء کو انٹرنیشنل کنسورشیم آف انویسٹیگیٹو جرنلسٹس کی جانب سے پاناما پیپرز
کی دوسری قسط جاری کی گئی جس میں مزید دو لاکھ آف شور کمپنیوں میں امراء کی دولت کی
تفصیلات موجود تھیں۔



https://sd.wikipedia.org/wiki/%D8%B4%D8%A7%D9%87%DB%81_%D8%B9%D8%A8%D8%AF%D8%A7%D9%84%D9%84%D8%B7%D9%8A%D9%81_%DA%80%D9%BD%D8%A7%D8%A6%D9%8A

شاهہ عبداللطيف ڀٽائي (Shah Abdul Latif Bhittai) سن 1689ع ۾ حيدرآباد ضلعي جي
هاڻوڪي ٽنڊي آدم تعلقي جي هڪ ڳوٺ سُئي ڪنڌر، هالا حويلي ۾ ڄائو. شاهہ عبداللطيف
حبيب شاھہ جو پٽ، عبدالقدوس شاھہ جو پوٽو، جمال شاھہ جو پڙپوٽو ۽ جمال شاھہ، شاھہ
عبدالڪريم بلڙي واري جو ٽيون پٽ هو. شاھہ تاڃيءَ پيٽي سيد هو. سندس والده ڏيرن
فقيرن منجهان هئي. سندن ڳوٺ ڀٽ کان ٿورو ئي پنڌ آهي،اڃان تائين ان ڳوٺ ۾ شاھہ جا
ڪنڊا نالي ديھہ آهي.

چون ٿا تہ شاهہ حبيب پنهنجي پٽ کي وائي ڳوٺ جي مشهور عالم آخوند نور محمد ڀٽيءَ وٽ
علم پرائڻ لاءِ موڪليو، وائيءَ جو ڳوٺ, ڀٽ کان ڇهہ ۽ اڏيري لعل کان ٻہ ڪوهہ پري
آهي. چون ٿا تہ شاهہ الف اچاري ب چوڻ کان نابري واري. شاهہ صاحب امي (اڻ پڙهيل) هو
يا نہ تنهن بابت جدا جدا عالمن جدا جدا رايا ڏنا آهن. ڪن جو چوڻ آهي تہ هو هڪ يگانو
عالم هو ۽ ڪن صاحبن جو رايو آهي تہ مٿس علم لدني نازل ٿيل هو جو ڌڻيءَ طرفان ڪامل
ولين کي عطا ٿيندو آهي.

شاهہ صاحب سان اڪثر ٽي ڪتاب ساڻ هوندا هئا: قرآن شريف، مولانا جلال الدين روميءَ جي
مثنوي، شاه عبدالڪريم بلڙيءَ واري جو ڪلام. انهن ڪتابن تي ڪنهن بہ هنڌ ڪجهہ بہ لکيل
ناهي جنهن کي شاه جو دستخط چئجي. مير علي شير قانع ٺٽوي، جيڪو عبداللطيف جو معتقد
هو سندس ئي زماني ۾ رهندو هو، سو پنهنجي ڪتاب تحفه الڪرام ۾ لکي ٿو جيتوڻيڪ
عبداللطيف اڻ پڙهيل هو ته به ساري عالم جو علم دل جي لڪيل تختيءَ تي لکيل هو. تحفه
ڪرام شاهہ صاحب جي وفات کان صرف سورنهن سال پوءِ يعني 1786ع ۾ لکيل آهي انهي ڪري ڪي
علام ان کي هڪ اهم سند سمجهن ٿاحقيقت ۾ عارفن اوليائن جو ذڪر ڪندي مير علي شير قانع
وڃي ڪرامتن ۽ معجزن جي عشق ۾ گرفتار ٿيو آهي. سندس دفتر مان ڪو ّخاص تاريخي يا شخصي
احوال خير ٿو ملي.

روايت آهي تہ شاهہ ويهن ورهن جو ٿيو تہ ليس مجازي محبت جو ڪان لڳو. چون ٿا تہ
ڪوتڙيءَ جي مرزا مغل بيگ جو شاه حبيب ۾ ڪامل ويساهہ هو ۽ کيس دعا ڦيڻي لاءِ اڪثر
پنهنجي گهر ۾ وٺي ويندو هو. هو آرغون هو سندس گهر ۾ سخت پردو هوندو هو. سندس گهر ۾
اگهائي ٿي پوندي هئي ته مرشد کي عرض ڪري دعا لاءِ وٺي ايندو هو. هڪ دفعي سندس نياڻ
بي چاڪ ٿي پئي اتفاق سان ساڳي وقت شاهہ حبيب جي طبيعت بہ ناساز هئي انهيءَ ڪري مرزا
بيگ جي عرض تي پٽ عبداللطيف کي ساڻس وڃڻ جي هدايت ڪيائين. شاهہ، مغل جي دختر جو حسن
بيخود ٿي ويو ۽ سندس آڱر پنهنجي هٿ ۾ جهليندي چيائين،

اِهي سخن سڻي مرزا ۽ سندس عزيز غصي ۾ لال ٿي ويا. پر ٻاهران صبر اختيار ڪيائون. ان
کان پوءِ اندران ئي اندران سيدن کي اهڙو ته تپائي کيائون جو هو لاچار ٿي اتر طرف
ڪجهه مفاصلو پري وڃي ڌار حويلي اڏي ويٺا.

عشق جي ڪلن لڳڻ کان پوءِ شاه هرڻ ۽ هما وانگر صحرائن ۽ بيابانن ۾ سرگردان ۽ حيران
ٿي پيو ڦرندو هو. هڪ دفعي ته ٽي ڏينهن سانده هڪ هنڌ غش ئي غش پيو هو. سندس جسم تي
واري جا تهہ چڙهي ويا ۽ رڳو سندس ڪپڙي جو پلاند پئي ڏٺو. قضا سان هڪ پنوهار جي وڃي
مٿس نظر پئي جنهن سارو احوال وڃي شاه حبيب کي سڻايو. شاهہ حبيب اڏامندو اچي ان هنڌ
پهتو ۽ ڏاڍي سوز مان چيائين،

ڪي صاحب انهيءَ خيال جا آهن ته هن شعوري زماني ۾ اهڙي روايت کي ڏند ڪٿا ڪري شمار
ڪرڻ جڳائي ۽ انهيءَ کان گريز يا ڪنارو ڪرڻ واجب آهي.

هڪ ڏينهن شاهہ اوچتو ئي اوچتو بنا ڪنهن کي ٻڌائڻ جي جوڳين جي سنگ م هنگلاج ڏانهن
هليو ويو. ڏسجي ٿو تہ هو ساڻن گنجي ٽڪر واري واٽ وٺي ويو هو ۽ سندن صحبت ۾ ٽي ورهيه
سفر ۽ سياحت ۾ رهيو. جوڳين جي صحبت ۾ جيءَ کي انيڪ جفائون ڏنائون. جهاني تجربا
پرايائين ۽ اَملهہ اتمڪ خزانا هٿ ڪيائين. هنگلاج ڏانهن ويندي ويندي جيڪي هنڌ ۽ مڪان
ڏٺائين تن جو ذڪر سسئي وارن سرن سر کاهوڙي، سر رامڪلي وغيره ۾ ڪيو اٿس. هنگلاج کان
موٽندي شايد ٺٽي کان سنڌو نديءَ وارو پتڻ اڪري مغلڀين، لکپت، هالار، دوارڪا، پور
بندر، جهونا گڙهه گرنار ۽ کنڀات گهميو. چون ٿا تہ ٺٽي ۾ مخدوم معين ۽ ٻين عالمن
فاضلن سان به رهاڻون ڪيائين. مخدوم معين کي مخدوم تارو بہ چوندا آهن. وطن ڏانهن
ورندي جيسلمير ۽ ٿر بہ گهمندو آيو ٿو ڏسجي، سر مارئي ۾ ٿر جي نظارن ۽ ٿرين جي جي
زندگيءَ جو اکين ڏٺو احوال ڏنو اٿس. ممڪن آهي تہ جيسلمير کان پنج ڪوهہ پري لڊاڻو
ٽڪري ۽ ان سان لڳل ڪاڪ ڪنڌي به ڏسي آيو هجي سر مومل راڻو اهڙي شاهدي ڏئي ٿو،

ننگر ٺٽي ڏانهن ورندي هڪ غار ۾ هڪ شخص کي ڏٺائين، تہ هي مصرع نهايت درد ناڪ نوع ۾
پيو چوي،

پڇڻ تي معلوم ٿيس ته هو هڪ جت هو. ۽ هالن جي ڀرسان لنگهندي فقيرن جي واتان اِها
مصرع ٻڌي هيائين. شاهہ چيس تہ جي چاهين تہ بيت جون باقي ٻہ مصرعون به ٻڌايانءِ
انهيءَ تي جت خوشي ڏيکاري. شاهہ تنهن تي ٻي مصرع چئي ٻڌايس،

ٻي مصرع ٻڌندي ئي جت وجد ۾ اچي ويو، ٽين مصرع ٻڌڻ لاءِ بيتاب ٿيو جنهن تي شاه ٽين
مصرع ٻڌايس،

شاه جو بيت ختم ڪرڻ ۽ جت جو فوت ٿيڻ. شاه جي ارمان ۽ عجب جي هد نه رهي پوءِ جت کي
اتي دفن ڪيائين. انهيءَ جت جي قبر اڃا تائين واٽهرن کي ڏسڻ ۾ ايندي آهي شاهہ اڪثر
چوندو هو تہ انهي جت جهڙو درد وارو انسان مون ڪڏهن ڪونه ڏٺو آهي.(اهي ڳالهيون هاڻي
نِروار ٿيون آهن ۽ انهن کي ڏند ڪٿا سمجهڻ هجي انهن جو حقيقت سان ڪو واسطو نہ آهي.

شاهہ حبيب پٽ جي فراق ۾ بيحال ٿي پيو، ران ڏينهن پيو ڌڻي در کي ٻاڏائيندو هو تہ
سندس وري کيس سلامت اچي ملي.

مخدوم نوح جي درگاهہ تي بہ هر اها دعا پنندو. هڪ ڏينهن اچتو ئي اچتو شاهہ عبداللطيف
اچي پنهنجي گهر سهڙيو. پيءُ جون اکيون ٺري پيون ورهين جو وڇوڙو هڪ لحظي ۾ لهي ويو.

شاهہ جي گهر موٽي اچڻ کان ستت ئي مٿس شاديءَ جو ٻنڌڻ پيو. جنهن جي ڪارڻ گهڻو وقت
بيتاب ٿي جهنگ واديون ۽ رڻ ڦريو هو. تنهن سان ئي قدرت سندس ناتو جوڙيو. اها هئي
مرزا معل بيگ جي نياڻي. بيبي سيده بيگم جنهن کي شاه جا مريد پوءِ ادب وچان تاج
المخدرات (ستين جو ڇٽ) سڏيندا هئا.

شاهہ جي شادي ڪيئن ٿي، سا به هڪ حيرت جهڙي ڳالهہ آهي. هڪ ڏينهن اتفاق سان ايئن ٿيو
جو ڪي دَل ذات جا رهزن مردن جي غير حاضريءَ جو فائدو وٺي مرزا مغل بيگ جي گهر تي
ڪاهي آيا سارو قيمتي سامان ٻهاري ويا. پوءِ مغلن هٿيار بند ماڻهو ساڻ ڪري ڌاڙيلن جو
پيڇو ڪيو ۽ اچي شاهه جي پاڙي مان لانگھائو ٿيا. اها روئداد ڏسي شاهه سچي نيت سان
پنهنجي ۽ پنهنجن ماڻهن جون خدمتون آڇين پر مرزا ان کي حقارت سان ٿوڪاري ڇڏيو شاهه
کي انهيءَ تان ڏاڍو رنج رسيو چون ٿا ته سندن زبان مان بي اختيار بد دعا نڪري وئي.
مرزا پنهنجي ماڻهن سميت شاهينگن هٿان مارجي ويو. اهو حادثو 1124 هجريءَ مطابق سن
1813ع ۾ پيش آيو. مغلن جي زالن سيدن جو رنج مٽائڻ لاءِ اچي کانئن معافي ورتي. پوءِ
مرزا مغل بيگ جي نياڻي جي شادي شاهہ سان ڪريائون. بيبي صاحبہ هڪ نهايت پاڪ دامن
پارسا ۽ نيڪ اطوار عورت هئي شيخ سعديءَ جو فرمودو آهي،

هڪ ڏينهن شاهہ پنهنجي هڪ فقير کي پري کان سهڪندو ايندو ڏٺو پڇڻ تي معلوم ٿيس ته
بيبي صاحبہ کي پلي تي دل ٿي هئي ۽ اهو فقير ڊوڙي وڃي گهڻي پنڌ تان پلو هٿ ڪري آيو
هو. اهو حال ڏسي شاهہ چيو تہ اهڙو اولاد ئي گهوريو جو ڄمڻ کان اڳي ئي منهنجي فقيرن
کي ٿو رلائي.اهو واقعو پڻ اعتبار جوڳو نہ آهي.

شاهہ هميشہ چوندو هو تہ هي فقير ئي منهنجو اولاد آهن جن جون دليون عشق کان گهايل
آهن تحقيق درويش جا مريد سندن نوري پت آهن.

شاهہ صاحب پيءُ جي وفات کان پوءِ رڳو ڏهہ ورهيہ زندهہ رهيو پيءُ جي گذر ئي کان پوءِ
اتالي سميت ڪوٽڙي ڇڏي وڄي ڀٽ تي رهيو. سندس هاڪ هينئر هنڌين ماڳين پکڙجي ويئي ۽
ڪٿان ڪٿان جا ماڻهو، وٽس سارو ڏينهن سرود ۽ سماع جاري رهندو هو دهلي جا ٻه مشهور
گويا اَٽل ۽ چنچل به اچي سندس خدمت م حاَضر ٿيا. راڳ شاهہ صاحب جي جان هو. موسيقي
يا ڳائڪيءَ جو جو ڪامل ڄاڻو هو پاڻ بہ پنهنجو چيل ڪلام ڳائيندو هو. چون ٿا تہ وفات
کان ٿورو اڳ گهڻو ڪري هيٺين ڪافي چوندو رهندو هو. اها ڪافي سر سهني جي پهرين داستان
کان پوءِ اچي ٿي

شاه صاحب صفر مهيني جي 14 تاريخ 1165 هه مطابق 1752 ع ۾ جهان مان لاڏاڻو ڪري ويو.
سندس عمر حضرت محمد صه ۽ حضرت علي جي عمر جيتري ٿي. يعني 63 ورهه.



https://sd.wikipedia.org/wiki/%D8%B3%D9%86%DA%8C_%D8%AC%D9%8A_%D8%AA%D9%87%D8%B0%D9%8A%D8%A8

  سنڌو ماٿريءَ جي تھذيب(انگريزي: Indus Valley Civilization) سن 3300 کان 1700 قبل
مسيح تائين قائم رھڻ واري انسان جي چند شروعاتي تھذيبن مان هڪ آهي. هي سنڌو ماٿريء
جي ميدان ۾ سنڌو درياھ ۽ ان ۾ ڪرندڙ دريائن جي ڪنارن تي شروع ٿي. موهن جو دڙو ۽
ھڙپه هن جا اهم مرڪز هيا. هن تھذيب جا ماڻھو  گھر پڪين سرن سان ٺاهيندا هيا. انھن
وٽ ڏاند گاڏيون هيون، هو چرخي ۽ کڏي تي ڪپڙا ٺاهيندا هيا، مٽي جي ٿانون ٺاهڻ جا
ماهر ھيا. هاري، لوھار، ڪنڀر ۽ مستري سنڌو ماٿري جي تھذيب جا اڏيندڙ هيا  .

سنڌ جي وادي مان مراد سنڌوندي ۽ انجي معاون درياهن جهلم، چناب، راوي، ستلج ۽ ڪابل
جي آس پاس جي ميداني علاقن کي عرف عام ۾ "سنڌ جي وادي" چيو ويندو آهي۔ سنڌ جي وادي
هماليہ، قراقرم ۽ هندوڪش جي پهاڙي سلسلن کان نڪرڻ وارن درياهن سان سيراب ٿئي ٿي ۽
ان پهاڙي سلسلن جي ڏکڻ ۾ واقع آهي۔ تقريباََ پورو پاڪستان سنڌ جي وادي تي مشتمل
آهي۔ زرخيز زمين، مناسب پاڻي ۽ موزون گرمي پد جي وجھ سان سنڌ جي وادي زراعت ۽
انسانر رهائش جي لاءَ موزون آهي۔ ان ئي وجھ سان انسان جون ابتدائي وستيون سنڌ جي
وادي ۾ آباد ٿيون جيڪي بالآخر سنڌ جي تهذيب (انگريزي: Indus valley civilization)
چورايون۔

سوٽي ڪپڙو جنھن کي انگريزي ۾ ڪاٽن چوندا آهن اهو به هنن جي ايجاد هئي. کنڊ ۽ شطرنج
دنيا جي لاء هن تھذيب جا انمول تحفا آهن. سنڌو ماٿريء جي تھذيب جي دولت هزارن سالن
کان ماڻھن کي پنھنجي طرف ڇڪيو آهي.

  گمان ڪيو ويندو آهي ته هندستان ۾ تمدن جو بنياد آرين 1500 قبل مسيح ۾ وڌو هيو. ان
کان پهرين هتان جا رهاڪو جھنگلي ۽ تھذيب کان نا واقف ھيا. پر بعد جي تحقيقن هن
نظريي کي تبديل ڪري ڇڏيو ۽ هن ملڪ جي تاريخ کي ڏيڍ ھزار سال پوئتي ڪري ڇڏيو. موهن
جي دڙي ۽ هڙپه جي آثارن جي دريافت ٿيڻ کان پوء خبر پئي ته هتان جا رهاڪو آرين جي
اچڻ کان ڪافي اڳ تھذيب ۽ تمدن جا مالڪ هيا.

1921ء جو واقعو آهي ته راء بھادر ڏيا رام سھني ھڙپه جي جڳه تي قديم تھذيب جا آثار
لڌا.ان کان هڪ سال پوء مسٽر آر ڊي بنرجي کي موهن جو دڙو جي سرزمين ۾ آثار مليا. هن
جو اطلاع هندستان جي قديم آثارن جي محڪمي کي مليو. محڪمي جي ڊائريڪٽر جنرل سر جان
 مارشل  دلچسپي جو اظهار ڪندي انهن ٻنهي جڳهن تي توجه ڏني . انکان پوء راء  بهادر
ڏيا رام  سهني ڊائريڪٽر ارنسيٽ ميڪي  ۽ محڪمهء آثار قديمه  جي ٻين ٻين افسرن جي
نگرانيء ۾ کوٽائي جو ڪم شروع ڪيو. 1931ء ۾ فنڊن جي گهٽتائي جي ڪري ڪم بند ڪيو ويو.
ان عرصي دوران محڪمي  ٻين جڳهن تي آثارن جي ڳولها شروع ڪري ڇڏي هئي جنهن ۾ وڏي
ڪاميابي ملي ۽ خبر پئي ته هي تهذيب صرف موهن جو دڙو ۽  هڙپه تائين محدود نه آهي پر
هن جو سلسلو سنڌ ۾ چانيهو  جو دڙو، جهوڪر، علي مراد ۽ آمري ۽  پنجاب ۾ روپر ۽
بلوچستان ۾ نال ۽ ڪلي جي جڳهن تي به آثار آهن۔



https://sd.wikipedia.org/wiki/%D8%B1%D9%85%D8%B6%D8%A7%D9%86

رمضان هجري ڪئلينڊر جو نائون مهينو آهي۔ هن کي رمضان المبارڪ به چيو ويندو آهي
۔مسلمانن جي لاء هن پوري مهيني ۾ روزا رکڻ فرض آهن۔ انهي ۾ هڪ رات اهڙي آهي جنهن کي
شب قدر چيو ويندو آهي۔ قرآن جي مطابق جنهن جي عبادت هزار مهينن جي عبادت کان بهتر
آهي۔

هر شي جي لاءِ بهار هوندو آهي ۽ قرآن جي لاءِ بهار رمضان جو مهينو آهي . رمضان جي
مهيني ۾ انسان جنهن طرف به وڃي، قرآن جي تلاوت جو مٺڙو آواز انسان جي ڪنن تائين
پهچندو آهي، ڪٿي قرآن مجيد جي تلاوت جي محفل ڏسڻ ۾ ايندي آهي، ته ڪٿي وري حفظ قرآن
جا مقابلا ۽ ڪٿي قرات قرآن جون محفلون سجيل هونديون آهن، ۽ ڪٿي ته تجويد ۽قواعد جون
ڪلاسون ٿينديون آهن. پر جيڪڏهن سني ڀائرن جي پاڙن ۾ هليو وڃجي ته جلدي جلدي قرآن
پاڪ جو ختم ڪڍڻ جي گوءِ ڏسڻ ۾ ايندي آهي. چوڻ جو مطلب اهو آهي ته ماڻهون رمضان شريف
۾ مختلف طريقن سان پنهنجو قرآن سان لاڳاپو ظاهر ڪندا آهن، ۽ حق به اهو ئي آهي ڇاڪاڻ
ته رمضان قرآن جي نازل ٿيڻ جو مهينو آهي



https://sd.wikipedia.org/wiki/%D8%AD%D8%B3%D9%86_%D8%B9%D9%84%D9%8A_%D8%A2%D9%81%D9%86%D8%AF%D9%8A

ناميارو تعليمدان، سياستدان، حسن علي آفندي 1830ع ڌاري، حيدرآباد جي مشهور آخوند
ميمڻ گهراڻي ۾ پيدا ٿيو. سندس پيءُ جو نالو محمد احسان هو. عربيءَ ۽ فارسيءَ جي
تعليم حاصل ڪرڻ کان پوءِ، نوشهري فيروز جي ڊپٽي ڪليڪٽر جو ڪلرڪ مقرر ٿيو. اتي هڪ
ٻئي ڪلارڪ کان انگريزي تعليم حاصل ڪري، وڪالت جي امتحان ۾ ڪامياب ٿيو. ان کان پوءِ
پهرين حيدرآباد ۽ پوءِ ڪراچيءَ ۾ وڪالت جي پرئڪٽس شروع ڪيائين. ان وقت سنڌ ۾
انگريزن جو نئون نئون دؤر هو. پراڻي نظام جي جاءِ تي هڪ نئون نظام متعارف ٿي رهيو
هو. سندس پٽ علي احمد ۽ اڪبر وڏا ٿيا ته کين عليڳڙهه ڪاليج ۾ داخل ڪرائڻ لاءِ اتي
وٺي ويو، جتي سندس ملاقات سر سيد احمد خان سان ٿي. ٻنهي جي وچ ۾ خيالن جي ڏي وٺ ٿي.
ان ملاقات جي ئي اثر هيٺ، حسن علي آفنديءَ 1885ع ۾ ”نئشنل محمدن ائسوسيئيشن“ جي
قائم ڪيل بورڊ تحت ”سنڌ مدرسة الاسلام“ جو بنياد وڌو. ائسوسيئيشن جو بنيادي مقصد،
سرڪاري ادارن ۾ مسلمانن جي مناسب نمائندگي حاصل ڪرڻ هو. ائسوسيئيشن جو مڪمل انتظام
حسن علي آفنديءَ جي حوالي هو. سندس محنتن سان ائسوسيئيشن، مختلف پليٽ فارمن تان
مسلمانن جي حقن جي حاصلات جو هڪ مؤثر وسيلو بڻجي وئي. ”سنڌ مدرسة الاسلام“ جي عمارت
تعمير ڪرڻ لاءِ هن سر سيد احمد خان جي نقشِ قدم تي هلندي، پوري هندستان جو دورو
ڪري، چندو گڏ ڪيو ۽ هيءُ مدرسو مستحڪم بنيادن تي ترقي ڪندو رهيو. هن مدرسي مان
مشهور هستين، قائداعظم محمد علي جناح، سر شاهنواز ڀُٽي، ڊاڪٽر عمر بن محمد
دائودپوٽي، محمد ابراهيم جويي، رسول بخش پليجي ۽ ٻين تعليم پرائي. حسن علي آفندي،
نه صرف تعليمي ميدان ۾ پاڻ پتوڙيو، پر هن ميونسپل ڪائونسلر بمبئي، اسيمبلي ميمبر ۽
نئشنل محمدن ائسوسيئيشن جي صدر جي حيثيت سان پڻ، مسلمانن جي حقن جي حفاظت لاءِ
جدوجهد ڪئي. سندس اعليٰ انساني خدمتن جي مڃتا طور، کيس ”خانبهادر“ جو خطاب مليو.
ترڪيءَ ۽ روس جي جنگ دوران، پوري هندستان مان چندو گڏ ڪري، ترڪيءَ جي مدد ڪرڻ سبب
کيس ترڪيءَ طرفان ”ترڪي قونصل“ جو اعزاز ڏنو ويو. ترڪيءَ جي سلطان طرفان ”تمغه
مجديي“ ۽ 1889 ۾ ”اَفندي“ جو لقب پڻ مليس. 1895ع ڌاري سندس وفات ٿي.



https://sd.wikipedia.org/wiki/%D8%AD%D8%AF%DB%8C%D8%AB

حديث اسلام جو بنيادي جز آهي, جنهن کانسواءِ قرآن مجيد جي تشريع نٿي ٿي سگهي، هر
اهو قول جيڪو حضرت محمد ﷺ فرمايو ان کي حديث چيو ويندو آهي.

عرب جا ماڻهو سنت کي طريقو ڪار يا رستي جي نالي سان سڃاڻندا آهن.حضرت محمد صه جو
طور ء طريقو سنت جي ضمري ۾ ايندو آهي ء حديث سان مراد حجھرت محمد صه جو چوڻ حديث
آهي.

مُحَدثن جي اصطلاح موجب هر حديث کي جُدا جُدا مقام ۽ مرتبو آهي جن کي حاصل ڪري
چڱيءَ طرح ڇاڻڻ ۽ سمجهڻ کان پوءِ اُن تي نالا رکيا ويا ۽ آخر ۾ مُحدثن ان حديثن کي
گڏ ڪري مُتفقه طور تي 6 ڪتابن جي نالي سان پيش ڪري اُمت اسلاميا اڳيان آندو جيئن
مُسلم قوم کي نبي سائين صلي الله عليه وسلم ڪوٺيل (شرڪ و بدعت) کان بچائي سگهجي.

اهڙيون حديثون جن کي اصحاب سڳورن، نبي سائين (صلعم) جن جو نالو وٺڻ کان سواءِ بيان
ڪيو يا پنهنجي خيال جو اظهار ڪيو.

اهڙيون حديثون جنهن جي روايت ڪندڙ (راوي) تعداد ۾ متواتر حديث جي راوين کان گهٽ
هُجن. اهڙين حديثن جا به ٽي قسم آهن.

جنهن حديث جي روايت ڪندڙن (راوين) جي ايمانداري (ديانت) ۽ سچائي تسليم ٿيل هُجي. هن
حديث جا به 2 قسم آهن. هڪ حسن ۽ ٻيو صحيح.

جنهن حديث جا راوي صحيح حديث جي راوين جي مُقابلي ۾ حافظي ۾ گهٽ هُجن باقي شرط اُهي
هُجن.

جنهن حديث جا سڀ راوي، هر زماني ۽ هر دئور ۾ ثقه (قابل اعتماد)، پرهيزگار، قابل
اعتبار حافظي جا مالڪ هُجن.

جيڪا حديث صحيح ۽ حسن جي شرطن مطابق پوري نه ايندي هُجي، جنهنجو ڪو راوي ساقط (غير
مطعون (مورد الزام) هُجي. ضعيف حيثن جي به 8 حصن ۾ درجا بندي ڪيل آهي.

جنهن حديث جي راويءَ تي رُڳو ڪوڙ جي تُهمت هُجي، ليڪن حديث جي معاملي ۾ ڪوڙ ثابت نه
هُجي.

عجبت من قضاء اللہ عزوجل للمؤمن ان اصابہ خیر حمد ربہ و شکر وان اصابتہ مصیبۃ حمد
ربہ و صبر المومن یوجر فی کل شئ۔ (مسند الامام احمد بن حنبل 1-137)

”يعني مؤمن جي معاملي ۾ الله جو فيصلو ڪيڏو نه عجيب آهي. جڏهن کيس ڀلائي ملي ٿي ته
ساراهه ڪندو آهي ۽ شڪر ڪندو آهي ۽ جڏهن مٿس ڪا مصيبت ڪڙڪندي آهي ته به اهو ساراهه
ڪندو آهي ۽ صبر ڪندو آهي. اهڙيءَ طرح مؤمن کي هرشيءِ ۾ اجر ملندو رهندو آهي.“

حديث قدسي آهي، الله تعاليٰ فرمايو: اذا ابتلیت عبدی بحبیبتیہ فصبر عوضہ منھماالجنة
(فتح الباري بشرح البخاري: 10-12)

”يعني الله تعاليٰ فرمايو ته، جڏهن مان پنهنجي ڪنهن ٻانهي (بندي) کي، ٻن محبوب شين
سان آزمائيندو آهيان ۽ هو ان تي صبر ڪندو آهي ته مان ان کي ان جي بدلي ۾ جنت ڏئي
ڇڏيندو آهيان.“



https://sd.wikipedia.org/wiki/%D8%AC%D9%86%D9%8A%D8%AF_%D8%AC%D9%85%D8%B4%D9%8A%D8%AF

جنيد جمشيد اڳوڻو پاپ گلوڪار ۽ نعت خوان ھو۔ هن پاپ موسيقي گروپ وائٽل سائنز جي
نمائنده گلوڪار جي حيثيت سان شهرت حاصل ڪئي۔ هو يونيورسٽي آف انجينئرنگ اينڊ
ٽيڪنالوجي، لاهور جو فارغ التحصيل ھو۔ 1987ء ۾ دل دل پاڪستان جي رليز سان گڏ ئي هو
شهرت جي بلندين تائين پهچي ويو۔ هن جي پاپ گلوڪاري جي دور ۾ هيٺ ڏنل البمز رليز
ٿيا۔

ان سان گڏ هن جو رجحان اسلامي تعليمات جي طرف وڌي ويو ۽ آهستي آهستي هو موسيقي جي
صنعت کي خير آباد چئي ڪري نڪري آيو۔ بعد ۾ ھو نعت خوان ۽ بزنس مين جي طور تي ڄاتو
وڃڻ لڳو۔ هن جي بوتيڪ جون شاخون سڄي ملڪ ۾ آهن۔

جنيد جمشيد ۽ سندس زال 7 ڊسمبر 2016 تي ان وقت فوت ٿي ويا جڏھن پي آءِ اي جي اڏام
661 چترال کان اسلام آباد ويندي ڪري تباھ ٿي وئي. ھو چترال ۾ تبليغي جماعت جي سلسلي
۾ ويل ھو ۽ اسلام آباد واپس اچي رھيو ھو.



https://sd.wikipedia.org/wiki/%D8%AA%D8%AC%D8%A7%D8%B1%D8%AA%D9%8A_%D9%86%D8%B4%D8%A7%D9%86

تجارتي نشان(انگريزي ٻولي: Trademark) دراصل رجسٽر ٿيل لفظن يا نشانن کي چئجي ٿو
جيڪي ٺاهڻ واري ڪمپني پنهنجي مصنوعات (شين) جي لاءِ استعمال مقرر ڪندي آهي۔هي نشان
يا علامت هڪ ئي قسم جي مختلف شين ۾ تميز پيدا ڪرڻ جي لاءِ ضروري هوندو آهي۔ سجل
(يعني رسمي / official) ڪرائڻ سان نقل جو انديشو ناهي رهندو۔ انکان علاوهه تجارتي
نشان ، مال جي مشهوريءَ ۾ به مدد ڏيندو آهي۔ڪارخاني جي شُهرت سان گڏوگڏ هي نشان شين
جي عُمدگي ۽ نفاست جو به ضامن آهي ۽ ان طرح تجارتي شهرت جو هڪ اهم جُزو تصور ڪيو
ويندو آهي۔جي مالڪاڻا حق ان اداري کي ملندا آهن جيڪو سڀ کان پهرئين حڪومت جي
لاڳاپيل مُحڪمي سان ان جي اجازت ڪري وٺي۔



https://sd.wikipedia.org/wiki/%D8%A8%D8%A8%D8%B1_%D8%B4%D9%8A%D9%86%D9%87%D9%86

مشهور جانور، جيڪو ”جهنگ جو -بادشاهه-“ سڏيو وڃي ٿو. شينهن جو هڪ قسم، جنهن کي ڪيهر
شينهن يا ٻيلائي شينهن به چوندا آهن. آفريڪا ۽ -ايشيا- جو جهنگلي جانور، جيڪو نسل ۾
ٻليءَ جي خاندان مان آهي ۽ جنهن جي کل گهڻو ڪري نارنگي يا ميٽوڙي رنگ جي ٿئي ٿي. هن
جانور جي ڊيگهه اٺن کان ڏهن فوٽن تائين ٿئي. هيءُ جانور گهڻو ڪري رات جو شڪار ڪندو
آهي. هيءُ جانور آفريڪا ۽ ڏکڻ اولهه -ايشيا- ۾ لڀندو آهي. هيءُ زرد ۽ ڀوري رنگ جو
ٿيندو آهي. هن جي کل تي وار ننڍا ننڍا ٿيندا آهن. نر -ببر شينهن- جي ڳچيءَ تي ڪاري
ڪڻڪ رنگي ٻُر ٿيندي آهي. -ببر شينهن-، اڪثر وڏن گاهه خور جانورن جو شڪار ڪندو آهي،
-تن- ۾ سندس پسنديده جانور هرڻ، -پٽا- -پٽي- گڏهه ۽ ٻيا جانور آهن. خاص ڪري پوڙهو ۽
ڪمزور شينهن ماڻهوءَ تي به حملو ڪندو آهي. شينهن جوڙو ٺاهي رهندو آهي ۽ پنهنجي عيال
لاءِ شڪار ڪرڻ جون حدون مقرر رکندو آهي. وڏي شڪار وقت منظم گروهه ۾ حملو ڪندو آهي.



https://sd.wikipedia.org/wiki/%D8%A8%D8%A7%D9%88%D8%A7%D8%B1%D8%AC

باوارِج (انگريزي ٻولي: Bawarij) سنڌ/گجرات مان سنڌي سامونڊي (دريائي) ڌاڙيل جِن
عرب سامونڊي جهازکي لُٽيو، جيڪو ڏکڻ ايشيا ۽ چين جي وچ ۾ سفر تي هيو.انهن مڪمل
طورتي سَماسُلطنت (AD 1335–1520 سن عيسوي). جي دوران مذهب تبديل ڪري اسلام قبول
ڪيو.اُهي ابو الحسن علي بن الحسين بن علي المسعودي پاران سُڪُوتراٻيٽُ (Socotra) ۾
قزاقن ڌاڙيلن مانند اڪثرطورتي ذڪر ڪيا وياآهن.ٻين دانشورن سندن درياھي ڦورو،
سامونڊي جھازن کي ڦريندڙ، سامونڊي لٽيرو، بحري قزاق طور وضاحت ڪئي آهي ۽ سنڌ جا
ميربحر سڏيو آهي.ابو عبد الله محمد بن عبد الله اللواتي الطنجي بن بطوطة انهن جي
جنگي تِيرانداز ۽ پٿر چپو(ٻيڙي ءَ کي ھلائڻ جو ڊگھو ڍنڊو) سان جنگي جهاز
هلائيندڙ،پنجاهه ملاح ۽ پنجاهه هٿياربند همراهه ڪاٺيءَ جي ڇِتين سان تِيرن ۽ پٿرن
جي خلاف حفاظت لاءِ استعمال ڪندڙ طور وضاحت ڪئ آهي. أبو جعفر محمد بن جرير بن يزيد
الطبري باوارِج پاران (866 CE) ۾ بصرا تي حملي دوران سندن وضاحت هِن ريت ڪري ٿو ته
هڪ " جهازران (istiyam)، آتشي اسلحي اڇلائيندڙ(naffatun)،هڪ تنوروارو، هڪ واڍڪو ڪم
ڪندڙ ,ٽيهه صف بنديءِ ۾ ٻيڙو هلائيندڙ ۽ پنجيتاليهن جو پورائو ڪندڙ ويڙهاڪ. هي
سامونڊي جهاز جنگي مشقن لاءِ ناموزون هيا۽ ٻين چالاڪ سِرجهاز جهاز جي اڳئين حصي يا
ان دور جي ٻين بحري يونٽن جي مقابلي ۾ صلاحيتن جو فقدان هين پر هٿوهٿ ويڙهه لا
موزون هيا



https://sd.wikipedia.org/wiki/%D8%A7%D9%84%D9%8A%D8%B2%D9%8A

اَلِيزي جاڪوتي (Alizée Jacotey رومن اکرن ۾) (IPA: /a.li.ze/) مقبول فرانسِيسِي
ڳائڪه آهي، جيڪا آگسٽ 21، 1984ع تي، آياچو Ajaccio، ڪورسيڪا Corsica ۾ ڄائِي. هُوءَ
هِڪَ ڳڻپيوڪر سائنسدان ۽ هِڪَ ڪاروبار پيشه عورت جِي ڌيءَ آهي ۽ کيس هِڪُ ڀاءُ
جوئان پڻ آهي. سندس اسٽيج نالو اَلِيزي Alizée آهي.

کيس ڪيُوبيڪ ڄائِي ڪامياب فرانسيسي ڳائڪه مِيلَين ”فاغميغ‟ گوتِيئي Mylène "Farmer"
Gautier هڪ فرانسيسي ٽي وي شو ڏسندي دريافت ڪيو، جنهن ۾ اليزي پرفارم ڪيو ۽ انعام
کٽيو.

اَلِيزي، جنهن کي پيارَ مان لِيلِي پڻ سڏيو ويندو آهي، ننڍي عمر ۾ ئي ناچ ڏانهن
راغب ٿِي. صرف چئن سالن جي ڄمارَ ۾، هوءَ jazz ،ٽيپ ۽ ڪلاسيڪي ناچ ۾ ڀَڙ ٿِي وئِي،
۽ شو بزنس ۾ هلِي آئِي. هُوءَ مصوريءَ ۾ به چڱي خاصي ڀڙ آهي — 1995ع ڌاري، هُنَ Air
Outre Mer (اڳوڻِي فرانسيسي فِضاواٽَ) طرفان منعقد ڪرايل هِڪَ رنگن جي چٽاڀيٽِيءَ ۾
ڪاميابِي ماڻِي. اَلِيزي جِي ڊِزائين پهريون انعام کٽيو، جنهن کي فِضاواٽَ جي هِڪَ
فِضائِي رَٿَ جِي ڪيبن تي چِٽيو ويو، جنهن تي سندس نالو رکيو ويو. اَلِيزي انعام
طور ساڳِي ئي فِضاواٽَ ۾ پهرين درجي جِي (فرسٽ ڪلاس) سِيٽ تي سفر ڪري مالدِيوِ جو
چَڪَر (ٽِرپ) هڻي آئي.

اليزي پهريون ڀيرو 1999ع ڌاري گغين دُ ستاغ Graines de Star نالي هِڪَ ٽِي وِي
ٽيلينٽ شو ۾ ظاهر ٿِي، جيڪو Métropole 6 تي نشر ٿيو. در اَصُل اَلِيزي ان پروگرام
جي ناچ چٽاڀيٽيءَ ۾ حصو وٺڻ پئي چاهيو. پر اها چٽاڀيٽي صرف گرُوپن درميان ئي ٿيڻي
هئي، تنهن ڪري هن ڳائڻ جي مقابلي ۾ حصو ورتو ۽ ”ما پغِيئَغ“ Ma Prière (منهنجي دعا)
گيت ڳايو. ان مقابلي ۾ هُنَ Meilleure Graine جو اوارڊ کٽيو ۽ مستقبل جو اڀرندڙ
ڳائڪ ستارو هوڻ جو اعزاز حاصل ڪيو.

اليزي جي کاٽائُو ڪارڪردگي تجربيڪار فرانسيسي راڳ ديوي (diva) ميلين فارمر ۽ لوغان
بُوتونا ڏٺي، جن کي پنهنجي نئين رٿا تي ڪم ڪرڻ لاءِ نئين ۽ جوان آواز جي ڳولا هئي.
هنن اليزي سان رابطو ڪيو سندس اسٽُوڊيو آڊيشن بعد کيس چُونڊيو. اهڙيءَ ريت ٽنهي
مِلي هيڪلي گيت موئا لولِيِتا سان اليزي جي ڪريئر جو آغاز ڪيو.

حالانڪه اَليزي جو ڪَريئر بطور هِڪَ گُلوڪاره آهي، پر کيس نچڻ وڌيڪَ پسند آهي.. کيس
جاز، بالي، ٽيپ ۽ فلامينڪو تي چڱو عبور حاصل آهي.

اليزي فوٽبال جي پڻ شوقين آهي. هوءَ AC Ajaccio (آ سي آياچو) ٻاريءَ جي سپورٽر آهي،
جنهن هڪ ڀيري کيس پنهنجي هڪ راند مقابلي ۾ دعوت ڏئي گھرايو هو.

اليزي لي زانفوئاغي Les Enfoirés نالي گروهه سان گڏ سماجي ڀلائيءَ جي ڪمن ۾ پڻ تمام
سرگرم رهي آهي. اهو ناميارين فرانسيسي شخصيتن جو گروهه آهي، جيڪو چندو گڏ ڪرڻ لاءِ
هر سال تقريبون ڪرائيندو آهي، جن مان گڏ ڪيل رقم غيستوغان ديُو ڪعُغ کي ڏني ويندي
آهي. ان تنظيم جو بانيڪار فرانسيسي مزاحيه فنڪار ڪوليُوش Coluche آهي ۽ ان جو مقصد
غريبن کي غذا فراهم ڪرڻ آهي. اليزي اهڙين تقريبن ۾ 2001ع، 2002ع ۽ 2008ع ڌاري حصو
ورتو.

اليزي ساٿي فرانسيسي ڳائڪ جيغيمِي شاتلَن Jérémy Châtelain سان شادي ڪئي، جنهن سان
سندس ملاقات يُورو بيسٽ Eurobest جي اوارڊس تقريب ۾ ٿِي هئي. هُنن لاس ويگاس،
نيواڊا، آمريڪا جي گڏيل رياستن ۾ نومبر 6، 2003ع تي شادي ڪئي ۽ اپريل 29، 2005ع تي
کين پهريون اولاد ڌيءَ جو ٿيو، جنهن تي هنن اَنِيلِي نالو رکيو.

اليزي پنهنجي ڳائڪيءَ جي ابتدا هيڪلي (سنگل) موئا لولِيتا سان ڪئي، جيڪو اڄ تائين
سندس بهترين گيت آهي. اهو گيت سموري يُورپ ۽ اڀرندي ايشيا جي ڪن حصن ۾ موسيقيءَ جي
ميدان ۾ نُومرو اُونو ٿِي ويو.

اصل ۾ اليزي لاءِ عام تصور ولاڊيمير ناباڪوف جي ناول جي لوليتا ڪردار وارو جڙيل هو.
سندس ٻيون هيڪلو "لالِيزي L'alizé" پڻ تمام گھڻو ڪامياب ٿيو، ۽ فرانس ۾ نمبر ون
ثابت ٿيو. ٻئي هيڪلا سندس آغازي آلبم Gourmandises (گُوغماندِيز) جو حصو هئا، جنهن
جو سنڌي ترجمو مِٺايُون ٿيندو.

فاغميغ ۽ بُوتونا جي لکيل هن آلبم جون رڳو فرانس ۾ 8 لک 50 هزار کان به مٿي ڪاپيون
وڪاميون، ۽ فقط ٽن مهينن اندر اهو آلبم پلاٽينم ٿي ويو. سن 2001ع ۾ ساڳيو آلبم بين
الاقوامي سطح تي متعارف ڪرايو ويو، ۽ اليزي 2001ع ۾ دنيا جي گھڻي کان گھڻو وڪامجندڙ
فرانسيسي ڳائڪه بڻجي وئي. .

سَن 2003ع ۾ سندس ٻيون آلبم، مي ڪُوغان ايليڪتغِيڪ (منهنجُون برقي ڌارُون) منظر عام
تي آيو. هن آلبم ۾ هن پنهنجي لاءِ لوليتا وارو اڳوڻو قائم ٿيل تاثر ختم ڪري هڪ نازڪ
نفيس ٽينيجر وارو روپ ڌاريو.

ان آلبم جا گيت پڻ فاغميغ ۽ بُوتونا لکيا. ان آلبم جو پهريون هيڪلو جَان ني ماغ
فرانس ۽ فرانس کان ٻاهر ڪجھه ڪامياب ٿيو، پر ان آلبم جو انگريزي ورزن ايترو مقبول
نه ٿيو جيترو اليزي جو پهريون آلبم Gourmandises مشهور ٿيو هو. ان آلبم جون محظ 2
لک کان ڪجھه وڌيڪ ڪاپيون وڪاميون. ان آلبم جي اشتهارڪاريءَ لاءِ 2003ع جي سرءُ ۾
ملڪگير دورو ڪيو ويو. سال بعد، يعني 2004ع جي سرءُ ۾ Alizée En Concert نالي لائِيو
سِي ڊِي ۽ ڊِي وِي ڊِي جاري ڪئي وئي. ان ڊِي وِي ڊِي ۾ سندس رهرسل جا فوٽيج ڏيکاريا
ويا.

يُورپ ۾ اليزي جا 40 لک کان وڌيڪ آلبم وڪامجا آهن. تنهن کان سواءِ هن هڪ جاپاني
اشتهار ۾ به ڪم ڪيو آهي. هن ڪيتريون ئي اسٽيج پرفارمنس پڻ ڏنيون آهن. اهو پڻ چيو
ويندو آهي ته World of Warcraft نالي هڪ ڳڻپيوڪر راند ۾ ڏيکاريل فيميل نائيٽ ايلف
ناچ اليزي جي گيت جان ني ماغ جي پرفارمنس کان متاثر ٿي ٺاهيو ويو آهي.

شاديءَ کان پوءِ اليزي ڳائڻ ڇڏي ڏنو ۽ فيبروري 2004ع کان پوءِ ميڊيا تي اچڻ کان به
پاسو ڪرڻ لڳي. تنهن کان پوءِ هُوءَ هڪ ڀيرو 18 هين فيبروري 2006ع تي فرانسيسي ٽي وي
چينل MTV France تي ظاهر ٿي. اليزي ڊسمبر 3، 2007ع تي پنهنجي نئين آلبم
Psychédélices سان موسيقيءَ جي دنيا ۾ واپس وري آئي.

فيبروري 2004ع ۽ ڊسمبر 2007ع درميان اليزي جي واپسيءَ جو ڪو به رسمي اعلان نه ٿيو
هو، ۽ 2005ع جي اونهاري کان اليزي جي آفيشل ويبسائيٽ به بند پئي آهي. تڏهن کان
ڪيترا ئي افواهه منظر تي آيا ۽ ڪوڙا ثابت ٿيا. ٻن سالن جي انتظار ۽ تجسس کان پوءِ
اپريل 3، 2006ع تي اليزي پنهنجي چاهڪن لاءِ هٿ سان لکيل نياپو Le Nid d' Alizée
چاهڪ گاهه جي ويبماسٽر ڏانهن اماڻيو، جنهن ۾ هن ٻڌايو ته هوءَ پنهنجي ٽين آلبم تي
ڪم ڪري رهي آهي. ان نياپي جو سنڌي ترجمو ڪُجھُه هيئن آهي.

تمام زبردست ڪمرشل ڪاميابيءَ باوجود موئا لوليتا کي گڏيل سڏيل تنقيدي موٽ ملي.
تنقيدنگارن اهو محسوس ڪيو ته اليزي جو انداز ميلين فاغميغ سان تمام گھڻي مشاهبت ٿو
رکي. ڪيترا ته ايئن چوڻ لڳا ته هُوءَ "جُونيئر مِيلين فاغميغ" ٿيڻ جي ڪوشش ڪري رهي
آهي. ان ڳالهه تي به تنقيد ٿي ته لولِيتا وارو تصور اليزي جي ڳائڪيءَ واري فن تي
حاوي ٿي رهيو آهي ۽ سندس انداز جي تنقيدي وضاحت "desperately trying to be sexy" جي
لفظن سان ڪئي وئي، ۽ ڪيترن لاءِ ته هُوءَ ٻڙي هئي. جڏهن ته ٻين ڪيترن جي خيال ۾ کين
اليزي جي گهري آواز ۽ قابل تعريف آوازي پهچ جو مظاهرو ڪرڻ واري صلاحيت موهيو آهي،
سندس اهو ئي گڻ اڪثر ساراهيو ويندو آهي.

سندس ڪجھه گيتن لاءِ چيو ويو ته اهي "انتهائي دلڪَش پيارَ نغما" آهن، جن جو ترنم
"جرڪندڙ ۽ بهڪائيندڙ آهي"، ۽ جن ۾ اليزي عام پاپ کان گھڻا وڌيڪ جذبات ڀري ڇڏيا آهن.
". تازو رونمائي ٿيل ٻن آلبمس ۾ اليزي وسيع قسمن جا گيت ڳايا آهن، جن ۾ دلڪَش پاپ
ڌنُن کان وٺي من موهيندڙ پيار نغما شامل آهن.



https://sd.wikipedia.org/wiki/%D8%A7%D8%B4%D8%A7%D8%B9%D8%AA

اشاعت (Publishing): ڪنهن مواد، ڪتاب، رسالي ۽ اخبار وغيره کي شايع ڪرڻ، ٻين لفظن ۾
”اشاعت“ مان مراد ”ڪنهن -تصنيف- کي موزون صورت ۾ تيار ڪري، مؤثر طريقي سان ڇپائي
گهڻن کان گهڻن ماڻهن تائين، واپارين جي ذريعي يا سڌوسنئون پهچائڻ واري نظم نظام کي
-اشاعت- چئبو آهي. مسودن کي ڪتابي صورت ۾ آڻڻ ۽ وڪڻڻ جو فن، قديم يوناني کان شروع
ٿيو. سلطنت روم ۾ ته هي ڪم باقاعدي ڪاروبار جي شڪل اختيار ڪري چُڪو هو. وچئين دور ۾
مسودن کي تحرير ڪرڻ جو ڪم جيئن ته فقط راهبن تائين ئي محدود هو، تنهنڪري نشر ۽
-اشاعت- جو اُهو سلسلو -ٿورو- ماٺو ٿي ويو. البت ٻيهر يورپ جي سجاڳيءَ واري دؤر ۾
اهو ڪجهه اڳتي وڌيو، پر وسيع پيماني تي تصنيفن جو نقل تيار ڪرڻ، -ان- وقت ممڪن نه
ٿي سگهيو. پندرهين صديءَ جي وچ واري دور ۾ جڏهن يورپ، ٽائيپ جي اکرن کان واقف ٿيو،
تڏهن ڇپائيءَ جي ڪم ۾ تيزيءَ آئي. -ان- جي ترقيءَ ۾ گرجا جي مذهبي مناظري بازي به
مددگار ثابت ٿي، جنهنڪري سلسلي وار ڪتاب لکجڻ شروع ٿيا، ۽ جلد ئي -اشاعت- ۽ ڇپائيءَ
جا الڳ الڳ ڪم شروع ڪيا ويا.

عام خيال آهي ته پهريون -اشاعت- گهر ”الزوير گهراڻي“ جو هو، جنهن 1583ع ۾ -اشاعت-
جو ڪم شروع ڪيو، پر -ان- هوندي به طابع، ناشر ۽ ڪتاب وڪڻندڙ ۾ صحيح فرق اوڻويهين
صديءَ کان پهرين واضح ٿي نه سگهيو، ۽ هينئر به اڪثر حالتن ۾ انهن جي ڪم ۾ فرق ڪرڻ
مشڪل ٿئي ٿو.



https://sd.wikipedia.org/wiki/%D8%A7%D8%B1%D8%AA%D9%82%D8%A7%D8%A1%D9%8F

ارتقاءُ جو مطلب حياتيات جي سائنس مطابق اهو آهي تہ سمورا جاندار ماضيءَ ۾ ڪنهن هڪ
ئي جاندار مان وجود ۾ آيا آهن. هاڻوڪا سمورا جاندار پنهنجن ابن ڏاڏن وٽان ترقي ڪندا
موجوده منزل تائين پهتا آهن. ارتقا ۾ تبديليءَ جو ماپو هڪ ٻن نسلن سان نٿو لڳائي
سگهجي، هلڪي ارتقائي تبديليءَ جي ماپ لاءِ به لکين سال گهرجن ٿا. يعني موجوده ڪتو
پنهنجن جهنگي ابن ڏاڏن وٽان ڇڄي هڪ ڌار جنس تڏهن بنجي پيو جڏهن هن جو تعلق پنهنجي
جهنگلي ابن ڏاڏن سان بلڪل ختم ٿي ويو. هن وقت ڪتا فقط انساني آبادين ۾ ئي رهن ٿا.

ارتقا جي نظريي جي حامين مطابق اڄ جا يا ماضيءَ جا سمورا جاندار پنهنجي هڪ ئي
اوائلي جاندار ابي مان پيدا ٿيا آهن. ارتقائي تبديلي نسل در نسل ايندي آهي جيڪا
جاندار جي موروثي مواد تي تمام آهستگيءَ سان مسلسل اثرانداز ٿيندي رهندي آهي.
سائنسدانن مطابق جاندارن جي ارتقا هميشه کان ٿيندي رهي آهي ۽ ٿيندي رهندي.



https://sd.wikipedia.org/wiki/%D8%A7%D8%A8%D9%88%D8%A8%DA%AA%D8%B1_%D8%B5%D8%AF%D9%8A%D9%82

اسلام جو پهريون خليفو ۽ محمد جن جو پهريون جانشين چونڊيو ويو. سڄي عمر محمد جو
ساٿي رهيو. سندس اصل نالو عبدالله هو. ابو بڪر سندس ڪنيت هئي. صديق لقب هئس. پاڻ
عمر ۾ محمد کان ٻه سال ننڍو هو. پاڻ پنهنجي عهد ۾ ڪيترن ئي فتنن جو خاتمو ڪيو. عراق
۽ شام سندن ئي خلافت ۾ فتح ٿيا. سلام- جو پهريون خليفو، مردن مان سڀ کان اڳ -اسلام-
قبول ڪندڙ، نبي اڪرم صلي -الله- عليه وسلم جو يارِ غار ۽ سچو ساٿي، حضرت ابوبڪر
صديق رضي -الله- تعاليٰ عنه هجرت کان 50 سال اڳ، مڪي شريف ۾ ’بنو -تميم-‘ قبيلي ۾،
572ع ۾ پيدا ٿيو. سندس پيءُ جو نالو عثمان -بن- عامر هو، جيڪو پنهنجي نالي کان
وڌيڪ، پنهنجي ڪُنيت ’ابوقحافه‘ سان مشهور هو. سندس والده جو نالو سلميٰ بنت صخر هو
۽ سندس ڪنيت ’اُم الخير‘ ’قريش‘ جي هڪ شاخ هو. عثمان -بن- عامر ’ابوقحافه‘، کي ڪو
-ٻار- نه بچندو هو، -ان- ڪري هن -باس- باسي ته هاڻي جيڪو -ٻار- پيدا ٿيندو، تنهن جو
نالو ’عبدالڪعبه‘ رکيو ويندو. -ان- کان پوءِ حضرت -ابوبڪر صديق رضه- جي ولادت ٿي ته
-باس- موجب سندس نالو ’عبدالڪعبه‘ رکيو ويو. سندس -بچي- وڃڻ ڪري، کيس ’عتيق‘ پڻ
سڏيندا هئا. عتيق جي معنيٰ ’بچيل‘، ’آزاد‘، ’سهڻو‘، ۽ ’ڀلو‘ وغيره آهي. پاڻ ننڍي
هوندي کان ئي نيڪ ۽ سعادت مند هو. ڪوڙ ڪين ڳالهائيندو هو. جوانيءَ ۾ تجارت شروع
ڪيائين. پاڻ قريش جو سردار، مدبر ۽ مشهور مالدار شمار ڪيو ويندو هو. قريشين، پنهنجي
قبيلي جي هر شاخ کي هڪ مخصوص شعبو ڏنو هو، بنو تميمه قبيلي کي خون بها ۽ ڏنڊ جون
رقمون وصول ڪرڻ جو ڪم سونپيل هو. حضرت ابوبڪر جيڪو به ڏوهه ڏنڊ ڪنهن تي رکندو هو،
قريش اهو ڀري ڏيندا هئا، ڪنهن ٻئي جي فيصلي تي عمل نه ڪندا هئا. سندس عدل ۽ انصاف
-ان- وقت به مشهور هو. 18 سالن جي عمر ۾ حضرت ابوبڪر، پاڻ سڳورن صلي -الله- عليه
وسلم سان گڏ ڪپڙي جي تجارت سانگي شام جو سفر ڪيو. سفر دوران حضور صلي -الله- عليه
وسلم -جن- هڪ وڻ هيٺان ويٺا. ابوبڪر رضه ڀرسان هڪ راهب جي مڙهيءَ ۾ لنگهي ويو ۽
کانئس ديني ڳالهيون پڇڻ لڳو. راهب کانئس پڇيو: ’وڻ هيٺان ڪير ويٺل آهي؟‘ ابوبڪر رضه
کيس نبي اڪرم صلي -الله- عليه وسلم جي -باري- ۾ ٻڌايو. راهب قسم کڻي چيو ته: ’اهو
نبي آهي، ڇو ته عيسيٰ عليه السلام کان پوءِ، اهوئي شخص، انهيءَ وڻ هيٺان ويٺو آهي.‘
اها ڳالهه حضرت -ابوبڪر صديق رضه- جي دل ۾ اهڙيءَ طرح ويهي وئي، جو 38 ورهين جي
ڄمار ۾، جڏهن کين نبي اڪرم صلي -الله- عليه وسلم جي رسالت جي خبر پئي ته بنا دير
-ان- جي تصديق ڪري، -ايمان- آندائون. -اسلام- قبول ڪرڻ کان پوءِ پاڻ سڳورن سندن
نالو ’عبدالڪعبه‘ مان بدلائي، ’عبدالله‘ رکيو. روايتن مطابق مٿن ڪيترائي لقب پيا،
جيئن: ’ابوبڪر‘، ’صديق‘، ’عتيق‘، ۽ ’اَواه‘ وغيره، پر ’ابوبڪر‘ لقب گهڻو مشهور ٿيو
۽ سچ ڳالهائو هجڻ ڪري، کين ’صديق‘ پڻ چوندا هئا. ڪن روايتن مطابق، حضرت ابوبڪر رضه،
حضور صلي -الله- عليه وسلم -جن- جي هر ڳالهه جي بنا دير تصديق ڪندا هئا، تنهن ڪري
مٿن ’صديق‘ جو لقب پيو. -ان- حوالي سان معراج واري واقعي جي سچائيءَ بابت پڻ حضرت
ابوبڪر رضه سڀني کان اڳ شاهدي ڏني، تنهنڪري پاڻ سڳورن کين ’صديق‘ جو لقب ڏنو. ظهورِ
-اسلام- کان پوءِ، حضرت -ابوبڪر صديق رضه- ئي اهو صحابي ۽ حضور صه -جن- جو سچو ساٿي
هو، جنهن -اسلام- جي تبليغ ۾ سڀ کان پهريائين وڏيون وڏيون تڪليفون برداشت ڪيون.
جيتوڻيڪ حضرت -ابوبڪر صديق رضه-، قريش جي هڪ مالدار ۽ خوشحال خاندان سان تعلق رکندو
هو، پر -ايمان- آڻڻ کان پوءِ، هو قريشين لاءِ هڪ وڏو چئلينج بڻجي ويو. قريش هر حال
۾ سندس جرم (-اسلام- قبول ڪرڻ) معاف ڪرڻ لاءِ تيار نه هئا. هن مجاهد، قريشين جي
پرواهه نه ڪندي، -اسلام- جي ترقيءَ ۽ ترويج لاءِ پنهنجون سموريون ڪوششون صرف ڪري
ڇڏيون. خوشحال تاجر هجڻ ڪري حضرت -ابوبڪر صديق رضه- پنهنجي مال دولت کي -اسلام- جي
ڦهلاءَ لاءِ صرف ڪري ڇڏيو. -اسلام- جي پهرئين -بانگي-، حضرت بلال حبشيءَ کي پڻ حضرت
ابوبڪر رضه خريد ڪري، آزاد ڪيو هو. تبليغ -اسلام- جي ڏينهن ۾، حضور ڪريم صلي -الله-
عليه وسلم ۽ سندن پيارا ساٿي، ڪافرن جي عتاب جو شڪار ٿي رهيا هئا. اهڙيءَ صورتحال ۾
نبي اڪرم صلي -الله- عليه وسلم ، 622ع ۾ حضرت ابوبڪر صديق سان گڏ، مڪي کان مديني
ڏانهن هجرت ڪرڻ جو فيصلو ڪيو. مديني پهچڻ کان پوءِ، حضرت ابوبڪر پنهنجي -اهل- عيال
کي پڻ مديني گهرايو. -ان- بعد حضرت ابوبڪر صديق، -جنگ- -بدر-، -جنگ- خندق، جنگِ
احد، صلح حديبيه، فتح خيبر ۽ فتح مڪه جي موقعن تي، -اسلام- جي بچاءَ لاءِ قربانيون
ڏنيون. مڪي جي فتح وقت حضرت ابوبڪر جي والد عثمان -بن- عامر ’ابوقحافه‘ پڻ -اسلام-
قبول ڪيو. 11هه/632ع ۾ حضور صلي -الله- عليه وسلم جي وفات بعد کين -اسلام- جو
پهريون خليفو مقرر ڪيو ويو. سندن عهد خلافت جي واقعن ۾ اسامه -بن- زيد جي لشڪر جي
روم روانگي، قرآن مجيد جي تدوين لاءِ ڪاميٽيءَ جي مقرري؛ شام ۽ عراق جي فتحن لاءِ
لشڪرن جي روانگي ۽ يمامه، -بصره-، اجنادين ۽ مرج الصفر جون جنگيون قابلِ ذڪر آهن.
پاڻ ٻه سال ٽي مهينا ۽ يارهن ڏينهن -اسلام- جا خليفا رهيا. سندن عهدِ خلافت ۾
-اسلام- جي -ترقي- ۽ ترويج ٿي ۽ مسلم دنيا ۾ -اسلام- جو ڦهلاءُ ٿيو. سندن حڪومت ۾
ڪيترائي ملڪ فتح ڪري، اتي -اسلام- نافذ ڪيو ويو. 13هه/634ع ۾ سندن طبيعت ناساز ٿي
پئي، 15 ڏينهن جي علالت بعد، 63 سالن جي عمر ۾، مغرب ۽ عشاءَ جي وچ واري وقت، 22
جمادي الثاني 13 هه/ 634ع تي لاڏاڻو ڪيائون. -اسلام- جي هن مرد مجاهد ۽ پهرئين
اسلامي خليفي کي حضور صلي -الله- عليه وسلم جي مقبري جي ڀر ۾ سپرد خاڪ ڪيو ويو. 22
جمادي الثاني جي رات 13 هه 633ع رحلت ڪيائين.



https://sd.wikipedia.org/wiki/%D8%A2%D9%81%D8%B1%D9%8A%D9%82%D9%8A_%D8%A7%D8%AA%D8%AD%D8%A7%D8%AF

آفريقي اتحاد (انگريزي: African Union) (AU) وڏي کَنڊَ (بر اعظم) آفريڪا جي 52
رياستن تي مشتمل هڪ انجمن (جماعت) آهي۔ هيءَ انجمن 2001ع ۾ آفريقي اقتصادي برادري
(AEC) اور انجمن آفريقي اتحاد (OAU) جي ضِم ٿيڻ جي نتيجي ۾ وجود ۾ آئي. آفريقي
اتحاد جي پڌري ڪيل مقصدن ۾ واحد ڪرنسي ۽ گڏيل دفاعي فوجون ۽ رياست جي ٻين ادارن جي
گھڙت شامل آهي. اتحاد جو مقصد آفريڪا ۾ جمهوريت، انساني حق ۽ هڪ قابل برداشت معيشت
جي جٽاداري، خاص طور بين الآفريقي جهيڙن جي خاتمي ۽ هڪ موثر گڏيل مارڪيٽ ٺاهي ڏيڻ ۾
مدد ڪرڻ آهي.

سانچو:Country data مڊگاسڪر - 2009ع ۾ مالاگاسي سیاسي بحران کان پوءِ ميمبرشپ روڪيل

سانچو:Country data اريٽيريا - صوماليا جي اسلام پسندن جي حمایت تي آفريقي اتحاد جي
طرفان گڏيل قومن جي سلامتي ڪائونسل کان پابنديون لاڳو ڪرڻ جي مطالبي تي پاڻمرادو
انجمن مان نڪري ويو

سانچو:Country data مراڪش افریقا جو اڪيلو ملڪ جيڪو آفريقي اتحاد جو ميمبر ناهي.
مراڪش، آفريقي اتحاد جي پهرين انجمن OAU مان1984ع ۾ ان وقت نڪري ويو هو جڏهن ٻين
افریقي ملڪن اولهه صحرا جي مسئلي تي پولیسیارو علیحدگي پسندن جي حمایت ڪئي هئي.

a عددن ۽ شمار جو حوالو ڏيندا آهن 2009. b عددن ۽ شمار جو حوالو ڏيندا آهن 2006. c
عددن ۽ شمار جو حوالو ڏيندا آهن 2010. d جنوبی سوڊان پر مشتمل ہے. e عددن ۽ شمار جو
حوالو ڏيندا آهن 2007. f کل افریقی اتحاد انڊيڪس ۱ تا ۳; افریقی اتحاد اوسط انڊيڪس
۴; افریقی اتحاد اوسط انڊيڪس ۵ تا ۱۲ g جبوتي، لبيا، صوماليا اور مغربی سہارا خارج
h جنوبی سوڊان خارج نوٽ: رنگن جي لاڳاپيل اشاري ۾ ملڪ جي عالمي پوزيشن (حيثيت) جو
اشارو

سانچو:بين الاقوامي طاقت سانچو:علائقائي تنظيمون سانچو:موتمر عالم اسلامي
سانچو:آفريقي اتحاد



https://sd.wikipedia.org/wiki/%D8%A2%D8%B2%D8%A7%D8%AF_%D9%86%D8%B8%D9%85

آزاد نظم (Aazaad Nazim)، جديد شاعريءَ ۾ نظم جي صنف جو ھڪ نمونو ۽ جديد شاعريءَ جي
ھڪ نئين روايت آھي. دنيا جي سڀني وڏين زبانن ۾ آزاد نظم لکيو وڃي ٿو.

آزاد نظم اصل ۾ 19 صديءَ جي آخر ۾ فرينچ شاعريءَ جي ”علامت نگاريءَ“ (Symbolism)
واريءَ تحريڪ سان گڏ نئين رنگ ۾ ظاھر ٿيو ۽ -ان جو باني فرانسز گرئفن (Francis
Viele Graffin) نالي آمريڪي شاعر ھو، جيڪو پئرس ۾ رھندو ھو ۽ فرينچ ٻوليءَ ۾ شاعري
ڪندو ھو. ھن فرينچ شاعريءَ جي سخت گير قاعدن ۽ ڪلاسيڪل (Alexandrine) روايتن کي ھڪ
ڌڪ سان ختم ڪري ڇڏيو ۽ ان ۾ انگريزي بحرن (meters) جو استعمال ڪيو. ھن پنھنجي نئين
تجربي کي Le verse est libre سڏيو ۽ عام طور فرينچ آزاد شاعري سڏڻ لڳا. ”ورس لبري“
جو بنياد، پدن (syllables) جي تعداد واري اصول بدران لفظن جي نغمگيءَ تي رکيو ويو،
جنھن موجب وزن جو ايڪو (prosodic- unit) رڪن/ ماترا (foot) يا مصرع (line) بدران
فقري (pharse) کي بنايو ويو ۽ قافيي (rhyme) کي اختياري (optional) حيثيت ڏني وئي.
آزاد نظم، فرانس مان انگلنڊ ۽ آمريڪا پھتو. بودليئر جي آزاد نظمن جي پھرئين مجموعي
”ليوز آف گراس“ (Leaves of Grass) کي ابتدا ۾ يورپ جي نقادن شاعري ئي تسليم نه ڪيو،
پر اڳتي ھلي ان وڏي شھرت ماڻي. ھن جي شاعري ”فري ورس“ (Free verse) يعني آزاد نظم
جو مڪمل نمونو آھي.

ننڍي کنڊ ۾ سنڌي شاعريءَ ۾ آزاد نظم جي لھر انگريزي شاعريءَ جي مطالعي سان آئي،
جنھن جي ابتدا مرزا قليچ بيگ ڪئي. ھن انگريزيءَ جا ترجما ڪيا ۽ ڪي طبعزاد نظم به
لکيا. نظم جي ھيءَ ھيئت سنڌي شاعريءَ ۾ ڪافي مقبول ٿي. جديد دور جي پيچيدي ماحول ۾
انسان جي دکن ۽ دردن جو دائرو وسيع ٿي ويو آھي. سوچ، احساس ۽ جذبن ۾ پڻ پيچيدگي اچي
وئي آھي. پابند نظم ان قسم جي خيالن ۽ احساسن جي اظھار لاءِ موزون ھيئت ثابت نه
ٿيو، ان ڪري احساسن جي اظھار ۽ وسعت واري تصور ”آزادي نظم“ کي مقبوليت ڏني، جنھن ۾
قافيي ۽ رديف جي آزادي آھي. ڪن اديبن جو رايو آھي ته سنڌي شاعريءَ ۾، 1937ع ڌاري
سوڀراج ”فاني“ پھريون آزاد نظم لکيو، جڏھن ته نصير مرزا جي راءِ موجب مرزا قليچ بيگ
جو نظم ’مٺي‘ آزاد نظم جو پھريون نمونو آھي. بھرحال سنڌي شاعريءَ ۾ آزاد نظم جا
جديد باني نارائڻ شيام، شيخ اياز، ھري دلگير ۽ شيخ راز آھن. ان کان پوءِ ارجن شاد،
سڳن آهوجا، شمشيرالحيدري، بشير مورياڻي، سراج، بردي سنڌي، گورڌن محبوباڻي، تنوير
عباسي، ايم.ڪمل، موھن ڪلپنا، عبدالحڪيم ارشد، امداد حسيني، تاج بلوچ، استاد بخاري،
الطاف عباسي، سرويچندر شاد، نعيم دريشاڻي، سحر امداد ۽ ٻين ڪامياب آزاد نظم لکيا
آھن. اياز گل، نصير مرزا، آڪاش انصاري، آسي زميني، وسيم سومري، حسن درس، مظهر
لغاريءَ ۽ ٻين به اثرائتا آزاد نظم لکيا آهن. سنڌيءَ ۾ آزاد نظم تي قابل ذڪر ڪم
شمشيرالحيدريءَ ”سنڌي آزاد نظم جي اوسر“ نالي ڪتاب لکي ڪيو آھي. ان کان سواءِ
منگھارام ملڪاڻي، غلام محمد گرامي، شيخ عبدالرزاق راز، ارجن شاد، تنوير عباسي ۽ تاج
جويي پڻ شاعريءَ جي ھن صنف تي ڪافي مضمون لکيا آهن.

آزاد نظم بابت عام غلط فھمي اھا آھي ته اھو ھر پابنديءَ کان آزاد آھي، ان ڪري نوان
شاعر پنھنجن جذبن جو عام اظھار آزاد نظم ۾ ڪن ٿا. ليڪن آزاد نظم جي نالي ۾ لکيل ھر
شعر ”آزاد نظم“ سڏي نٿو سگھجي. آزاد نظم حقيقت ۾ نظم جي گھاڙيٽي ۾ انقلاب، تجربي جي
نواڻ بلڪ جديد نظم جي توسيع (extension) آھي. ان ۾ خيال جي مسلسل اڏام جي راھ ۾
رنڊڪ بنجندڙ ڳالھين، رديف، قافيي ۽ بحر جي قيد ۽ سخت گير قاعدن کي ھٽائي، ترنم جو
انداز اختيار ڪيو ويو آھي، يعني ترنم يا ردم، اچارن وسيلي پيدا ٿئي ٿو. تنوير عباسي
لکي ٿو ته ”لھجي (Accent) ۾ ٽي جزا ھوندا آھن: اوچائي (pitch)، شدت (intensity) ۽
وقفو (duration). اچار جو وقفو ئي آھي، جيڪو آزاد نظم جي ردم جو بنياد آھي. اھڙيءَ
طرح آواز جي بلنديءَ يا چوٽيءَ جو لاھ چاڙھ ئي نغمگيءَ يا ردم جي ڪيفيت پيدا ڪندو
آھي ۽ اھا ڪيفيت لفظن جي اندروني ردم يعني مصرعن/ سٽن ۾ عروضي/ ماترڪ/ ميٽرڪ رڪنن
جي گھٽ وڌائيءَ سان پيدا ڪبي آھي. آزاد نظم ۾ مقرر ’بحر‘ ته ھوندو آھي، پر ان جي
سٽن ۾ وزن جي رڪنن جو تعداد مقرر نه ھوندو آھي. ھر سٽ ۾ ضرورت موجب گھٽ وڌ رڪن ڪم
آڻبا آھن ته جيئن آزاديءَ سان خيال کي بيان ڪري سگھجي.



https://sd.wikipedia.org/wiki/%D8%A2%D8%A8%D9%90%D9%8A_%DA%86%D9%8E%DA%AA%D9%8E%D8%B1%D9%8F

آبي چڪر اسان کي ڌرتيءَ تي، ۾ ۽ مٿان پاڻيءَ جو وجود ۽ چُرپُر سمجھائي ٿو. ڌرتيءَ
جو پاڻي هميشه چرپر ۾ رهي ٿو ۽ هر وقت پنهنجي صورت مَٽائيندو رهي ٿو؛ پٽڙي کان برفَ
، ٻاڦَ، ۽ پوءِ واپس پٽڙو. آبي چڪر اربن سالن کان هلندو اچي ۽ ڌرتيءَ تي سموري حيات
۽ جيوت جو جاري ساري رهڻ ان تي ئي دارومدار رکي ٿو. پاڻيءَ کان سواءِ ڌرتي رهڻ لائق
نه هجي هئا.

پيش ڪجي ٿو آبي چڪر جو مختصر تعارف. هن جز ليک (پيراگراف) ۾ ڏنل ڳَنڍڻاLinks ‎‏
اوهان کي واسطيدار موضوع تي تفصيلي ‏ڄاڻَ رکندڙ صفحي ڏانهن وٺي وڃن ٿا. جيتوڻيڪ هر
موضوع جو نسبتاً مختصر تعارف هن ئي صفحي تي اڃا هيٺ ڏنل آهي.

آبي چڪر کي ڪو به شروعاتي نُڪتو نه آهي. پر پاڻَ ساگرن ‏(Oceans)‏ کان شروع
ڪنداسين، ڇاڪاڻ تہ ڌرتيءَ جي پاڻيءَ ‏جو گھڻي کان گھڻو مقدار اتي ئي سمايل آهي. آبي
چڪر جو محرڪ سِجُ آهي، جيڪو سمنڊَ جي پاڻيءَ کي گرمائي ٿو. گرمائش ‏سبب پاڻيءَ جو
ڪجھه حصو اُٻارجي ٿو ‏Evaporates‏ هوا ۾ اُٻَ جِي صورتَ ۾ شامل ٿِي وڃي ٿو. برفَ
‏(Ice‏) ۽ ڳڱ ‏(Snow)‏ سڌو ‏سنئون اُٻَ ۾ ‏(Sublimate‏) سگھي ٿِي. هوا جون مٿي
ويندڙ اهڙي اُٻَ کي مٿي وايومنڊل (‏Atmosphere) ۾ وٺِي وڃن ٿا. ان سان گڏ اهو ‏پاڻي
به مٿي وڃي ٿو، جيڪو اُٻڪبدلتڳاءُ (‏Evapotranspiration)‏ جي عمل ذريعي ٻوٽن مان
‏transpire‏ ۽ مِٽيءَ مان اُٻارجي نڪري ٿو. اُٻَ ‏هوا ۾ مٿي کڄي وڃي ٿِي، جتي جو
ٿڌڙو گرمي پد اُٻَ کي ٺالي Condense‏ ڪڪر ڪري ڇڏي ٿو. هوا جا وهڪرا ڪڪرن کي ‏سڄي
ارض ‏Globe‏ ۾ گھُمائين ٿا. ڪڪرن جا ذرڙا پاڻَ ۾ ٽڪرائجي گڏجن ٿا، ايئن وڏا ٿين ٿا
۽ وسڪارَ ‏Precipitation‏ جِي صورتَ ۾ ‏آسمانَ تان ڪِرَن ٿا. ڪجھه وسڪارَ ڳڱ جِي
صورتَ ۾ هيٺ ڪِرندي آهي، جيڪا برفِي بَرَن ۽ برفاني جبلن يعني برفالن ‏Ice Caps and
‎Glaciers‏ جِي صورتَ ۾ گڏ ٿيندي آهي، جيڪي ڄميل پاڻيءَ جي انَ ذخيري کي هزارن سالن
تائين سانڍي سگھن ٿا. بهار جِي مُندَ ‏اچڻَ کانپوءِ نسبتاً گرم آبهوا ۾ اهي برفاني
ذخيرا رجڻ ۽ ڳرڻ لڳندا آهن ۽ اهو ڳريل آب ڳڱڻياٺ ‏Snowmelt‏ جِي صورتَ ‏‏۾ زمين تي
وهڻ لڳندو آهي. وسڪارَ جو اڪثر حصو واپس سمنڊَ ۾ هليو ويندو آهي، جڏهن تہ باقي حصو
خُشڪِيءَ تي ڪِرندو ‏آهي ۽ ثقلي ڪشش سبب زمين تي (سطحي يا مٿاڇراتي) نئين آب
‏Surface runoff‏ جِي صورتَ ۾ وهندو آهي. ان رن آف جو هڪڙو ‏حصو دريائن ۾ داخل ٿي
ويندو آهي، جنهن جو وهڪرو ‏Streamflow‏ پاڻيءَ کي سمنڊَ طرف وٺي ويندو آهي. نئين جو
پاڻي ۽ جر ‏‏(زير زمين پاڻي) جو سيمو ملي ڍنڍُن اندر تازي پاڻيءَ ‏Freshwater‏ جي
صورتَ ۾ گڏ ٿي ٿو. پر سڄو جو سڄو نئين آب دريائن ۾ ‏نہ ٿو وڃي. ان جو وڏو ڀاڱو زمين
چُهِي وڃي ٿِي، جنهن کي دَرڇاڻَڪاري ‏Infiltration‏ چئجي ٿو. ڪجھہ پاڻي درڇاڻجِي
اونهائيءَ ۾ ‏هليو ويندو آهي، جتي اهو جرگاهن ‏Aquifers‏ (پاڻيءَ سان تَر ٿيل زير
زمين سطح) کي ڀري ٿو، جيڪي تازي پاڻيءَ کي تمام وڏي ‏مقدار ۾ ۽ تمام ڊگھي عرصي لاءِ
سانڍي سگھن ٿا. ڪجھہ جَر (زير زمين پاڻي) مٿاڇري کي ويجھو رهي ٿو، جيڪو سيمو ڪري
‏واپس مٿاڇري تي موجود آبگاهن (۽ سمنڊ) ۾ هليو وڃي ٿو، جنهن عمل کي جر اخراج
‏Ground-Water Discharge‏ چئجي ٿو؛ ۽ ‏ڪجھہ جر وري چشمي جِي شڪل ۾ خُشڪِيءَ تي تازي
پاڻيءَ جي ڦُوهارو ٿِي نڪري ايندو آهي. بهر حال، وقت ساڻ سمورو پاڻي ‏هلندو هلندو
ڪنهن نه ڪنهن ريت سمنڊَ ۾ داخل ٿِي وڃي ٿو، جتي آبي چڪر پُورو ٿي ٿو......... ۽
اتان پوءِ وري اهو ٻيهر شروع ٿئي ٿو.



https://sd.wikipedia.org/wiki/%DA%AA%D9%85%D8%A7%D9%84_%D8%A7%D8%AA%D8%A7%D8%AA%D8%B1%DA%AA

جديد ترڪيءَ جو باني ڪمال اتا -ترڪ-، جنهن ترڪيءَ ۾ سيڪيولر نظام رائج ڪيو ۽ ترڪيءَ
جو پهريون صدر به ٿيو. ڪمال اتا -ترڪ- جو اصلي نالو غازي مصطفيٰ ڪمال هو. هن جي
والد جو نالو علي رضا آفندي هو جيڪو -ترڪ- فوج ۾ هوندو هو، ۽ هو 1881ع ۾ ترڪيءَ جي
سالونيڪا صوبي ۾ ڄائو هو. ابتدائي -تعليم- حاصل ڪرڻ کان پوءِ پاڻ به فوج ۾ نوڪري
ڪيائين. هن کي شروع کان ملڪ جي سياسي معاملن ۾ دلچسپي هئي. سلطان عبدالحميد جي
حڪومت خلاف باغيانه سرگرمين ۾ حصو وٺڻ جي ڪري جيل به ڪاٽيائين. -ان- کان پوءِ
اناطوليا ۾ قوم پرست جماعتن ۽ فوج کي منظم ڪري ملڪ مان پراڻي حڪومتي نظام کي ختم
ڪرڻ جو عزم ڪيائين، فوج ۾ -ترقي- ڪندو 1916ع ۾ جرنل جي عهدي تي پهتو. پهرين عالمي
-جنگ- جي خاتمي تي ترڪيءَ جي سلطان وحيدالدين، مصطفيٰ ڪمال کي -ترقي- ڏني. 1920ع ۾
انگورا ۾ ترڪيءَ جي پهرين اسيمبليءَ جو صدر چونڊيو. 1921ع کان 1922ع ڌاري يونانين
کي اناطوليا مان نيڪالي ڏيارڻ تي کيس ”غازي -پاشا-“ جو لقب مليو. 1923ع ۾ ترڪيءَ
مان عثماني خلافت جي خاتمي جو اعلان ڪيائين ۽ ترڪيءَ ۾ -جمهوريت- جو اعلان ڪيائين ۽
ائين پاڻ ترڪيءَ جو صدر بڻيو ۽ عصمت -پاشا- وزيراعظم. 1934ع ۾ -ترڪ- قوم کيس اتاترڪ
جو لقب ڏنو جنهن جي معنيَ آهي ”-ترڪ- قوم جو ابو “ هن جي دور حڪومت ۾ هن -ترڪي-
ٻوليءَ کي عربي رسم الخط جي جاءِ تي رومن رسم الخط ڏنو، قرآن شريف کي پڻ عربي
ٻوليءَ بدران ترڪيءَ ۾ رائج ڪيائين. نماز ۾ خطبو به عربيءَ بدران ترڪيءَ ۾ ڏيڻ جو
حڪم ڪيائين. هجري سن بدران عيسوي سن رائج ڪيائين. ائين هن -ترڪي- قوم پرستيءَ کي
رواج ۾ آندو. ڪمال اتا -ترڪ- 1938ع ۾ وفات ڪئي.



https://sd.wikipedia.org/wiki/%D9%86%D8%A7%D9%88%D9%84

ناول اطالوي ٻولي جي لفظ Noveela مان نڪتو آهي۔ لغت جي اعتبار سان ناول جي معنيٰ
نادر ۽ نئين ڳالهه آهي۔ پر ادب جي صنف ۾ هن جي وصف بنيادي زندگي جون حقيقتون بيان
ڪرڻ آهي۔ ناول جي جيڪڏهن جامع وصف ڪئي وڃي ته هيئن ٿيندي ”ناول هڪ نثري قصو آهي
جنهن ۾ هڪ مڪمل زندگي بيان ڪئي ويندي آهي۔“ ناول جا عنصرن ۾ ڪهاڻي، پلاٽ، ڪردار،
مڪالمو، اسلوب ۽ موضوع وغيره شامل آهن.

ناول جي دنيا ۾ به نالو حاصل ڪرڻ لاءِ، ناول لکندڙ کي لکڻي اهڙي اختيار ڪرڻ گهرجي ۽
پنهنجي جذبن کي اهڙي انداز ۾ بيان ڪري جو مضمون بلڪل رسيلو ٿئي ۽ پڙهندڙ جيئن جيئن
ان کي پڙهندو وڃي تيئن تيئن منجهس پڙهڻ لاءِ وڌيڪ خواهش پيدا ٿيندي وڃي. مان جيئن
مٿي ذڪر ڪري آيو آهيان ته ناول جي مضمون ۾ ضرور شاعراڻو نثر هئڻ گهرجي. تنهنڪري
ضروري آهي ته ان ۾ شعر وانگر فصاحت بلاغت به هجي ۽ زبان جي محاورن، اصطلاحن ۽ صنعتن
کان ڪم ورتو وڃي. وڌاءَ کان سواءِ ناول رونق ڪين وٺندو، پر اهو واڌءُ اهڙو هئڻ
گهرجي، جنهن سان انساني زندگيءَ جا مختلف پاسا اڏو ٿاچي وڃن ۽ اسان کي دنيا اندر
الڳ الڳ حيثيتن ۾ ۽ الڳ الڳ حادثن ڪري جن خوشگوارين يا ڏکيائين جو مقابلو ڪرڻو پوي
ٿو ۽ جي جي ڳالهيون هن دنيوي زندگيءَ ۾ ٿئيڻي جي حد اندر آهن، اهي کلي پون. هر هڪ
قوم يا فرد کي جهڙي جهڙي رنگ ۾ هيءُ سماج يا سوسائٽي ڏسڻ ۾ آئي آهي ۽ ان مان جيڪو
آزمودو پرايو اٿس سو ڪن سچين يا من گهڙت ڪردارن يا اداڪارن جي زبان مان افسانوي طور
منظر عام تي آڻي ڏيکارجي، ان لاءِ ته عوام الناس انهن عجيب و غريب تجربن مان سبق
حاصل ڪري، پنهنجي زندگي لاءِ پروگرام مرتب ڪري ۽ اڳين جي آزمودن کي سامهون رکي هن
ڌرتيءَ کي جتي جتي کيس کڏون کُٻا يا لاهيون چاڙهيون نظر اچن، انهن تي سولائي ۽
سلامتيءَ سان عبور حاصل ڪري سگهي. شعر وانگر ناول پڻ انساني جذبن جو آئينو آهي.



https://sd.wikipedia.org/wiki/%D9%85%D8%AD%D9%85%D8%AF_%D8%A8%D9%86_%D9%82%D8%A7%D8%B3%D9%85

محمد بن قاسم (, انگريزي ٻولي: Muhammad Bin Qasim , عربي ٻولي: محمد بن القاسم
الثقفي) جو پورو نالو عماد الدين محمد بن قاسم هو جيڪو بنو اميه جي هڪ مشهور سپه
سالار حجاج بن يوسف جو ڀائٽيو هيو. محمد بن قاسم 17 سالن جي ڄمار ۾ سنڌ فتح ڪري
هندستان ۾ اسلام کي متعارف ڪرايو. هن کي عظيم جي ڪري هندستان ۽ پاڪستان جي مسلمانن
۾ هڪ هيرو جو اعزاز حاصل آهي ۽ ان لاءِ سنڌ کي ”بابُ الاسلام“ يعني اسلام جو دَرُ
پڻ چيو ويندو آهي ڇاڪاڻ ته هندستان ۾ اسلام جو دروازو هِتان ئي کُليو. محمدبن قاسم
694ع ۾ طائف ۾ پيدا ٿيو. جڏهن حجاج بن يوسف کي عراق جو گورنر مقرر ڪيو ويو ته هُن
ثقفي خاندان جي وڏن ماڻهن کي مختلف عهدن تي مقرر ڪيو، انهن ۾ محمد جوپيءُ قاسم به
هو جيڪو بصره جو گورنر هو. اهڙي طرح محمد بن قاسم جي شروعاتي تربيت بصره ۾ ٿِي ۽
تقريبن 5 سالن جي ڄمار ۾ اُن جو پيءَ لاڏاڻو ڪري ويو.

15 سالن جي عمر ۾ 708ع ايران ۾ ڪُردن سان بغاوت جي خاتمي لاءِ سپه سالاري جا فرض
سونپيا ويا. تنهن وقت بنو اميه جي حڪمران وليد بن عبدالملڪ جو دور هو ۽ حجاج بن
يوسف عراق جو گورنر هو، اِن مهم ۾ محمد بن قاسم ڪاميابي حاصل ڪئي ۽ هڪ معمولي ڇاوڻي
شيراز کي هڪ خاص شهر ڪري ڇڏيائين. تنهن دوران محمد بن قاسم کي فارس (ايران) جي
گاديءَ جي هنڌ شيراز جو گورنر مقرر ڪيو ويو، ان وقت سندس عمر 17 سال هُئي. پنهنجي
صلاحيتن سان حڪومت ڪندي هُن پنهنجي قابليت ۽ ذهانت جو ڌاڪو ڄمايو ۽ 17 سالن جي عمر
۾ ئي سنڌ جي مُهم تي سالار بڻائي موڪليو ويو. محمد بن قاسم جي فتحن جو سلسلو 711ع
کان شروع ٿيو ۽ 713ع تائين جاري رهيو. هُن سنڌ جا اهم علائقا فتح ڪيا ۽ ملتان کي
فتح ڪري سنڌ جي فتح مڪمل ڪئي پر اُتر هندوستان طرف وڌڻ جي خواهش حالتن پوري ٿيڻ نه
ڏنس.

محمد بن قاسم هڪ ڳڀرُو جوان هو. اُن ننڍي عمر ۾ سنڌ تي ڪاھ جي مهم ۾ سپه سالار جي
حيثيت سان جيڪي ڪارناما انجام ڏنا اُهي سندس ڪردار جي عڪاسي ڪَن ٿا. هُو جنگي
قابليت ۽ انتظامي صلاحيتن جو مالڪ هو. هُن جي صلاحيتن جي ثبوت لاءِ سنڌ جي مُهم ئي
ڪافي آهي. سندس اخلاق ۽ ڪردار جو اندازو هِن ڳالهه مان لڳائي سگهجي ٿو ته هڪ غير
قوم ان جي ماتحت ٿي وئي. سنڌ جو عوام ساڻس چاهت جو اظهار ڪرڻ لڳو هو. تاريخِ سنڌ جي
مصنف اعجاز الحق قدوسي لکن ٿا ته : ”محمد بن قاسم جڏهن سنڌ مان واپس پئي ويو ته
پوري سنڌ ۾ سندس وڃڻ تي ڏُک جو اظهار ڪيو ويو هو. سندس وفات تي شهر ڪيرج جي هندوئن
۽ ٻُڌن پنهنجي شهر ۾ سندس هڪ مجسمو ٺاهي ساڻس عقيدت جو اظهار ڪيو.“ ساڳيو ئي ذڪر
فتوح البلدان جي مصنف بلاذري پڻ ڪيو آهي. ”محمد بن قاسم جي شخصيت انتهائي پُروقار
هُئي. سندس اخلاق ٻين کي موهي وجھندو هو. سندس زبان جي مِٺي ۽ چهرو مسڪرائيندڙ هو.
هو هڪ باهمت، بامروت، رحمدل ۽ ملڻو (ملندڙ) انسان هو. هو هر شخص سان محبت سان پيش
ايندو هو ۽ سندس ماتحت سندس وڏي عزت ۽ احترام ڪندا هئا. عام زندگي ۾ ماڻهن سان غم
ونڊيندو هو. هُن هر موڙ تي عقل ۽ دانائيءَ کي پوري طرح استعمال ڪيو ۽ ان جو هر قدم
ڪاميابي جون راهون تلاش ڪندو هو. سندس بلند خيالي ۽ مستحڪم ارادا سندس جي ڪاميابيءَ
جا ثبوت آهن. “  



https://sd.wikipedia.org/wiki/%D9%84%D9%88%DA%AA_%D8%A7%D8%AF%D8%A8

ڪنهن به قوم جي روين کي سمجهڻ لاءِ ان قوم جي ويساهن، عقيدن ۽ طرز زندگي کي سمجهڻ
ضروري آهي. ڪلچر جو بنياد به انهن عنصرن تي ٻڌل آهي. ميل جول، لوڪ ڪهاڻيون، راڳ
روپ، شعر و شاعري، رسمون رواج ۽ قدر سڀ گڏجي رويا ٺاهن ٿا. ان سان گڏ سماج ۾ ڪي
اهڙا ڪردار ۽ شخصيتون به ٿين ٿيون جيڪي پڻ روين تي اثرانداز ٿين ٿيون. ان ڪري سنڌ
جي ماڻهن جي روين تي به هتان جي لوڪ ڪهاڻين، لوڪ داستانن جي ڪردارن شاعري ، راڳ ۽
رواج جو اثر نظر اچي ٿو جنهن هيٺ سنڌين جي نفسيات ٺهي آهي. پر اهو به خيال آهي ته
لوڪ ادب جي تخليق سماجي روين جي اثر هيٺ ٿي هوندي. ڪنهن ڪنهن تي اثر ڪيو ان بابت
مختلف رايا ٿي سگهن ٿا. ان حوالي سان اچو ته پهريان سنڌ جي لوڪ ادب، ان جي ڪردارن
جو سنڌي ماڻهن جي روايت ۽ نفسيات تي اثر جو جائزو وٺون.

هاڻي اچو ته انهن لوڪ داستانن وارن روين ۽ سنڌي ماڻهن جي نفسيات جي ڀيٽ ڪريون. عمر
مارئي جي داستادن ۾ وطن سان محبت ۽ بيوسي آهي، جيڪا اڄ پڻ اسان جي روين ۾ واضح نظر
اچي ٿي. نفسياتي اثر هيٺ اسين به سنڌ سان وڏي واڪي محبت جا دعويدار آهيون. عام
ماڻهو کان ويندي سنڌ جا اهي ڀوتار جيڪي سنڌ جي مفادن جو سودو ڪندا رهن ٿا سي پڻ
هوشو وارو نعرو مرسون مرسون سنڌ نه ڏيسون هڻندي نظر اچن ٿا. پوءِ اهو سندن اندر جو
آواز هوندو آهي يا ماڻهن کي مطمئن ڪرڻ لاءِ اهو نعرو هڻندا آهن. پر ساڳئي ديس جي
وجود ۽ وحدت کي بچائڻ لاءِ قومي سطح تي ڪو مزاحمتي ڪردار ادا ڪو نه ٿا ڪن. محبت ڪرڻ
وارو ته هر شي قربان ڪندو آهي، هيءَ ڪهڙي محبت آهي جو ديس جي نالي تي ماڻهو ووٽ به
ڪو نه ٿا ڏين، ويڙهه ته پري جي ڳالهه آهي. ان عمل مان ته اهو نظر اچي ٿو ته اسان جي
نفسيات لوڪ داستان وارن ڪردارن وانگر دانهون ڪرڻ آهي. دانهون ڪوڪون ڪري اسين سمجهون
ٿا ته اسان پنهنجو فرض نڀائي ڇڏيو. عمر مارئي جي داستان وانگر محبت جو اظهار مجبوري
واريون دانهون ۽ بيوسي جو اظهار پڻ اسان جي روين ۾ آهي. ائين ديس سان محبت جي حوالي
سان اسين هن جديد دور جو اهڙو ئي داستان آهيون، جنهن ۾ اسان اڄ جي عمر آڏو بيوس
بڻجي مجبوري وارين دانهن ڪرڻ تائين محدود آهيون.

سسئي پنهون جي قصي وانگر اسين پڻ محرومين جو شڪار ٿي هر ڪنهن کي دشمن سمجهي سڀني
کان پري رهڻ واري نفسيات رکون ٿا. پنهنجي محرومين جو سبب ڌارين کي سمجهون ٿا، ان
ڪري انهن جي ويجهو وڃڻ نه ٿا چاهيون. سمجهون ٿا سڀ طاقتون ۽ ڪردار اسان جا سڄڻ
ڪونهن. اهڙي اثر هيٺ پوءِ اسين ملڻ جلڻ به نالي ماتر رکون ٿا. پاڻ ۾ ملڻ، پنهنجا
سور پاڻ ۾ سلڻ جو رواج ۽ رجحان عام آهي. وس ڪئي ٻين سان ميل جول نه رکنداسين. ضروري
هوندو ته هڪ حد تائين واسطو رکنداسين. اهڙو رويو ڪٿي واضح طور تي محسوس ٿئي ٿو، ان
حوالي سان هڪ سنڌي ڊاڪٽر جو ٻڌايل قصو پڙهندڙن سان ونڊجي ٿو. ان ڊاڪٽر صاحب موجب
اسان هڪ ڀيرو هڪ هفتي جي ڪورس لاءِ اسلام آباد ويا هئاسين، چئني صوبن مان ست ست
ڊاڪٽر آيا هئا، اسين به سنڌ مان اوتري تعداد ۾ شريڪ ٿياسين. ڪورس جي پڄاڻي واري
تقريب ۾ لاهور سان تعلق رکندڙ هڪ ڊاڪٽرياڻي اسان طرف آئي ۽ مخاطب ٿي چوڻ لڳي ته
ڊاڪٽر صاحب مون پورو هفتو پئي ڏٺو آهي ته توهان سنڌي ڊاڪٽر پورو وقت پاڻ ۾ ئي ملندا
۽ گفتگو ڪندا رهيا آهيو. انهيءَ دوران ڪنهن ٻئي سان نه تعارف ۾ دلچسپي ورتي اٿو ۽
نه وري ڪنهن سان خيالن جي ڏي وٺ ڪئي اٿو. آخر ڇو، اسان کيس گول مول جواب ڏئي ٽاري
ڇڏيو پر اهو محسوس ضرور ڪيوسين ته واقعي اسان پاڻ تائين محدود رهيا آهيون. اهڙي
محدود رهڻ واري معمول سبب اسان نيون ڳالهيون ۽ نوان رجحان دير سان سکون ٿا، جنهن
ڪري اسان سماجي ترقي لاءِ تبديلين جي حوالي سان پوئتي آهيون.

نوري ڄام تماچي واري داستان واري نياز نوڙت اڄ به اسان جي سماجي روين ۽ نفسيات جو
حصو آهي. نياز نوڙت ۽ هيٺاهين به ايتري جو ڪڏهن ته عجيب پئي لڳندي آهي. مثال طور هڪ
ڏوهيڙي جا ٻول آهن ته:

هڪ طرف انفرادي معاشي ترقي تي ڌيان گهٽ ته ٻئي طرف نالي ناموس تي پئسي لٽائڻ جو
رجحان، ان ڪري سنڌي قوم معاشي طور تي ڏينهون ڏينهن پوئتي پوندي ٿي وڃي، معاشي ترقي
جي حوالي سان جديد اقتصاديات جو باني مڃيو ويندڙ آدم سمٿ جو چوڻ آهي ته ” معاشي
ترقي جو بنياد انسان جي ذاتي ترقي لاءِ جستجو تي مدار رکي ٿو، جنهن جو نتيجو پوءِ
گڏيل قومي معاشي ترقي جي صورت ۾ نڪري ٿو.“



https://sd.wikipedia.org/wiki/%D9%82%D9%86%D8%AF%D9%8A%D9%84_%D8%A8%D9%84%D9%88%DA%86

فوزيه عظيم (1 مارچ 1990ع-15 جولاءِ 2016) هڪ پاڪستاني ماڊل هئي. هن سوشل ميڊيا تي
قنديل بلوچ طور سندس روزانو مختلف اختلافي معاملن تي وڊيو ۽ تصويرون شيئر ڪرڻ سان
مشهوري ماڻي. بين الاقوامي ميڊيا جھڙوڪ فرانس پريس ايجنسي هن کي آمريڪي ماڊل ۽
اداڪارا ڪيم ڪارداشيان سان ڀيٽ ڏني.

قنديل بلوچ ڊيرا غازي خان جي هڪ غريب خاندان ۾ پيدا ٿي، هن جا 12 ڀائر ۽ ڀيڻون
هيون.

قنديل بلوچ جي پهرين شادي 17 سالن جي عمر ۾ ٿي. اذيت پسند هئڻ جي الزام هيٺ آيل مڙس
کان الڳ ٿي دارالمان ۾ پناهه ورتائين. هن کان پوءِ هن ڪيترن ئي هنڌن تي نوڪري ڪئي.
شروعات ۾ هن ٽي وي تي نعت به ڳايا. پوءِ 2013ع ۾ هڪ مشهور ٽي وي شو Idol Pakistan ۾
آڊيشن به ڏنائين.

سڀ کان تازو قنديـل سوشل ميڊيا ۽ ٽي وي تي ٻيھر بحث ھيٺ آئي جڏنھن هوءَ مفتي
عبدالرحيم قوي سان هڪ هوٽل جي ڪمري ۾ سندس ايمان آڻڻ جي باري ۾ وڌيڪ سکڻ لاء
وئي،جنهنڪري ٻنهي جي وچ ۾ لهه وچڙ سڀني تي طاري ٿي وئي ۽ سوشل ميڊيا جي پليٽ فارمن
تي ٻنھين جا فوٽو آن لائن ويا. هن مفتي صاحب جي دستخط سان هڪ ٽوپي پڻ پاتي . ھي
سماجي ميڊيا ۾ پکڙيل آهي ته هن قومي ڪرڪيٽ ٽيم جي کٽ لاء ناچ پٽي ڪرڻ جو واعدو ڪيو،
۽ سندس ناچ ۾ ھن وقف ڪيو ڪرڪيٽر شاهد آفريدي لاءِ جڏهن پاڪستان جي Twenty20 تي 19
ڀارت خلاف ميچ مارچ 2016. هوء به سماجي ميڊيا تي آئي پٽي ناچ جنهن جي سوز نڪري جي
حوالي سان به منگتو جاري ڪيو هو، پر پاڪستان جي شاديء جي گم ٿي وئي آهي. ڪجهه
هندستان جي ميڊيا سندس مقابلو پونم پانڊي سان ڪيو ويو

تڪراري اينڪر مبشر لقمان ، ھنکان هڪ انٽرويو ۾ پڇيو تھ هوءَ ڪنهن مان متاثر آهي ته
ھن راکي ساونت ۽ پونم پانڊي کي سندس اتساهيندڙ طور تي ٻُڌايو. هنکي ڪيترن ئي
تنظيمن، ميڊيا گروپن سندن شوز ۾ ڪم ڪرن لاءِ چيو ته جيئن هو پنهنجي چينلن جي خصوصيت
کي پنهنجي TRP ۾ اضافو ڪري سگهن.

26 سالن جي قنديل بلوچ کي سندس ڀاءُ ملتان ۾ 15 جولا‏‏‏ءِ ، 2016 تي، غيرت جي نالي
۾ قتل ڪري ڇڏيو.



https://sd.wikipedia.org/wiki/%D8%B9%D9%84%DA%BB_%D9%81%D9%82%D9%8A%D8%B1

علي بخش سنڌي لوڪ گلوڪار هيو جيڪو علڻ فقير جي نالي سان مشهور آهي۔ هو صوفي ڪلام
ڳائيندو هيو۔ هو 1932 ۾ پيدا ٿيو۔ هڪ گانو محمد علي شهڪي سان گڏ ڳايائين جيڪو ڏاڍو
مشهور ٿيو۔ هن گاني جا ٻول هيا تيري عشق مين جو ڀي ڊوب گيا اسي دريا ڪي لهرون سي
ڊرنا ڪيا۔ هو ڄامشورو ۾ پيدا ٿيو۔ 1980 ۾ هن کي صدارتي تمغو مليو ۔4 جولاءِ 2000 ۾
فوت ٿيو۔ هن جو هڪ ملي نغمو اتني بڙي جيون ساغر مين تو ني پاڪستان ديا به ڏاڍو
مشهور ٿيو۔

علڻ فقير سنڌي زبان جو ناميارو فنڪار ٿي گذريو آهي جنهن شاهه عبداللطيف ڀٽائي ۽ شيخ
اياز جي وائي اهڙي انداز ۾ ڳائي جو جنهن هن فقير کي امر ڪري ڇڏيو. علڻ فقير سنڌ جو
يگانو فنڪار هو. هن يڪتاري تي ڪيتريون وايون ڳائي ڏيھ توڙي پرڏيھ ۾ پنهنجو نالو
روشن ڪيو. لباس ۾ هن جو خاص انداز پسند ڪيو ويندو هو.



https://sd.wikipedia.org/wiki/%D8%B3%DA%A9%D8%B1

سکر سنڌ جو ٽيون نمبر وڏي ۾ وڏو شهر ۽ اترين سنڌ جو وڏي ۾ وڏو شهر آهي. سکر جو شهر
سکر بيراج جي ڪري پڻ مشهور آهي. انتظامي لحاظ سان سکر ضلعي جي حيثيت رکي ٿو ۽ هن
وقت اتي ضلعي حڪومت پڻ ڪم ڪري رهي آهي.

اڳي جڏهن بکر وڏو شهر ۽ قلعو هو، تڏهن سکر انهيءَ جي ويجھو هڪڙو ننڍو ڳوٺ هو. سن
927هه يعني 1529ع ڌاري جڏهن مرزا شاهه بيگ ارغون سنڌ جو حاڪم هو، تڏهن بکر ۾ ڌاريجن
ماڻهن فساد ڪيو هو. انهيءَ جي بند ڪرڻ لاءِ مرزا ٺٽي مان آيو ۽ بکر ڏانهن ويندي سکر
۾ منزل ڪيائين. سلطان محمود خان بکر واري، اڳيئي فساد بند ڪرائي ستاويهن ڌاريجن
سردارن کي مارائي ڇڏيو هو. انهن فسادين جو لاشون پورائي انهن جي مٿان هڪڙو ٺلهه
ٺهرائي ڇڏيائين، جنهن کي خوني ٺله يا منارو سڏيندا آهن. سن 983هه يعني 1575ع ۾ اڪبر
بادشاهه ڪيسو خان کي موڪليو ته سلطان محمود خان جي جاءِ تي بکر جو حاڪم مقرر ٿي.
جڏهن هو بکر آيو، تڏهن بادشاهه وٽان ٻيو حڪم آيو ته بکر ۽ لوهريي محب علي خان ۽
مجاهد خان جي حوالي ڪري ۽ پاڻ رڳو سکر هٿ ۾ رکي. سن 998هه يعني 1589ع ڌاري، جڏهن
خان خانان ميان آدم شاه ڪلهوڙي وٽ آيو ۽ هن کي جاگير ڏئي ويو، تڏهن آدم شاهه ٿوري
وقت لاءِ پنهنجي مرشد لال عيسن جي ملاقات لاءِ ويو. اتي گهڻا مريد وٽس گڏ ٿيا.
تنهنڪري اتي جي زميندارن هن کي شهيد ڪرائي ڇڏيو. سندس وصيت موجب سندس لاش بکر ۾ آني
سکر جي هڪڙي ٽڪريءَ تي رکيائون، جا اڃا تائين آدم شاهه جي ٽڪري ٿي سڏجي. سن
1168هه : 1755ع ۾ ميان نور محمد ڪلهوڙي پنهنجي پاران ديوان گدو مل کي احمد شاه
دورانيءَ ڏي موڪليو ۽ اهو سکر ۾ هن کي اچي گڏيو ؛ پر بادشاهه ميان تي ڪاوڙيل هو ۽
ٽن ڏينهن تائين ديوان کي نه گڏيو. پوءِ بادشاهه نوشهري ويو. اتي ديوان گڏيس ۽ ميان
جي فائدي ۾ حڪم ورتائين. سن 1258هه يعني 1842ع ۾ جڏهن چارلس نيپئر سنڌ جو ريزيڊنٽ
مقرر ٿيو، تڏهن هو سکر ۾ آيو ۽ مير صوبدار ۽ ٻين انهيءَ پاسي جي ميرن اُتي اچي ساڻس
ملاقات ڪئي.



https://sd.wikipedia.org/wiki/%D8%B3%D9%90%D9%86%DA%8C

سنڌ پاڪستان جو چئن صوبن مان هڪ اهم صوبو آهي ، جيڪو پاڪستان جي ڏکڻ اوڀر ۾ واقع
آهي ۔ تاريخي طور تي اهو سنڌي ماڻھن جو گهر رهيو آهي۔ ان کي مقامي طور تي واڌي
مهراڻ جي نالي سان به سڏيو وڃي ٿو ۔ پکير جي لحاظ کان سنڌ ٽيون وڏو ۽ آبادي جي لحاظ
ٻيو وڏو صوبو آهي پنجاپ کان پوء ، سنڌ جون سرحدون اولھ ۾ بلوچستان اتر ۾ پنجاپ سان،
اوڀر ۾ ڀارت جي رياستن راجستان ۽ گجرات سان ملن ٿيون جڏهن ته سنڌ جي ڏکڻي سرحد عربي
سمنڊ سان ملي ٿي۔ سنڌ جي سر زمين گهڻو ڪري سنڌو درياھ جي وهڪري سبب آباد آهي ، جڏهن
ان جي ڏکڻ اوڀر ۾ ٿر ريگستان واقع آهي جيڪو انڊيا جي رياست گجرات ۽ رڻ آف ڪڇ
ريگستان سان ملي وڃي ٿو۔ سنڌ جي اولھ ۾ کير ٿر جبل واقع آهي ۔ سنڌ جي آبهوا اونهاري
جو سخت گرم ۽ سياري جو سخت ٿدي رهندي آهي۔ سنڌ صوبي جي گادي جو هنڌ ڪراچي پاڪستان
جو سڀ کان وڏو واپاري مرڪز آهي۔ ڪراچي پاڪستان جو ٻيو سڀ کان وڏو صنعتي شهر آهي
جيڪو صوبي جي گادي جو هنڌ پڻ آهي جتي لاتعداد ملڪي ۽ بين الاقوامي بيڪن جو سٽم
موجود آهي ، پاڪستان جا ٻه اهم بندرگاھ بن قاسم بندرگاھ ۽ ڪراچي بندرگاھ پڻ سنڌ ۾
آهن ۔ باقي سنڌ زراعت واري صنعت تي مشتمل آهي ، جيڪي لاتعداد ميوا ، ڀاڄيون ، ۽ فصل
پيدا ڪري ٿي جيڪي سموري ملڪ استعمال ڪيا وڃن ٿا ۔ سنڌ صوبو پاڪستان جي دوا ساز صنعت
جو پڻ مرڪز آهي۔ سنڌ پنهنجي مختلف ثقافت جي ڪري مشهور آهي ، جنهن تي گهڻو تڻو اثر
صوفيزم جو آهي ، ڪيتريون ئي اهم صوفي مزارون سڄي سنڌ ۾ موجود آهن جيڪي لاتعداد
عقيدتمند کي پنهنجي طرف ڇڪن ٿيون ۔ سنڌ پاڪستان جو اڪيلو صوبو آهي جنهن ۾ سڀ کان
وڌيڪ هندو (ديوان) رهن ٿا ان کان علاوه ڪراچي به پاڪستان جو واحد شهر آهي جتي جدا
جدا قومون آباد آهن جن ۾ مهاجر (جيڪي 1947ع ۾ انڊيا مان هجرت ڪري آيا هئا) برمي ،
ملباري ، بنگالي، وغيره جنهن جي نتيجي ۾ ڪراچي ۾ ڪيترائي ڀيرا نسلي جهيڙا پڻ ٿيا
آهن ۔ سنڌ ۾ گڏيل قومن جي سائنسي ثقافتي ادارو طرفان ٻه ورثا پنهنجي اداري طرفان
منظور ڪيا ويا آهن جنهن ۾ هڪ مڪلي جون ٽڪريون (ٺٽو) ۽ ٻيو موهن جو دڙو (لاڙڪاڻو)۔

سنڌوءَ جي ويڪريءَ ماٿريءَ جي کاٻي پاسي، يعني اوڀر کان، هندوستان جو وسيع ريگستان،
ٿر، آهي. جنهن ۾ لاڳيتو ٽي سوء ميل سڃ ئي سڃ آهي ۽ جيڪو هري هري چڙهندو، وڃي ابو
ٽڪريءَ ۽ اوالي ٽڪرن تي کٽي ٿو. جمڙائوءَ جي منڍ واريءَ ويڪرائي ڦاڪ جي ڏکڻ کان
ويندي ڪڇ جي رڻ تائين ٻنهي علائقن جي وچ وارو ٽڪر ائين واضع ۽ چٽو آهي، جيئن سمنڊ
جو ڪپر- واريءَ جا دڙا ائين اوچتو نروار ٿين ٿا، جيئن ڪنهن سڌي سنواٽي ميدان ۾ ڇپن
جون قطارون، پريان اُتر ۾، واريءَ جون ڀٽون ڪچي ۾گهڙي اچن ٿيون، ۽ سنڌوءَ جي ليٽ
وارياسي علائقي ۾ ڪافي اندر تائين هلي وڃي ٿي. اهڙيءَ طرح، اُنهن ٻنهي ٽڪرن جي وچ
۾، جيڪي طبعي لحاظ کان مختلف مُول منڍ وارا آهن، اصل ويڇو گهڻي ڀاڱي ميسارجيو وڃي.
ائين کڻي چئجي ته ٿلهي ليکي، ڪچي کان ٿر جو ويڇو هن علائقي ۾ ڪجهه وڌيڪ اوڀر ڏانهن
آهي. ڏاکڻي ۽ اترئين ڀاڱي ۾ وارياسي جي سنڌي جو هيءَ فرق ڏکڻ- اولهه جي چوماسي جي
ٻل نٻل ۽ گهاٽيءَ واڌيءَ جي ڪري ڦرندو گهرندو رهي ٿو. ساڄي يا اُلهندي پاسي کان اصل
سنڌ جون حدون انهن ڪڪرالين ماٿرين جي ڇيڙي جي سنوت ۾ نظر اينديون، جيڪي بلوچستان جي
اندر ڦلهجي ويندڙ ٽاڪرو علائقي تائين هليون وڃن ٿيون. پرحقيقت ۾ ان مٿانهين پٽ سان
هڪدم لڳولڳ زمين ٽڪرين تان وهي آيل لٽ منجهان ٺهيل آهي. اها سنڌوءَ جي لٽ کان بلڪل
نرالي ٿئي ٿي. اهو تر جنهن کي مڪاني طرح ”ڪاڇو“ سڏيو وڃي ٿو ۽ گهڻي ڀاڱي سوڙهو آهي،
سو سليمان جبل ۽ بولان لڪَ کان ڏکڻ طرف ويندڙ جبلن جي وچ ۾، ڊيگهه ۾ وڌندي، ڪيترن
هزارين چورس ميلن جو علائقو ٺاهي ٿو. ان جو جيڪو ڀاڱو سنڌوءَ واري ڪچي کي ويجهي ۾
ويجهو آهي، سو چيڪي مٽيءَ جهڙيءَ مٽيءَ جو تراکڙو بيابان آهي، جتي سبزو ۽ ساوڪ نه
هئڻ جي برابر آهن. اهو بيابان هڪ قدرتي روڪ آهي- اهڙي ئي اڏول، جهڙا اُهي جبل، جيڪي
ان طرف جون ٻيون حدون ٺاهين ٿا. ان بيابان جي ڪري ئي ڪڇيءَ جو هيءَ علائقو گهڻو ڪري
سياسي طرح ڏکڻ اوڀر وارين ايراضين جي بدران اُتر وارين ايراضين سان لاڳاپيل سمجهبو
رهيو آهي.

سنڌ جي ڪچي جي اولهه ۾ جيڪو جابلو ٽڪرو آهي، سو بيهڪ ۾ اوڀر واري ريگستاني ٽڪري سان
عجيب مشابهت رکي ٿو. پر ابتيءَ ترتيب سان: يعني اتريون ڀاڱو ڪڇيءَ جي ڇيڙي کان
ويندي منڇر تائين بظاهر اڻ ڀڳل ڪوٽ ٺاهي ٿو، جڏهن ته منڇر کان ڏکڻ طرف ڌار ڌار
ٽاڪرو ڇپر نظر ايندا، جن جي وچ ۾ سئين پٽ جون ايراضيون آهن، ۽ سمورو تر ڏکڻ ڏانهن
هلندي، هوريان هوريان ويڪر ۾ وڌندو ۽ اُچارئيءَ ۾ گهٽبو وڃي ٿو ۽ اولهه پاسي ڪا
ظاهري حد ٺاهيندو نظر نٿو اچي. اُنهيءَ پاسي وڌندي، حب ندي ۽ ڪي ننڍيون ٽڪريون
اُڪري، اسين لس جي ميدان ۾ پهچون ٿا، جيڪو سمنڊ جي ڪپر کان ساٺيڪو ميل اُتر طرف
هليو وڃي ٿو ۽ جنهن جي وڌ ۾ وڌ ويڪر انهيءَ مفاصلي جي اڌ جيتري ٿيندي. اهو ميدان
پورالي نديءَ ۽ ڪن ننڍين نين جي آندل لٽ منجهان جُڙيو آهي. ۽ مٿي ڄاڻيل ڪڇيءَ جي
ميدان وانگر، جنهن سان اهو گهڻي مشابهت رکي ٿو، ڪڏهن ڪڏهن سياسي طرح سنڌ سان
لاڳاپيل پر گهڻو ڪري ان کان ڌار رهيو آهي. هيءُ انهن علائقن جو مختصر بيان آهي، جن
جون ڪڏهن ننڍيون ڪڏهن وڏيون ايراضيون اُن سر زمين سان شامل رهيو آهن، جنهن کي سياسي
طور ”سنڌ“ جي نالي سان ياد ڪيو وڃي ٿو. ائين چئي سگهجي ٿو ته طبعي لحاظ کان سنڌ جي
اوڀر وارا وارياسا پٽ راجپوتانا جو ۽ اولهه وارا ننڍا ٽَڪر بلوچستان جو حصو آهن.
تحقيق، الهندي ڪوهستان يعني ڪاڇي جا ۽ اڀرندي ريگستان يعني ٿر جا رهواسي ”سنڌ ڏي
هلڻ“ جي ڳالهه ڪندا آهن: هنن وٽ سنڌ جي معنيٰ اهائي اصل واري آهي، يعني اها سر
زمين، جنهن کي سنڌو نديءَ ٺاهيو ۽ سدا تاتيو آهي. اڄ جيڪو پرڳڻو ان نالي سان اسان
جي سامهون آهي، تنهن جي بيهڪ 27 ڊگريون 30 منٽ ۽ 23 ڊگريون 35 منٽ اُتر ويڪرائي ڦاڪ
۽ 66 ڊگريون 42 منٽ ۽ 71 ڊگريون 10 منٽ اوڀر ڊگهائي ڦاڪ جي وچ ۾ آهي. شروع شروع ۾
جيڪي انگريز سنڌ ۾ آيا هئا، تن کي ان کي ”ننڍو مصر“ سڏيو هو. جيتوڻيڪ هاڻ اسان کي
ان تشبيهه تي مٺيان لڳي سگهي ٿي، ڇو ته سنڌ تهذيب کي مصر کان عمر ۾ ايترو ننڍو
سمجهيو ٿي ويو، تڏهن به نيل ۽ سنڌوءَ جي هيٺانهين ماٿرين جي وچ ۾ حيرت جهڙي مشابهت
آهي: ٻنهي ۾ ساڳيا ئي ٽي پوو-وڇوٽ ٽڪرا- بُٺ ٽڪر، ڪچو ۽ وارياسو- ساڳيءَ ترتيب ۾
ساڄي کان کاٻي ڏسڻ ۾ اچن ٿا. ٻنهي ۾ وچ واريءَ ماٿريءَ جي زرخيزيءَ جو دارومدار
برسات تي نه پر سالياني ٻوڏ تي آهي. آبهوا ۽ زمين جي خيال کان ٻنهي ملڪن اندر
نباتات ۽ حيوانات جي جيتري هڪجهڙائي آهي، تيترو فرق ناهي. ڪو سنڌ واسي موٽر رستي
سوئيز کان قاهري ۽ اتان نيل ڊيلٽا جو ڪجهه ڀاڱو لتاڙي، لبيا جي ريگستان اندر ويندو،
ته کيس منزل بمنزل ايتري مشابهت ڏسڻ ۾ ايندي، جو هو سمجهندو ته ريل تي ڪراچيءَ کان
حيدرآباد رستي مارواڙ پيو وڃان. البت کيس نيل ڊيلٽا کان مٿي وارو تر سنڌو ماٿريءَ
جي ڀيٽ ۾ ڪجهه سوڙهو لڳندو: ۽ حقيقت به اهائي آهي. حيدرآباد جي ويڪرائي ڦاڪ کان مٿي
ٽن سون ميلن تائين درياهه سان گوني ڪنڊ ٺاهيندي، ڪيتريون به ماپون ڪبيون، ته ڪٿي به
سنڌو ماٿريءَ جي ويڪر سٺ ميلن کان گهٽ نه ملندي.

سنڌ جي آبهوا جي خاصيت آهي ته اتي ٿڌ به گهڻي پوي ته گرمي به، برسات هڪ پوي ٿوري،
ٻيو وڻيس ته پوي وڻيس ته نه پوي. سامونڊي ڪناري وارن علائقن جي آبهوا ٻين جي ڀيٽ ۾
گهميل ٿئي ٿي. ڇو ته اهي سامونڊي هيرن جي پهچ اندر ٿين ٿا. اهي هيرون سال جا چار
مهينا لڳنديون آهن. انهن جي ڪري ملڪ اندر پري تائين ٿڌڪار ۽ وائک رهندي آهي. پر ڏکڻ
-اولهه واري چوماسي جو زور اُنهن مٿين ويڪرائي ڦاڪن تي پهچڻ کان اڳ ٽٽي چڪو هوندو
آهي. جون کان سيپٽمبر تائين چوماسو ملڪ مٿان جيڪي ڪُڪُر ڌڪيندو آڻيندو آهي، تن ۾
مينهن ڪي ڦڙيون مس هوندو آهي. پر اهي کڻي پاڻيءَ سان پُر هجن. تڏهن به ڏکڻ اولهه
وارو ٽڪرو علائقو ايترو اُتانهون نه آهي، جو انهن کي روڪي سگهي. ايترو سو آهي ته
چوماسي جي ڪري ٽڪرن جي اولهندين لاهين جي ”تاس“ ٿورڙي لهيو وڃي. اُنهي مند ۾جيڪو به
مينهن پوي ٿو، سو، هوا جي ٻين لهرن جي چوماسي جي ابُتڙ، مڪاني آبهوا ۾ وڳوڙ جي ڪري
پوي ٿو. گهڻي ڀاڱي ڪڪر تپيل زمين مٿان لنگهندي ٻاڦ ٿيندا ويندا آهن ۽ رڳو ايترو
فائدو ٿيندو اٿن، جو هوا جي ٿڌاڻ قائم رهندي آهي. اها هوا وقتي طرح تکي ٿي، وڃي ٿر
جي ڏاکڻي ڀاڱي ۾ واريءَ منجهان اٿندڙ سخت گرم هوا جي جاءِ وٺي ٿي. سنڌوءَ جي ميداني
علائقي ۾ هير جو آخري جهوٽو حيدرآباد کان ڪي سوء ميل اُتر ۾ پڊعيدن تائين پهچي ٿو،
پر ان هنڌ ۾ لڪي ٽڪرين جي ڏکڻي ڇيڙي جي وچ ۾ ڪا ليڪ ڪڍبي، ته جهوٽو ان ليڪ جي
الهندي پاسي خير ڪو محسوس ٿيندو.

جيڪو علائقو اهڙيءَ ريت محروم رهجي وڃي ٿو، سو مٿينءَ سنڌ جي گهڻي سخت آبهوا جي اثر
۾ رهي ٿو. اُتي گرمي سڄا سارا ست مهينا رهي ٿي، جا اتفاق سان ڪڏهن مينهن وسڻ سان
ٿورڙن ڏينهن لاءِ گهٽجيو وڃي. اهو اتفاق سان ڪڏهن پوندڙ مينهن به گهڻو ڪري وڏڦڙو
ٿئي ٿو، جيڪو جهٽ وسي، وري بند ٿيو وڃي. اپريل کان پوءِ رات جو ڏاڍي ٻوسٽ ۽ گهٽُ
ٿئي ۽ گرمي پد گهڻو ڪري پرهه کان اڳ سو کان هيٺ لهندو ئي ڪين. مئي ۽ جون ۾ ڏينهن جو
ڇانوري ۾ ٿرماميٽر 120 ڊگرين کان 125 ڊگرين تائين به رهي ٿو. مند ڏاڍي خشڪ ٿئي ٿي ۽
لُڪ جو کهو ائين لڳندو آهي، ڄڻ کوري جو منهن کلي پيو هجي.

سنڌ، جيئن اڳيئي ڄاڻائي آيا آهيون، طبعي لحاظ کان ٻن ڊگهائي ڦاڪ وارن ڀاڱن - ٽاڪرو،
ڪچو ۽ وارياسو ۾ ورهايل آهي. پر خود سنڌ وارا ان کي آبهوا جي لحاظ کان ٽن ويڪرائي
ڦاڪ وارن ڀاڱن ۾ ورهايل سمجهندا آهن سرو، وچولو ۽ لاڙ، يعني مٿين، وچولي ۽ هيٺين
سنڌ غير سنڌي ان آبهوا واري تفاوت کي سولائي لاءِ ٻن ڀاڱن- مٿين ۽ هيٺين سنڌ- ۾
ورڇيندا آهن. ۽ ملڪ جي سياسي ورڇ به گهڻو ڪري اهائي رهي آهي.

مٿينءَ ۽ هيٺينءَ سنڌ ۾ آبهوا ۾ جيڪو فرق آهي، سو ٻنهي ڀاڱن جي نباتات ۾ فرق جي شڪل
م نيروار نٿو ٿئي. هن ڌرتيءَ جي نباتات به اها ساڳي آهي، جا ڪنهن برسات کان محروم،
وارياسي ۽ گهڻي ڀاڱي ڪلراٺيءَ زمين جي ٿي سگهي ٿي. هت خاص ڪري اهڙا ٻوٽا ۽ وڻ جام
ٿيندا آهن، جن ۾ پَن يا ته ٿورا ٿيندا آهن يا ته مرڳو ٿيندا ئي ڪونهن. ان وڻڪار ۾
به وڏو حصو ڪَنڊ جو ٿئي ٿو. هڪڙي پاسي ڪڇي ۽ آبپاشي علائقي جي نباتات ۽ ٻئي پاسي
ٽاڪرو ۽ وارياسي علائقي جي نباتات، انهن ٻنهي جي وچ ۾ وڏو فرق گهڻائيءَ ۽ ورڇ جو
آهي. ڪچي ۽ آبپاشي علائقي ۾ جيڪا وڻڪار گهڻي نظر اچي ٿي يعني ٻير، ٻٻر، ڪنڊي، لئي ۽
ٻيا ڪئين معمولي ٻوٽا، سا سموري وارياسي ۽ ٽاڪرو علائقي ۾ به ٿئي ٿي. پاڻيار ٻٻر جي
ڀيٽ ۾ ٽاڪرو ٻٻر بندرو ٿئي ٿو. جنهن ٻوٽي لاءِ جا زمين سڻائي هوندي، سا هن ملڪ ۾
جتي به هوندي، اُتي اهو ٻوٽو ٿورو ڪي گهڻو ضرور ٿيندو. ساڳيءَ طرح وارياسي جا بي پن
ٻوٽا، جهڙوڪ کپ ۽ ڦوڳ، ريجاري ۽ شاهوڪار زمين جي ميلن ۾ ڪٿي ڪٿي ڦاٿل واريءَ جي
ٽڪرن تي به ملي ويندا.

سنڌ جنهن نباتاتي علائقي جو ڀاڱو آهي، تنهن ۾ ذري گهٽ سڄو پنجاب، الهندو راجپوتانا،
ڪاٺياواڙ ۽ ڪڇ اچي وڃن ٿا، ۽ جيتوڻيڪ هندستان جي ٻين علائقن ۾ ٿيندڙ ٻوٽا هت به
ٿيندا آهن، پر گهڻي نسبت اولهه وارن ملڪن, مڪران، ايراني نار جي گرم ڀاڱن، عراق ۽،
جيئن اڳيئي چيو اٿئون، مصر سان اٿس، جتان جي آبهوا ساڳي آهي.

سنڌ جي حيواني دنيا خاص ڪري پکين بابت به ساڳي ڳالهه چئي سگهجي ٿي. اهي نسل ۽ قسم
جيڪي هت ٿيندا آهن، سي الهندي پاسي وارن ملڪن ۾ به ٿين ٿا. حقيقت اها آهي ته ٿر جو
وارياسو سنڌ کي اصل هندوستان کان نهايت اثرائتي نموني ۾ الڳ ڪري ٿو، پر الهندي جا
ٽڪر اولهه وارن ملڪن سان ان جي انهن مڙني اهم قدرتي ناتن جي آڏو ڪا رونڊڪ نٿا بنجن.

آباديءَ جو مطالعو- مردم نگاري, (Demography )علم آبادي- آبادي اڀياس- مردم نگاري-
ماڻهن جي آدمشماري جو اڀياس، جنهن ۾ هنڌ، گهاٽائي، عمر، پکيڙ، جنس، نسل، ڌنڌو ۽ ٻيا
شمارياتي انگ اکر ڏنل هجن.

سنڌ جي تاريخ جو آغاز عام طرح سان راء گهراڻي کان ٿئي ٿو ۔ جنهن جا ماخذ چچ نامو ۽
شاهنامو آهن ۔ چچ نامي مطابق راء گهراڻي کان بعد برهمڻ گهراڻي جي صاحبي شروع ٿي ۔
جنهن جو خاتمو 712ع ۾ مسلمانن هٿان ٿيو ۔ ان کان بعد سنڌ تي مسلسل مسلمان بادشاهه
حڪومت ڪندا رهيا ۔ تان جو 1843ع ۾ انگريزن هٿان اسلامي دؤر جو زوال ٿيو ۔

محمد بن قاسم جي سنڌ فتح ڪرڻ کان بعد هتي اسلام جي پرچار شروع ٿي وئي ۔ اسلامي
حڪومت ۾ سنڌ واسين سان سهڻو ورتاء ڪيو ويو ۔۔ هندن کي پنهنجي مذهب مطابق هلڻ جي
مڪمل آزادي هئي ۔ ساڻن هر قسم جون رعايتون ڏنيون ويون ۔ جنهن ڪري ماڻهو مسلمانن کان
متاثر ٿيندي اسلام قبول ڪرڻ لڳا ۔ حضرت عمر بن عبدالعزيز پنهنجي عهد خلافت ۾ هندو
سردارن ڏانهن اسلام جي دعوت موڪلي ، جنهن تي ڪيترائي هندو راجا مسلمان ٿيا ۔ انهن ۾
راجا ڏاهر جو پٽ راجا جيسيه به شامل هو ۔

هاڻوڪي سنڌ جي ايراضي 54 هزار چورس ميل آهي. جڏهن ته انگريزين جي قبضي هيٺ اچڻ وقت
سنڌ جي ايراضي هڪ لک چورس ميل کان مٿي هئي. برطانوي راڄ هيٺ سنڌ جا ڪيترا ئي حصا
هندوستان سان ملايا ويا. ڪجھه حصا پنجاب سان ملايا ويا ته ڪجھه حصا وري راجسٿان
سان. پاڪستان جي قيام بعد سنڌ جي نصيرآباد ڊويزن کي نئين جڙندڙ صوبي بلوچستان ۾
شامل ڪيو ويو. اهڙيءَ ريت سنڌ جي ايراضي گھٽبي رهي آهي. هن وقت به ڪراچيءَ کي سنڌ
کان ڌار ڪرڻ جون سازشون زورن تي آهن. تازو ئي سنڌ جي نام نهاد بي اختيار وڏي وزير
ارباب رحيم ڪراچيءَ جي 20 هزار ايڪڙ زمين پاڪستاني فوج جي حوالي ڪري ڇڏي ۽ پاڪستاني
حڪومت سنڌ جا ٻه ٻيٽ دبئيءَ جي خانگي ڪمپني امار کي وڪڻي ڇڏيا آهن.

تاريخي ثبوتن تي غور ڪيون ته خبر پوي ٿي ته بلوچستان جا اصل ۽ قديم رهاڪو سنڌي آهن.
بلوچ ته خود بلوچستان ۾ چوٿين صدي عيسوي ۾ ٻاهران آيا آهن. بلوچن جي چوٿين صدي
عيسوي ۾ بلوچستان ۾ اچڻ بابت ڊاڪٽر الهه رکيو ٻُٽ لکي ٿو ته: اها هڪ مڃيل حقيقت آهي
ته بلوچ قبيلا بلوچستان جا اصلوڪا رهاڪو نه آهن، پر انهن مڪران ۽ بلوچستان ۾ چوٿين
صدي عيسوي کان اچڻ شروع ڪيو هو، بلوچ قبيلن جي اچڻ کان اڳ هن خطي ۾ دراوڙ، عرب،
ايراني، بروهي، راجپوت ۽ جت گهڻي انگ ۾ رهندا هئا. (ڪتاب سماٽ ص نمبر 31)

مير رحيم داد خان مولائي شيدائي لکي ٿو ته: تاريخ ٽالپرن جي بيان ڪرڻ کان اڳ
پڙهندڙن کي معلوم هئڻ کپي ته سنڌ ماٿري ۾ جيڪي بلوچن جي وجود کي ٽالپرن جي دور کان
تسليم ڪن ٿا اهو تصور غلط آهي. بلوچستان دراصل سنڌ جو حصو آهي. (ڪتاب تاريخ تمدن
سنڌ ص نمبر 579)

ٻئي هنڌ مولائي شيدائي لکي ٿو ته: بلوچستان ۽ خراسان ٻئي اقليم سنڌ جا صوبا آهن.
(ٽماهي مهراڻ اپريل-سيپٽمبر 1961ع)

احمد يار بلوچ لکي ٿو ته: بلوچستان ۾ بلوچن جي آمد مختلف گروهن جي صورت ۾ مرحليوار
ٿي، قديم مسڪن ”حلب“ وشام مان هجرت جو آغاز تقريبن چوٿين صدي عيسوي ۾ ٿيو. (ڪتاب
تاريخ بلوچ قوم و خوانين بلوچ ص نمبر 38)

صادق علي بلوچ لکي ٿو ته: زابلستان بلوچن جو قديم وطن آهي. (تاريخ بلوچان هند ص
نمبر 40) موسيٰ خان جلال زئي لکي ٿو ته: تاريخ بلوچستان مان هي ڳالهه واضح ٿي ته
جڏهن بلوچ قوم ڪرمان مان مڪران جي طرف مهاجر ٿي ته ان وقت انهن جو سردار جلال خان
هو (تاريخ بلوچستان ص نمبر 16)

پيڪولين لکي ٿو ته: اڪثر بلوچ پنهنجو پاڻ کي عربن جو اولاد سمجهن ٿا ۽ حلب (شام) کي
پنهنجو پهريون وطن چون ٿا. انهي طرح سان حلب بلوچن جو پيدائشي وطن آهي. (ڪتاب
”بلوچ“ ص نمبر 30 م – پيڪولين مترجم ڊاڪٽر شاهه محمد مري)

ڪامران اعظم جنجوعه لکي ٿو ته: هي قوم قديم دور ۾ عربستان ۾ ڪربلا، دجله، فرات جي
گودي ۽ حلب جي مرغزارن ۾ ۽ ايراني سرحد سان گڏوگڏ آباد هئي. (ڪتاب بگٽي قبيلا ص
نمبر 48)

ڪامران اعظم اڳيان لکي ٿو: هڪ روايت مطابق جڏهن بلوچ حلب مان لڏپلاڻ ڪري ڪرمان ۾
آيا ته 44 فرقا هئا پر سڀ کان وڏو سردار اعلمش رومي هو (ساڳيو ڪتاب ص نمبر 55)

مٿيون سڀ ڳالهيون ثابت ٿيون ته بلوچستان قديم سنڌ جو حصو رهيو آهي. موجوده بلوچستان
اڳ ڪيچ مڪران، لسٻيلا، قلات، سيوي (سبي)، وغيره جي نالي سان سڏيو ويندو هو. ”مهر
ڳڙهه جي تهذيب“ به اسان سنڌين جي آهي جيڪا 9 هزار سال پراڻي آهي. قلات ۽ لسٻيلا
رياست جا حڪمران به بلوچ ڪون هئا. لسٻيلي جا حاڪم سما (سماٽ) رهيا آهن ۽ قلات جا
حاڪم بروهي، جيڪي دراوڙي نسل جا سنڌي آهن. بروهين جو بلوچن سان ڪو به نسلي ۽ لساني
تعلق نه آهي.

پاڪستان جي مرڪزي حڪومت 1964ع ۾ سنڌ جا ڪافي علائقا ڪٽي جهڙوڪ جهٽ پٽ، نصيرآباد،
تعلقو اوستو، جعفرآباد، جهل مگسي، ڊيرا الهيار، مراد جمالي وغيره بلوچستان ۾ شامل
ڪيا ويا.



https://sd.wikipedia.org/wiki/%D8%AC%D9%88%D8%B2%D9%81_%D8%A7%D8%B3%D9%BD%D8%A7%D9%84%D9%86

جوزف اسٽالن، ذات جگهاشوِلي، (18 ڊسمبر 1878 – 5 مارچ 1953) 1920ع جي وچ واري زماني
کان 1953ع ۾ سندس موت تائين سوويت يونين جي اڳواڻي ڪئي. ڪميونسٽ پارٽي جي سينٽرل
ڪاميٽي جي جنرل سيڪريٽري هئڻ جي ناطي، اهو رياست تي سخت اَثر زکندڙ ڊڪٽيٽر هو.

اسٽالن پولٽ بيورو جي انهن ستن ميمبرن مان هڪ هو، جيڪو 1917ع ۾ بالشيوڪ انقلاب منظم
ڪرڻ لاءِ لينن، ذينوف، ڪامنيف، ٽراسڪي، سوڪونيڪوف ۽ بابنوف گڏجي قائم ڪيو هو.
اسٽالن، روسي انقلاب ۾ حصو وٺندڙ، 1917ع جي بالشيوڪ انقلابين منجهان هڪ هو، جنهن کي
1922ع ۾ پارڻيءَ جي سينٽرل ڪاميٽيءَ جو جنرل سيڪريٽري مقرر ڪيو ويو هو. ولادمير
لينن جي تنقيد کي دٻائي، 1924ع ۾ لينن جي وفات کانپوءِ ( ان جي پوسٽ اسڪرپٽ عهد ۾)
پنهنجي مخالفن کي ختم ڪندي، پنهنجي ڪردار ۾ تمام گهڻو واڌارو آڻي ڇڏيو. 1952ع ۾
جنرل سيڪريٽريءَ جي عهدي ختم ٿيڻ تائين هو ان عهدي تي رهيو ۽ 1941ع کان وٺي سوويت
يونين جو پريميئر رهيو.

ليون ٽراسڪي جي خيال ته سوشلزم لازمي طور تي، انقلاب مسلسل جي ذريعي عالمي طور تي
پکڙجندو جي برخلاف، اسٽالن جي تحت ”سوشلزم هڪ ملڪ ۾“  سوويت يونين جو مرڪزي تصور
بڻجي ويو. هن، لينن طرفان 1920ع جي شروعات ڌاري شروع ڪيل ”نيو اڪنامڪ پاليسي“ کي
تبديل ڪري سخت مرڪزي ضابطي هيٺ، يو ايس ايس آر کي تيزي سان زرعي معاشري مان صنعتي
معاشري ۾ بدلائڻ لاءِ صنعتڪاري ۽ گڏيل پوکي راهي جي پاليسي شروع ڪئي. پر انهن
اقتصادي تبديلين جي ڪري لکين ماڻهو گلاگ جي ليبر ڪيمپن ۾ قيد ٿيا. زراعت ۾ آيل اُٿل
پُٿل جي ڪري، خوراڪ جي پيداوار ۾ خلل پيو ۽ 1932–33ع جو سوويت ڏڪار، يوڪرين جي
هالوڊومر (Holodomor) سان ياد ڪيو وڃي ٿو. 1932ع ۽ 1934ع جي وچ ڌاري هن وڏي پئماني
تي پارٽي، حڪومت، فوج ۽ دانشورن مان صفائي جي نالي تي (گريٽ پرج)  مهم هلائي، جنهن
۾ هٿ گھڙيل خيالي ”پرورهيت طبقي جي دشمنن“ جي خاتمي جي نالي تي بنا ڪنهن سبب جي
لکين ماڻهن کي قيد، جلاوطن يا قتل ڪيو ويو. ڪميونسٽ پارڻي، حڪومت، ۽ سرخ فوج جا وڏا
ڪمانڊر ٽرائلز جي ذريعي غداريءَ ڪرڻ جا ڏوهي قرار ڏئي قتل ڪيا ويا.

آگسٽ 1939ع ۾، اهم يورپي طاقتن سان هٽلر مخالف اتحاد ڪرڻ جي ناڪاميءَ کانپوءِ
اسٽالن نازي جرمنيءَ سان اڳرائي نه ڪرڻ جو معاهدو ڪيو، جنهن تحت اوڀر يورپ ۾ پنهنجي
پنهنجي اَثرن هيٺ علائقن جي ورهاست ڪئي وئي، نتيجو سيپٽمبر ۾ پولينڊ تي حملي جي
صورت ۾ نڪتو، پر پوءِ جرمني معاهدي جي خلاف ورزي ڪندي، جون 1941ع ۾، سوويت يونين
خلاف وڏي حملي جي شروعات ڪئي. وڏي جاني نقصان ۽ علائقا وڃائڻ جي باوجود سوويت فوجون
ماسڪو ۽ اسٽالن گراڊ جي فيصلو ڪندڙ لڙائين کان پوءِ نازي حملي کي روڪڻ ۾ ڪامياب ٿي
ويون. اوڀر جي محاذ تي طاقتن جي محور کي شڪسٽ ڏيئڻ کانپوءِ مئي 1945ع ۾ سرخ فوج
برلن تي قبضو ڪري ورتو، ائين اتحادين جي يورپ ۾ جنگ ختم ٿئي. ۽ سوويت يونين، دنيا
جي ٻن مڃيل سُپر پاورن مان هڪ طور اُڀريو، ٻي طاقت آمريڪا هئي. سرخ فوج طرفان جرمني
جي قبضي مان آزاد ڪرايل رياستن، جيڪي سوويت يونين جون وفادر هيون کي پوءِ گڏائي
اوڀر بلاڪ قائم ڪيو ويو. آسٽالن جا چين جي مائوزي تنگ ۽ اُتر ڪوريا جي ڪِم اِل سنگ
سان پڻ ويجها لاڳاپا رهيا.

جنگ کانپوءِ نئين سر سويت يونين جي تعمير جي اڳواڻي اسٽالن ڪئي. ان دوران اولهه جي
دنيا سان ڇڪتاڻ ۾ واڌارو آيو، جنهن کي سرد جنگ جي نالي سان ياد ڪيو وڃي ٿو. ان عرصي
دوران، يو ايس ايس آر دنيا جو ٻيو ايٽمي هٿيار ٺاهيندڙ ملڪ بڻجي ويو، ان سان گڏوگڏ
ڏکار جي خلاف ۽ ڪميونزم جي عظيم تعمير جي منصوبي جي شروعات ڪئي وئي. اسٽالن جي موت
کانپوءِ  سندس ۽ سندس حڪومت جي ڪنئين موقعن تي تنقيد ٿي، خاص طور تي، هن جي جانشين،
نِڪيتا خروچيف، اسٽالن جي ڪيل عملن کي ننديندي، ان جي حڪومت جو شڪار  ٿيندڙ متاثرن
جي بحالي جو اعلان ڪندي، ڊي اسٽالانائيزيشن جي شروعات ڪئي. اسٽالن، هڪ جابر جي طور
تي، سدائين اختلافي شخضيت رهيو آهي، پر سندس حوالي سان روسي وفاق ۾ راءِ مليل جليل
آهي.

اسٽالن جو جارجين نالو Ioseb Besarionis dze Jughashvili იოსებ ბესარიონის ძე
ჯუღაშვილი هو. هو جارجيائي نسل ۾ پيدا ٿيو، ان زماني ۾ جارجيا روسي سلطنت جو حصو
هئي. سندس جنم جو نالو روسي ٻوليءَ ۾ هي Iosif Vissarionovich Dzhugashvili  Ио́сиф
Виссарио́нович Джугашви́ли هو.

يوزف 18 ڊسمبر 1878ع تي روسي سلطنت جي تبلسيءَ (Tiflis) جي شهر گوري (اَڄ جي
جارجيا) ۾ جنم ورتو هو. هن جو والد ٻِسارن جگهاشولي (Besarion Jughashvili) هڪ موچي
هو. جڏهن ته سندس ماءُ ڪيٽيون جيلڊزا (Ketevan Geladze) ملازمه (housemaid) هئي. هو
جڏهن پيدا ٿيو ته سندس کاٻي پير جون ٻه آنڱريون هڪ بئي مٿان چڙهيل هيون. 7 سالن جي
عمر ۾ ٿيل ماتا جا نشان هن جي منهن تان ڪڏهن به نه ويا. 12 سالن جي عمر، هن پنهنجو
کاٻو هٿ، گهوڙي گاڏيءَ جي مقابلي ۾ زخمي ڪري وڌو هو.

والد طرفان گهڻو شراب واپرائڻ سبب، سندس والد جو خاندان ڏانهن غير مهذب رويو
ڪاروبار جي ناڪامي جو سبب بڻيو. جڏهن يوزف جي ماءُ پنهنجي مڙس جي مرضي جي خلاف، هن
کي يوناني قدامت پسند (گريڪ آرٿوڊاڪس)  مدرسي ۾ پادري ٿيڻ لاءِ داخل ڪرايو ته يوزف
جو والد صفا ڇتو مست ٿي جهيڙو ڪرڻ لڳو. پوليس جي چيف تي حملي جي سبب هن جي والد کي
گوري شهري مان نيڪالي ڏني وئي ته سندس والد بِسارن پنهنجي زال ۽ پُٽَ کي ڇڏي تبلسي
ڏانهن (Tiflis) لڏي ويو.

يوزف جڏهن سورنهن سالن جو هو ته هن کي تبلسي جي اهم روسي روحاني درس گاهه ۾ شامل
ٿيڻ لاءِ وظيفو مليو، ان مڪتب ۾ تعليم پرائڻ جي ٻولي روسي هئي. هڪ پادريءَ جي طور
تي تربيت پرائڻ جي باوجود هو پهرئين سال ئي ملحد بڻجي ويو. هو ڏاڍو ڇتو پڙهاڪو هو
نيٺ جلدي ئي جارجيائي ثقافتي قومپرست بڻجي ويو. هو گمنام طور تي جارجيا جي مقامي
پريس ۾ پنهنجي شاعري ڇپرائيندو هو ۽ شاگرد سياست ۾ حصو وٺڻ لڳو. توڻي جو هن جي
ڪارڪردگي سٺي هئي، پر فائنل آمتحان مان غائب هئڻ سبب 1899ع ۾ هن کي مڪتب مان خارج
ڪيو ويو. درسگاهه جي ريڪارڊ مان به ظاهر ٿئي ٿو ته هو في ادا ڪرڻ قابل نه هو. ان
دوران، يوزف، لينن جي لکڻين کان روشناس ٿيو ۽ سوشل ڊيموڪريٽڪ ليبر پارٽي جي مارڪسي
گروپ ۾ شامل ٿي ويو.

اسڪول مان خارج ٿيل جگهاشولي،  ٿوري وقت لاءِ موسميات کاتي جي آفيس ۾ ڪلارڪ طور ڪم
ڪيو، پر رياست پارآن انقلابين خلاف ڪاروائي کان پوءِ هو اندر گرائونڊ ٿي، ڪُل وقتي
انقلابي بڻجي ويو ۽ چندي (ڊونيشنز) تي گذارو ڪرڻ لڳو.

لينن جڏهن بالشيوڪ پارڻي ٺاهي ته جگهاشولي ڏاڍي جذبي سان ان ۾ شامل ٿي ويو.
جگهاشولي (Jughashvili) هڪ سٺي دانشور سان گڏوگڏ پاڻ کي پارٽي لاءِ ڏاڍو اَثرائتو
آرگنائيز پڻ ثابت ڪري ڏيکاريو. بين سرگرمين سان گڏوگڏ هن پروپيگنڊا لاءِ پمفليٽ لکي
ورهائڻ، هڙتالون ڪرائڻ، ۽ پارڻيءَ لاءِ فنڊَ گڏ ڪرڻ لاءِ بينڪن کي ڌاڙا هڻڻ، ماڻهو
اغوا ڪرڻ، ۽ ڀَتي خوري ڪرڻ سميت قتل به ڪيا. گرفتار ٿيڻ کانپوءِ جگهاشولي گهڻائي
ڀيرا سائيبيريا ڏانهن جلاوطن ڪري آماڻيو ويو، پر هر ڀيري اهو اتان ڀڄي وڃڻ ۾ ڪامياب
ٿي ويندو هو. هن جي مهارت، ڪشش ۽ ڏاهپ، لينن جي دل کٽي ورتي هئي ۽ هو بالشيوڪن جي
صفن ۾ ڏاڍي تيزيءَ اڳتي وڌي آيو.

جگهاشوليءَ 1906ع ۾ پهرين شادي ڪيٽرينا شوانزا سان ڪئي، جنهن مان کيس هڪ پُٽ ڄائو.
پر اها ٽائفس جي بيماري سبب گذاري وئي. 1911ع ۾، گهڻن ئي سائيبريا ڏانهن جلاوطن
ٿيلن مان هڪ ناديا اليلويوا (Nadezhda Alliluyeva) يعني سندس مستقبل جي ٻي زال سان
ملاقات ٿي. 1910 ۽ 1912 دوران، اهو پنهنجي لکڻين ۾ عرف ”اسٽالن“ جو نالو استعمال
ڪرڻ لڳو. 

سائيبيريا ۾ جلاوطني دوران، پهرين عالمي جنگ وقت اسٽالن کي روسي آرميءَ ۾ شامل ڪيو
ويو. پر نقصان پهتل هٿ سبب هن کي فوج لاءِ نااهل قرار ڏنو ويو. ميڊيڪل ٽيسٽ لاءِ،
هن کي ٽرانس پيسيفڪ ريلوي کان 100 ڪلوميٽر پَري Achinsk شهر وڃڻو پيو هو، توڻي جو
فوج هن کي ڀرتي ڪرڻ کان انڪار ڪري ڇڏيو هو،  پر کيس اُتي رهڻ جي اجازت ڏئي ڇڏي.

پنهنجي آخري جلاوطني کان پيٽرو گراڊ موٽي اچڻ کانپوءِ  Vyacheslav Molotov ۽
Alexander Shlyapnikov کي نيڪالي ڏيارڻ کان پوءِ اسٽالن پروادا اخبار جو ايڊيٽر
بڻجي ويو. ان کانپوءِ هن اليگزينڊر ڪِرينڪسي جي عبوري حڪومت جي حمايت ڪئي. پر پوءِ
 اپريل 1917ع ۾ ڪميونسٽ پارٽي ۾ لينن جي اڳتي وڌي اچڻ کانپوءِ، اسٽالن ۽ پروادا
اخبار عارضي حڪومت جي مخالف ڪرڻ شروع ڪري ڏني. ان ڪانفرنس ۾ اسٽالن بالشيوڪ سينٽرل
ڪاميٽي ۾ چونڊجي آيو. آڪٽوبر 1917ع ۾، بالشيوڪ مرڪزي ڪاميٽيءَ حڪومت خلاف بغاوت ڪرڻ
جي حق ۾ ووٽ ڏنو. 7 نومبر تي، سمولني انسٽيٽيوٽ، ليون ٽراٽسڪي ۽ لينن کان وٺي سڄي
مرڪزي ڪاميٽيءَ 1917ع جي آڪٽوبر انقلاب لاءِ ڪرينڪسي جي خلاف بغاوت ۾ تعاون ڪيو. 8
نومبر تي، بالشيوڪن ونٽر پَيلس تي حملو ڪري ڏنو ۽ ڪرينڪسي جي ڪابينا کي گرفتار ڪري
ورتو هو.

آڪٽوبر انقلاب کان پوءِ، اسٽالن کي قوميتن جي معاملن کي ڏسڻ لاءِ پيپلز ڪميسار مقرر
ڪيو ويو. ان کانپوءِ، روس ۾ گهرو ويڙهه شروع ٿي وئي ۽ بالشيوڪ مخالف اتحاد جي وائٽ
آرمي، لينن جي ريڊ آرميءَ آڏو اچي بيٺي. لينن پنجن ميمبرن جو هڪ پولٽ بيورو ٺاهيو،
جنهن ۾ اسٽالن ۽ ٽراسڪي به شامل هئا. مئي 1918ع ۾، اسٽالن کي Tsaritsyn جي شهر
ڏانهن موڪليو. پنهنجي نون اتحادي دوستن  Kliment Voroshilov ۽ Semyon Budyonny جي
ذريعي اسٽالن فوج کي پنهنجي اَثر هيٺ اندو.

اسٽالن، ٽراسڪيءَ جي گهڻن ئي فيصلن کي چيلينج ڪندي، سرخ فوج ۾ رد انقلابين ۽ زار جي
دور جي آفيسرن کي قتل ڪرڻ جو حڪم ڏنو،  ڦورن طرفان خوراڪ جي رسد تي حملن کي
روڪرائڻ ۽ هارين کي ڊيڄاري عطائط ڪرائڻ لاءِ ڳوٺن کي باهيون ڊياري ڇڏيون. مئي 1919
۾، اولهه جي محاذ تان ڀڄندڙن کي روڪڻ لاءِ کين انقلاب جو منڪر قرار ڏئي، کلي عام
غدار قرار ڏئي ڦاهين تي چاڙهائي ڇڏيائين.

1917ع کان 1922ع تائين لاڳيتو روسي گهرو ويڙهه ۾ ٻالشيوڪن طرفان ڪاميابيون ماڻڻ کان
پوءِ جيئن ئي انهن پنهنجي پوزيشن مضبوط محسوس ڪئي ته سڄي دنيا جون رياستون سوشلسٽ
سماج ۾ تبديل ٿينديون جي ڪميونسٽ نظرئي تحت سوويت روس عالمي انقلاب ڏانهن وڌڻ لاءِ
زور لڳائڻ لڳو. (Tukhachevsky مظابق: ان ۾ ڪو شق ناهي ته جيڪڏهن اسين Vistula (جيڪو
پولينڊ ۾) آهي تي، غالب اَچي وڃون ها ته انقلاب جو چڻنگون سڄي يورپ جي کَنڊ ۾ پکڙجي
وڃن ها). ڦهلاءُ پسند سوچ سان اولهه يورپ ڏانهن ڏسندي، بالشيوڪ اچي پولينڊ آڏو
بيٺا. 1919–1921 کان شروع ٿيل ٽڪراءُ سوويت پولينڊ جنگ جي نالي سان ڄاتو وڃي ٿو.
پولش فوج جي شروعاتي ڪاميابيءَ کان پوءِ 1920ع جي گرمين جي موسم ۾ بالشيوڪن، پولش
فوجن کي وچ پولينڊ تائين پٺيان ڌڪي ڇڏيو. ڏکڻ محاذ جي هائي ڪمانڊ ۽ پيپلز ڪميسار جي
حيثيت ۾ آسٽالن جو ارادو، پولينڊ جي شهر Lwów (جيڪو هاڻي يوڪرين ۾ آهي) تي قبضو ڪرڻ
جو هو.  پر سندس اهو ارادو لينن ۽ ٽراسڪي جي حڪمت عمليءَ سان ٽڪراءَ ۾ هو، جنهن تحت
اُٽر طرف وارسا تي قبضو ڪرڻ هو.

12–25 آگسٽ 1920ع تي وارسا جي هڪ اهم جنگ ۾ Tukhachevsky جيئن تيئن ڪري پولش
ڪمانڊرن Józef Piłsudski ۽  Władysław Sikorski مصروف ڪيو ويٺو هو پر اسٽالن Lwów
مان پنهنجا فوجي جٿا هٽائي  Tukhachevsky ڏانهن اُماڻي سندس مدد ڪرڻ کان انڪار ڪري
ڇڏيو. نتيجي ۾ سوويت روس جون فوجون جيڪي پولينڊ جي گادي جي هنڌ تي قبضي لاءِ وڙهي
رهيون هيون، پولينڊ ۾ چئني طرفن کان گهرجي ويون. نيٺ Lwów ۽ وارسا ٻنهي هنڌن تي
هارايو ۽ ان جو الزام اسٽالن تي لڳو. آگسٽ 1920ع ۾، اسٽالن ماسڪو واپس آيو ۽ پنهنجي
حق م دليل ڏنا ۽ احتجاجن فوجي ڪمانڊ تان استعيفا ڏئي ڇڏي. مارچ اَپريل 1920ع ۾، 22
سيپٽمبر 1920ع تي ٽراسڪيءَ، اسٽالن جي هلتَ تي کُلي تنقيد ڪئي.

1921ع ۾، سرخ فوج طرفان جارجيا تي قبضي ڪرڻ ۾ اسٽالن ڏاڍو فيصلو ڪندڙ ڪردار ادا
ڪيو، ان کان پوءِ هن خاص طور سوويت جارجيا ڏانهن ڏاڍي سختگير، مرڪزيت پسند پاليسيون
اختيار ڪيون. جارجيا ۾ اسٽالن جي ڪاروائين، اسٽالن ۽ لينن جي وچ ۾ ڏار پيدا ڪيا،
ڇالاءِ جو لينن موجب سڀني رياستن سان هڪجهڙو ورتاءُ جهڙو هئڻ گهرجي، ڇو جو سڀئي
سوويت رياستون برابر آهن.

پوءِ به لينن، اسٽالن کي وفادار ساٿي سمجهندو هو ۽ جڏهن لينن، ٽراسڪي ۽ ٻين
 سياستدانن سان تڪرار جي گَپَ ۾ ڦاسي پيو ته هن اسٽالن جي حمايت جو فيصلو ڪيو. ليو
ڪامنيف جي مدد سان لينن 1922ع ۾ اسٽالن کي جنرل سيڪريٽري مقرر ڪيو. هن عهدي سان
اسٽالن کي پنهنجا ڪيترائي ساٿي حڪومتي عهدن تي مقرر ڪرڻ جي طاقت ملي وئي.

مئي ۽ ڊسمبر 1922ع ۾ لينن کي اسٽروڪَ پوڻ سبب لينن کي گورڪيءَ ۾ نيم ريٽائرمينٽ
اختيار ڪرڻي پئي. اسٽالن اَڪثر هن سان ملڻ ويندو هو ۽ ٻاهر جي دنيا سان هن جي رابطي
ڪار طور ڪردار ادا ڪندو هو، پر پاڻ ۾ تڪرار ٿيڻ سبب، بنهي جي وچم تعلقات خراب ٿي
ويا. لينن پنهنجي هدايتي خطن ۾ جيڪي پوءِ سندس وصعيت بڻجي ويا ۾ اسٽالن جي ڏاڍي
گِلا ڪئي آهي. هن اسٽالن جي سياسي خيالن، اَڍنگن لڇڻن، خواهشن ۽ حد کان وڌيڪ طاقت
جي استعمال تي تنقيد ڪندي کيس سيڪريٽري جرنل جي عهدي تان هٽائي ڇڏڻ جي تجويز ڏني.
لينن جي نيم رٽائرمينٽ جي دوران، اسٽالن، ڪامنيف ۽ گريگوري زينوف سان ملي ٽراسڪي جي
خلاف هڪ هٿ گهڙيل اتحاد ٺاهيو. ائين انهن گڏجي 1923ع ۾ پارٽيءَ جي ٿيندڙ 12هين
ڪانگريس ۾ لينن جي ان وصعيت کي پيش ٿيڻ کان روڪي ڇڏيو. (لينن جي وفات کانپوءِ، مئي
1924ع ۾ پارٽيءَ جي تيرهين ڪانگريس ۾ اها نائبن جي ڪجهه چونڊ گروپن اڳيان پڙهي وئي،
پر ان جي اسيمبلين يا ڪانگريس جي دستاويزن ۾ ذڪر ڪرڻ کان جهل ٿيل هئي.

لينن جي 21 جنوري 1924ع تي فالج سبب گذاري وڃڻ کان پوءِ پولٽ بيورو جي هيٺين  سَتن
ميمبر نڪولائي بُخارين، ڪامنيف،  ايلڪسي ريڪوف، جوزف اسٽالن، ميخائل ٽامسڪي، ليون
ٽراسڪي ۽ گريگوري زينوويف ۾ اقتدار لاءِ جنگ شروع ٿي وئي.

هڪ دفعو وري، ڪامنيف ۽ زينوويف ،اسٽالن جي مدد ڪئي ته جيئن لينن جي وصعيت ٻاهر نه
اچي سگهي. ان دوران، اسٽالن جي نائبن جو ڪامنيف ۽ زينوويف سان تڪرار تيز ٿي ويو.
ٽراسڪي، ڪامنيف، ۽ زينوويف کي الڳ ٿلڳ ڪري اَڪيلائيءَ جو شڪار ڪرڻ کان پوءِ، پارٽي
جي مرڪزي ڪاميٽي ۽ پوءِ نيٺ پارٽي مان خارج ڪري ڪڍي ڇڏيا ويا.

پَرڏيهي پاليسيءَ جي حوالي سان، چين ۾ اُتر واري مهم، اسٽالن ۽ ٽراسڪيءَ جي وچ ۾
اختلاف جو اهم نقطو هئي. اسٽالن چاهيو تي ته چين جي ڪميونسٽ پارٽيءَ طرفان ڪميونسٽ
انقلاب آڻڻ لاءِ اُپاءَ وٺڻ جي بدرآن قومپرست ڪومَن تانگ سان اتحاد ڪري. ٽراسڪي،
چين جي ڪميونسٽ پارٽيءَ تي زور ڀريو ته اها ڪومن تانگ جي مخالفت ڪري ۽ مڪمل انقلاب
جي شروعات ڪري. اسٽالن اُتر واري مهم دوران ڪومن تانگ کي فنڊنگ ذريعي مدد ڪئي.
اسٽالن، ٽراسڪيءَ جي تنقيد جو مقابلو ڪندي، پنهنجي هڪ ڳجهي تقرير ۾ چيو هو ته ڪومن
تانگ ئي واحد پارٽي هئي، جيڪا سامراجين کي شڪست ڏيڻ جي صلاحيت رکي پئي، ڇالاءِ جو
چيانگ ڪائي شيڪ کي اَمير واپارين طرفان مالي مدد حاصل هئي ۽ تنهنڪري اسان کي هن جي
فوجن کي استعمال ۾ آڻي، ليمي وانگر نپوڙڻ کان پوءِ پوءِ بيڪار ٿيڻ تي، اُڇلائي ڇڏڻو
هو. پر اُتر مهم جي دوران، 1927ع جي سينگهائي قاتل عام ذريعي، شينگهائي جي ڪميونسٽ
پارٽيءَ جي ميمبرن جو قتل عام ڪري، چيناگ ان سڄي عمل کي پٺيان ڌڪي ڇڏيو.

لينن جي نيئن معاشي پاليسي (اين اي پي) جي ڀيٽ ۾ اسٽالن مرڪزي ضابطي هيٺ معشيت
ذريعي  تيزيءَ سان صنعتڪاريءَ ڪرڻ تي زوز ڏنو. 1927ع جي آخر ۾، اَناج جي فراهمي ۾
گهٽتائي اَچڻ کان پوءِ اسٽالن اجتماعي پوکي راهي زوز ڀريندي ڪولاڪ جي هارين طرفان
زخييرو ڪيل اَناج کي ضبط ڪرڻ جو حڪم ڏنو. نڪولائي بُخارين ۽  پريمئر اليڪسي ريڪوف
انهن پاليسين جي مخالف ڪئي ۽ لينن جي نيو ايڪانامڪ پالسيي ڏانهن ورڻ جي وڪالت ڪئي،
پر پولٽ بيورو جي باقي سڀني ميمبرن اسٽالن جو ساٿ ڏنو ۽ نومبر 1929ع ۾ بخارين کي
پولٽ بيورو مان نيڪالي ڏني وئي. اڳئين سال، ريڪوف کي ڪڍڻ کان پوءِ اسٽالن جي سفارش
تي ان جي جاءِ تي مولوٽوف کي رکيو ويو.

ڊسمبر 1934ع ۾، لينن گراڊ جي ڪميونسٽ پارٽيءَ جو باس سِرگئي ڪِيروف قتل ٿي ويو.
اسٽالن، ان کي هڪ وسيع سازش قرار ڏيندي ان جو الزام تخريبڪارن ۽ ٽراسڪائيز
(ٽراٽسڪائٽن) تي هنيو. هن اندروني دشمنن خلاف هڪ وڏي صفائي مهم جي شروعات ڪندي، کين
ڪُوڙن مقدمن ذريعي سزائون ڏياري ڦاسيون ڏئي ڇڏيون يا سائيبيريا جي گُلاڪس ۾ قيد ڪري
ڇڏيو. ان مهم جي متاثرن ۾، پراڻا دشمن بُخارين، ريڪوف، ڪامنيف ۽ زينوويف پڻ شامل
هئا. اسٽالن پنهنجي وفادار نِڪولائي زيحوف کي ”اين ڪي وي ڊي“ پوليس جو سردار مقرر
ڪري، ”اين ڪي وي ڊي“ مان جهونن بالشيوڪن جي صفائي ڪري ڪڍڻ جي ذميوراري ڏني. جڏهن
سندس اقتدار جو ڪو به سنجده مخالف نه بچيو ته 1938ع ۾ اسٽالن صفائي مهم ختم ڪئي.
زيحوف کي پوءِ وڏو ڏهڪاءُ پکيڙڻ جو الزام ڏئي نوڪري مان ڪڍيو ويو ۽ ڦاسي ڏني وئي. 

اسٽالن رياست جي ڳجهي پوليس ۽ ڳُجهن ادارن جي دائري ۽ طاقت ۾ تمام گهڻو اضافو آندو.
هن جي رهنمائي هيٺ جرمني، برطانيا، فرانس، جاپان، ۽ آمريڪا سيمت دنيا جي اَڪثر ملڪن
۾ روسي ڳجهن ادارن پنهنجا نيٽ ورڪ قائم ڪرڻ شروع ڪري ڇڏيا. اسٽالن، ڪميونسٽ
انٽرنيشنل تحريڪ کي ڪافي حد تائين دخل اندازي طور استعمال ڪيو ۽ ڪوششون ورتيون ته
ٻاهريون ڪميونسٽ پارٽيون لاڳيتو سوويت يونين ۽ اسٽالن جون حمايتي ئي رهن.

اسٽالن جي صلاحيتن جو مثال 1940ع ۾ ان وقت سامهون آيو، جڏهن هن جي منظوريءَ سان
ڳُجهي پوليس ۽ غير ملڪي جاسوس ذريعي ليون ٽراسڪيءَ کي ڌوڪي سان قتل ڪرايو ويو هو.

سوويت يونين ۾ لينن ۽ اسٽالن بنهي جي شخصيت پرستي کي گڏيل طور تي  اُڀاريو ويو.
تاريخ جي گهڻين شخصيتن جي وڏائي کي ان انداز سان ماپيو وڃي ٿو ته  گهڻن شهرن ۽ ڳوٺ
جا نالا مٽائي ڪنهن شخصيت تي رکيا ويا. (ڏسو جاين جي لسٽ، جن جا نالا مٽائي اسٽالن
جي نالي تي رکيا ويا) ”اسٽالن انعام“ ۽ ”اسٽالن امن انعام“، اسٽالن جي اعزاز ۾ رکيا
ويا هئا. اسٽالن پنهنجي لاءِ هي خطاب قبول ڪيا. (مثال طور، ”ڪوريفيحس آف سائنس“،
”قوم جو اَبو“، ”برليئنٽ جينئس آف هيومنٽي“، ”ڪميونزم جو عظيم معمار“، ”گارڊنر آف
هيومن هيپي نيس (انساني خوشين جو باغبان)“ وغيره ۽ 1917ع جي انقلاب ۾ پنهنجو پاڻ کي
اهم ڪردار ڏيارڻ لاءِ هن نئين سر  سوويت تاريخ لکائڻ ۾ مڊڊ ڪئي. ساڳي ئي وقت، نڪيتا
خروچيف جي مظابق، هن (اسٽالن) جو اصرار هو ته اهو تاريخ ۾ واقعي ۾ به عظيم ۽ عير
معمولي شخصيت طور ياد رکيو ويندو. ذريعن مطابق هن جو قد لڳ ڀڳ 5 فٽ، 4 انچ (163
سينٽي ميٽر) هو، پر اسٽالن جا قدآور مجسما هن جي جسماني بيهڪ اهڙي ڏيکارين ٿا ڄڻڪ
اهو زار ايلگزينڊر III جيترو ڊگهو هو.

ٽراسڪيءَ اسٽالن جي شخصيت پرستيءَ تي تنقيد ڪئي. پر ٻئي مهاڀاري جنگ کانپوءِ،
اسٽالن جو نالو قومي تراني ۾ شامل ٿيڻ سا اها (اسٽالن جي شخصيت پرستي) پنهنجي انتها
تي پهچي وئي. ادب، شاعري، موسيقي، پينٽنگز ۽ فلمون، اسٽالن جي چاپلوسي ۽ نمائش جو
مرڪز بڻجي ويون. اڪثر هن کي خدا جهڙيون خوبيون ۽ خاصيتون رکڻ واري طور ساراهيو
ويندو هو، ائين محسوس ڪرايو ويندو هو، ڄڻڪ هن اَڪيلي سر ئي ٻي عالمي جنگ کٽي هئي.
جنهن مٿائين سطح تي اسٽالن پنهنجو پاڻ کي رکندو هو ان جي اها حيثيت بهرحال بحث جوڳي
آهي.

نِڪيٽا خورشيف پنهنجي 1956ع جي هڪ تقرير ۾ هنن لفظن ۾ اسٽالن جي شخصيت پرستيءَ جي
ملامت ڪئي: اها مارڪسزم، ليلنزم سان وڏي ناانصافي ٿيندي، جيڪڏهن اسين چئون ته هڪ
شخص ۾ سُپر مين وانگر مافوق الفطرت خوبيون ۽ خاصيتون آهن، جيڪي خدا سان مشاهبهت رکن
ٿيون. خروشيف جي تقرير ۽ خاص طور 1961ع ۾ ٿيل ڪميونسٽ پارتيءَ جي ڪانگريس طرفان ان
جي تصديق کانپوءِ نه رڳو سوويت يونين ۾ بلڪي بين سوشلسٽ ملڪن ۾ به اسٽالن جون هزارن
جي تعداد ۾ يادگارون تباهه ڪيون ويون. مثال طور، نومبر 1961ع ۾، برلن جي يادگار
اسٽاليني کي هڪ ڳُجهي آپريش ذريعي هٽائي ڇڏيو ويو هو.

اسٽالن، ڪميونسٽ پارٽي جي سينٽرل ڪاميٽيءَ جي پولٽ بيورو جي سربراهه جي طور تي،
1931ع ۾، عطيم صفائي جي نالي تي،  پارٽي ۾ داخل ٿيل ”موقعي پرستن“ ۽ ”رد انقلابين“
کي پارٽيءَ مان ڪڍڻ کان پوءِ مطلق طاقت حاصل ڪرڻ ۾، مڪمل طور تي ڪامياب ٿي ويو. اهي
جن کي پَرج جي طرفان نشانو بڻايو ويندو هو، انهن کي گهڻو ڪري پارٽيءَ مان ڪڍي ڇڏيو
ويندو هو، پر ڪجهه جي خلاف وڌيڪ سخت اُپائن طور NKVD جي ٽروئيڪا ذريعي مقدمو هلائڻ
کانپوءِ سزا تي عمل ڪرائڻ لاءِ کين گُلاگ جي ليبر ڪيمپن ڏانهن اُماڻي ڇڏيو ويندو
هو. ...

1930ع جي ڌاري، اشٽالن، لينن گراڊ جي ڪميونسٽ پارٽيءَ جي سربراهه سرگئي ڪيروف جي
وڌندڙ مقبوليت ڏسي فڪرمند ٿي ويو. 1934ع ۾، مرڪزي ڪاميٽيءَ لاءِ پارٽيءَ جي ڪانگريس
۾ ٿيل ووٽن ۾ اسٽالن هڪ سئو ناڪاري ووٽ حاصل ڪيا ۽ ڪيروف، رڳو ٽي ناڪاري ووٽ حاصل
ڪيا، جيڪي ڪنهن به اميدوار جي مقابلي ۾ سڀ کان گهٽ هئا. ڪيروف جي قتل کانپوءِ، جيڪو
ٿي سگهي ٿو ته اسٽالن پاڻ ڪرايو هجي کانپوءِ اسٽالن منصوبابنديءَ تحت ڪوشش ڪئي ته
مخالف اَڳواڻن جن ۾ ٽراسڪي، ڪامنيف ۽ زينوئيف کي ان قتل جي ڪيس ۾ ڦاسيو وڃي. قتل جي
تحقيقات ڊگهي ٿيندي وئي. اسٽالن ”دهشتگرد تنظيمن ۽ دهشتگرڊاڻين ڪارواين“ جي نالي
سان هڪ نئون قانون پاس ڪيو، جنهن تحت دفاع جي وڪيل، وڪيلِ صفائي، اپيل وغيره کي
تڪڙو ڏهه ڏينهن اندر اُڪلائي فيصلو ڏيڻو هو. 

تنهن کان پوءِ ٻيا به مقدما هلايا ويا، جيڪي ماسڪو ٽرائلز جي نالي سان ڄاتا وڃن ٿا
جن جو طريقيڪار سڄي ملڪ تي دهرايو ويو. قانون جي آرٽيڪل 58 تحت رد انقلاب ۽ سوويت
يونين خلاف سرگرمين کي ڏوهه قرار ڏيندي، آرٽيڪل 58 کي وسيع انداز ۾ لاڳو ڪيو ويو
هو. ”عوام جو دشمن“ جي الزام تحت جيڪڏهن ڪنهن کي موت جي سزا نه به ڏني ٿي وئي، ته
به رڳو تفتيش، ايذاءَ، جانچ، ۽ ملڪ بدريءَ جو عقوبتون ۽ پيڙائون ئي ڪنهن کي به پورو
ڪرڻ لاءِ ان قانون تحت ڪافي هيون. اسٽالن پنهنجي هٿ چونڊيل جلاد ويسلي بِلاخن کي
ڪجهه هائي پروفائيل موت جون سزائون ڏيڻ جو ڪم سپرد ڪيو ويو هو.

سرخ فوج ۾ گهڻ ئي فوجي اڳواڻن کي ڏوهي قرار ڏئي وڏي پئماني تي صفائي (پَرج) جي
پيروي ڪئي وئي. تمام گهڻ اعليٰ سطحي انقلابين ۽ پارٽي ميمبرن تي ڏاڍ،  نيٺ ليون
ٽراسڪيءَ کي اها دعويٰ ڪرڻ تي مجبور ڪيو هو ته هڪ وڏو ”رت جو درياءُ“ اسٽالن جي
حڪومت کي لينن کان بلڪل الڳ ڪري چڪو آهي. ٽراسڪي، جيڪو جنوري 1937ع کان ميڪسيڪو ۾
جلاوطني ۾ گذاري رهيو هو کي 1940ع ۾ قتل ڪرائڻ کانپوءِ پارٽي جي ليڊرن مان اسٽالن
جو آخري مخالف به ختم ٿي ويو.

جوزف اسٽالن ۽ ولايمير مِليوتن (جيڪو 1937ع ۾ جيل ۾ گذاري ويو) کان سواءِ لينن جي
ڪابينا جي ميمبرن مان ڪو به قدرتي موت ڪو نه مئو هو بلڪي اصل ۾ انهن سڀني جو صفايو
ڪيو ويو هو.

NKVD جي قومي دستن پنهنجي ڪاروائين ۾ (عير ملڪي قوميتن) جيئن پولش، نسلي جرمنز ۽
ڪورين وغيره جا ساڍا ٽي لک 350,000 جن (144,000 پولش) هئا کي گرفتار ڪيو ويو
۽ 247,157 (110,000 پولشن) کي قتل ڪيو ويو هو. ...

سوويت آرڪائيواز جي روشنيءَ ۾، تاريخدانن جي مطابق، لڳ ڀڳ 700,000 ستَ لکَ (1937ع ۾
353,074 ۽ 1938ع ۾ 328,612) عام سوويت شهرين، ورڪرن، هارين، رازن، استادن، پادرين،
موسيقارن، فوجين، ۽ رقاصائن کي وڏي پئماني تي بي رحمي سان قتل ڪيو ويو. ...

اولهه جي ڪجهه ماهرن مطابق، سوويت آرڪائيوز مان مليل ثبوتَ گهٽ، اَڻپورا ۽ اعتبار
جوڳا ناهن.

اسٽالن ذاتي طور تي 1937ع ۽ 1938ع ۾ 375 فهرستن (40,000 ماڻهن) کي موت سزا ڏيڻ تي
صحي ڪئي هئي جن مان 90 سيڪڙو کي گوليون هڻي ماريو ويو هو. ...

1930ع ۽ 1940ع دوران، سوويت ليڊرشپ، سوويت حڪومت جي مخالفن ۽ فرار ٿي ويلن کي قتل
ڪرائڻ لاءِ NKVD جا اِسڪواڊز موڪليا هئا. 

ٻي مهاڀاري جنگ کان ڪجهه عرصو پهرين، ان دوران ۽ ان کان يڪدم پوءِ اسٽالن وڏي
پئماني تي جلاوطنين جو هڪ اهڙو سلسلو شروع ڪرايو جنهن سوويت يونين جي نسلي نقشي تي
وڏا اَثر وڌا. هڪ اندازي موجب، 1941ع کان وٺي 1949ع تائين لڳ ڀڳ 3.3 ملين ماڻهن کي
سائيبريا ۽ وچ ايشائي رياستن ڏانهن زبردستي اُماڻي ڇڏيو ويو. ڪجهه اندازن مطابق، لڏ
پلاڻ تي مجبور ڪيل آباديءَ جو 43 سيڪڙو بُک ۽ بيمارين ۾ وڪوڙجي مري کپي ويو. 

صحيح يا غلظ الزام،  پر اصل ۾ علحدگي جي تحريڪ اُڀرڻ جي ڊپ، سوويت حڪمراني خلاف
مزاحمت ۽ جرمنن کي علائقي تي قبضي ڪرڻ ۾ مدد ڏيڻ جي شڪ جي بنيادن تي لاڏ پلاڻ ڪرائڻ
جو اهو فيصلو ٿيو. ... قفقاز تي نازي جرمنيءَ جي مختصر قبضي کانپوءِ جابلو علائقن
جي پنجن ئي ننڍين آبادين ۽ ڪرائيميا جي تاتارين کي پنهنجو سامان سَڙو کڻڻ جو موقعو
ڏيڻ کان سواءِ ئي، هڪ لک کان وڌيڪ آبادين کي زبردستي اُتان لڏايو ويو هو.

مخصوص نسلي گروهن، جهڙوڪر، سوويت ڪورين، وولگا جي جرمنن، ڪرائيميا جي تاتارين، ۽
چيچن ۽ گهڻن ئي پولشن نسلي گروهن جي وفاداري تي، اسٽالن جي اعتماد جي کوٽ جي نتيجي
سبب کين اهم اسٽرٽيجڪ غلائقن مان جبري طور ڪڍي، مرڪزي سوويت يونين، خاص طور تي
قازقستان ۽ وچ ايشيا جي علائقن ڏانهن منتقل ڪيو ويو. ڪجهه اندازن مطابق، درپدر ٿيلن
مان هزارين شايد دڳ ۾ ئي مري کپي ويا هوندا.

سرڪاري سوويت اندازن مطابق، 14 ملين کان وڌيڪ عوام کي 1929ع کان 1953ع تائين گلاگ
مان گذارڻ سان گڏ 7 کان 8 ملين عوام سميت (ڪئي علائقن جي سڄين جي سڄين قوميتن کي)
زوريءَ علائقو بدر ڪري، سوويت يونين جي ڏورانهن علائقن ڏانهن اُماڻيو ويو هو.

فيبروري 1956ع ۾، نِڪيتا خروچيف، زوريءَ زبردستي ڪرايل جلاوطين کي ننديندي ان کي
لينن ازم جي خلاف ورزي قرار ڏنو ۽ توڻي جو ڪجهه کي واپس به اچڻ ڏنو ويو، پر اصل ۾
گهڻي عرصي تائين ائين نه ٿي سگهيو، وڃي 1991ع ۾ تاتارين، مسخيٽينز، ۽ وولگا جرمنن
کي گڏيل طور  پنهنجي وطنن ڏانهن موٽي اچڻ جي اجازت ڏني وئي. پوءِ جلاطنين دوران
کاڌل سخت ڏکن سور جي يادگيرين، بالٽڪ رياستن، تاتارستان ۽ چيچنيا ۾ علحدگي پسند
تحريڪن جي اُڀار ۾ ڏاڍو اهم ڪردار ادا ڪيو.

اسٽالن جي حڪومت زراعت کي جبري طور تي اجتماعي پوک تي منتقل ڪري ڇڏيو. جنهن جو مقصد
وڏي پئماني تي، مشينن جي ذريعي فارمن جي پيداوار وڌائڻ، هارين کي سڌو سنئون سياسي
ضابطي ۾ آڻڻ ۽ بهتر نموني سان ٽيڪس گڏ ڪرڻ هو. اجتماعي پوک ايڏي وڏي پئماني تي
سماجي تبديليون آنديون، جو ايتريون وڏيون تبديليون، ويڳاڻپ ۽ 1861ع ۾ غلامي جي
خاتمي جي دور کانپوءِ ڏسڻ ۾ آيون هيون. اجتماعي پوک تمام گهڻ هارين جي معيار
زندگيءَ ۾ تمام وڏي لاٿ آندي، جنهن جي نتيجي ۾ هاري سخت ردعمل تي لهي آيا.

اجتماعي پوک جي پهرين سال صنعتي پيداوار 200 سيڪڙو، ۽ زرعي پيداوار 50 سيڪڙو وڌڻ جو
اندازو لڳايل هو، پر اهي اميديون پوريون نه ٿي سگهيون. اسٽالن ان اَڻ گهربل ناڪامي
جو الزام ڪلاڪس (اَمير هارين) تي هنيو جن اجتماعي پوکي راهي جي مخالفت ڪئي هئي. ...
سرڪاري آرڪائيواز جا انگ اکر ٻڌائين ٿا ته 1930ع جي دوران ڊي ڪُلاڪائيزيشن تحت
29201 هارين کي موت جون سزائون ڏنيون ويون.

اجتماعي کيتي ٻن مرحلن ۾، اسٽالن جي مشهور ايڊيٽوريلن ”ڊِزي ود سَڪسيس“ ۽ ”رپلائي
تو ڪليڪٽِو فارم ڪامريڊز“ جي سبب هڪ سال لاءِ پيل خلل اصل ۾ شروعاتي حڪمت عملي ۾
ناڪامي کان پوءِ وري وڏي حڪمت عملي سان ان تان هٿ کڻي وڃڻ اصل ۾ اسٽالن جي زبردست
صلاحيتن کي ظاهر ڪري ٿو.

ڏڪارَ يو ايس ايس آر جي يوڪرين ۽ ڏکڻ روس کي سخت متاٿر ڪيو. ان وقت سوويت يونين ۾
ڏڪار سبب مرڻ وارن جي انگ جو اندازو لڳ ڀڳ 5 کان 10 ملين ماڻهن جو آهي. ...

جنگ جي نقصانن ۽ ڪٺور سوڪڙ (خشڪ ساليءَ) جي نتيجي ۾ 1947ع ۾ يو ايس ايس آر کي وڏي
ڏڪار کي منهن ڏيڻو پيو پر اقتصاديات جي ماهر مائيڪل اِلمان دليل ڏئي ٿو ته جيڪڏهن
حڪومت اناج جي ذخيرن جو صحيح انتظام ڪري ها ته ان ڏڪار کان ٻچي سگهجيو پئي. ڏڪار جي
سبب هڪ اندازي موجب 1 کان 1.5 ملين زندگين جي نقصان برداست ڪرڻو پيو ... 

گهڻو ڪري هالوڊومور ڏڪار کي يوڪريني نشل ڪشيءَ جي حوالي طور ورتو وڃي ٿو چيو وڃي ٿو
ته اهو سوويت يونين طرفان انجنيئرڊ هو ته جيئن يوڪريني عوام کي ناس ڪري، يوڪريني
قوم کي هڪ سياسي عنصر ۽ سماجي وجود جي طور تي برباد ڪري ڇڏجي. ...

سوويت يوڪرين ۾ ڏڪار سبب موتن جو ڪُل تعداد موجوده اندازن موجب 2.2 ملين کان 4 يا 5
ملين تائين آهي.

جنوري 2010ع ۾ يوڪرين جي هڪ عدالت، 1932–1933ع ۾ يوڪرين ۾ وڏي پئماني تي ڏڪار منظم
ڪرڻ جي ڏوهه ۾ اڳوڻي سوويت يونين جي جورف اسٽالن، لزار، اسٽانيليف ڪوسيار ۽ ٻين کي
نسل ڪشيءَ جو مجرم قرار ڏنو. ...

ٿوري بين القوامي واپار، عملي طور تي جديد ڍانچو نه هئڻ ۽ ڪميونسٽ پاليسين ڏانهن
بين الاقومي ردعمل جي سبب بنيادي سرمايو نه هئڻ سبب، اسٽالن حڪومت طرفان صنعتڪاري
جي قيمت عام شهرين کي ادا ڪرڻي پئي ... ۽ اسٽالن ڏاڍي بي رحمي سان ڪولاڪس مان دولت
نپوڙي ڪڍي.

1933ع ۾، پورهيتن جي اصل ڪمائي 1926ع جي حد کان ون ٽينٿ سطح تي هيٺ ڪري پئي. ليبر
ڪيمپن ۾ عام ۽ سياسي قيدي بنا اُجوري جي ڪم ڪرڻ تي مجبور هئا. ...

شروعاتي خلل ۽ ناڪامين جي باوجود، پهرين ٻن پج سالن وارن منصوبن، تمام ڪمزور
اقتصادي بنياد هجڻ جي باوجود تيز تر صنعتڪاري حاصل ڪئي. جيتوڻيڪ عام طور تي ان
ڳالهه تي اتفاق آهي ته سوويت يونين هڪ اهم سطح تائين اقتصادي ترقي اسٽالن تحت حاصل
ڪئي، پر اها اقتصادي ترقي ڪهڙي قيمت تي حاصل ٿي ان تي اختلاف آهي. ...

رابرٽ لوئس جي مطابق، پنج ساله منصوبابندي وڏي حد تائين ماضيءَ جي پٺتي پيل سوويت
معشيتَ کي جديد بنائڻ ۾ مدد ڏني. ...

سوويت يونين ۾ سائنس سان گڏ آرٽ ۽ ادب به اسٽالن ۽ ان جي حڪومت جي نظرياتي ضابطي
هيٺ هو. ...

سوويت حڪومت تحت سماجي لبرلائيزيشن مان عوام وڏا فائدا پڻ حاصل ڪيا. ڇوڪرين کي بهتر
۽ برابري جي طور تي تعليم ڏني وئي، عورتن ۽ خاندانن جو معيار زندگي بهتر بڻائڻ لاءِ
عورتن کي روزگار ۾ برابري جا حق ڏنا ويا هئا. اسٽالنسٽ ترقيءَ عام سوويت شهرين جي
معيار زندگي، صحت جي سهولتن، صحت جي سارسنڀال ۾ بهتري ۽ عمر جي عرصي ۾ واڌارو آندو.
اسٽالن جي پاليسين، سوويت عوام کي صحت ۽ تعليم جون تمام گهڻيون سهولتو عطا ڪيون،
جنهن جي اَثر تحت هڪ اهڙي پهرين پيڙهي پيدا ٿي، جيڪا ٽائيفس، ڪالرا ۽ مليرا جهڙين
موذي بيمارين کان آزاد هئي. انهن پيمارين جي  وِچڻڻ جي عمل ۾ ريڪارڊ لاٿ اَچڻ سبب
زندگي وڌڻ جو عرصو ڏهاڪن تايئن ڊگهو ٿي ويو.

اسٽالن تحت سوويت مائين جي اها پهرين پيڙهي هئي جنهن کي اسپتالن ۾ ٻار جي پيدائش
کان پهرين ۽ پوءِ جي صحت جي سارسنڀال جون بهترين سهولتون حاصل ٿيون. اقتصادي ترقيءَ
کان پوءَ معيار زندگيءَ ۾ واڌاري اَچڻ جو هڪ مثال سٺي تعليم پڻ هئي. اسٽالن جي
حڪمرانيءَ دوران پيدا ٿيل پهرين پيڙهي هئي، جنهن وڏي پئماني تي معياري تعليم حاصل
ڪئي. انجنيئرن کي صنعتي ٽيڪنالوجي سکڻ لاءِ پَرڏيهه موڪليو ويو ۽ سوين پَرڏينهي
انجنيئرن کي معاهدن تي روس آنديو ويو هو. ٽرانسپورٽ جي ذريعن ۾ سڌارا آندا ويا ۽
گهڻن ئي نون هنڌن تي ريلوي جو نظام پهچايو ويو. پنهنجي ڪوٽا کان وڌيڪ ڪم ڪري
ڏيکاريندڙ ترغيب طور ڪافي مراعتون وصول ڪندا هئا، جنهن مان اهي تيزي سان  اقتصادي
ترقي ڪندڙ سوويت معاشري طرفان وڏي پئماني تي پيدا ڪيل شيون خريد ڪري سگهندا هئا.

ٻي عالمي جنگ ۽ ڏاڍ جي نتيجي ۾ افرادي قوت ۾ گهٽتائي ۽ صنعڪاري جي سبب وڌندڙ گهرج،
بچي ويلن لاءِ خاص طور تي عورتن لاءِ روزگار جا وڏا موقعا پيدا ڪيا.

جيتوڻيڪ، پيدائشي طور تي جارجين هو پر سياست ۾ اَچڻ کان پوءِ هن خاص طور تي روسي
تاريخ، ٻولي، 1930ع ۽ 1940ع جي روسي قومي هيروز ۽ روسي قوم پرستيءَ کي هٿي وٺرائي.
...

جارجين آرٿوڊاڪس عقيدي ۾ وڏو ٿيڻ کان پوءِ اسٽالن مذهب جو انڪاري تيڻ کان پوءِ ملحد
بڻجي ويو. هن جي حڪومت اسڪولن ۾ خاص الحادي تعليم، مذهب مخالف پروپيگنڊا، سرڪاري
ادارن ۾ مذهب مخالف ڪم (سوسائٽي آف دي گاڊليس)، تفريقي قانونن ۽ مذهبي معتقدن جي
خلاف دهشتگرديءَ جي مهم ذريعي الحاد کي زور وٺرايو. 1930ع جي آخر ڌاري، سوويت يونين
۾ ڌرم سان کليل نموني لڳاپيل هئڻ جي دعويٰ ڪرڻ ڏاڍو جوکائتو بڻجي چڪو هو. ...

اسٽالن ۽ ان جي حامين ان خيال کي اُڀاريو ته 1920ع جهڙي پٺتي پيل روس ۾ (”سوشلزم هڪ
ملڪ ۾“) تحت سوشلزم آڻڻ کانپوءِ ان کي مضبوط بنيادن بيهاري قائم رکي سگهجي ٿو. ....

محققن جن سوويت يونين جي خاتمي کان پهرين 1991ع ۾ اسٽالن حڪومت تحت قتل ٿيلن کي ڳڻڻ
جي ڪوشش ڪئي ان مطابق انهن جو تعداد 3 کان 60 ملين آهي. ....

23 آکسٽ 1939ع ۾ فرانس ۽ برطانيا سان جرمني مخالف اتحاد ٺاهڻ ۾ ناڪامي کان پوءِ،
سوويت يونين، نازي جرمنيءَ سان اڳرائي نه ڪرڻ جي هڪ معاهدي ۾ داخل ٿيو، جنهن لاءِ
سوويت پرڏيهي وزير وياچيسلاف مولوٽوف ۽ جرمني جي پرڏيهي وزير Joachim von
Ribbentrop جي وچ ۾ ڳالهيون ٿيون هيون. ....

22 جون 1941ع جو صبح سويري، ايڊولف هٽلر ميثاق جي خلاف ورزي ڪندي، آپريشن بارباروسا
جي ذريعي اوڀر جي محاذ تي سوويت يونين خلاف جنگ شروع ڪري معاهدي کي ٽوڙي ڇڏيو. ان
حوالي سان، 1940ع جي سرءُ جي موسم ۾، اسٽالن کي اڳواٽ ئي ڊچ ڪميونسٽ پارٽي سان
لاڳاپيل ريڊ آرڪيسٽرا طرفان چِتاءُ موڪليو ويو هو ته هٽلر سوويت يونين تي حملي ڪرڻ
جي تياري ڪري رهيو آهي. جيتوڻيڪ اسٽالن کي جاسوسن ۽ جرنلن کان به ان حوالي سان
چتاءَ مليا، پر اسٽالن جو خيال هو ته جيستائين جرمني برطانيا کي شڪست نٿي ڏئي وٺي،
تيستائين جرمني، سوويت تي حملو نه ڪندي. 1941ع جي آخر تائين، سوويت فوج جو 4.3 ملين
تائين جاني نقصان ٿي چڪو هو ۽ جرمني جون فوجون 1,050 ميل (1,690 ڪلوميٽر) اندر
تائين گهِڙي آيون هيون. ...

جڏهن جرمن دٻاءُ وڌائيندي اڳيان وڌيا پئي، تڏهن به اسٽالن کي جرمنيءَ تي اتحادي
فوجن جي فتح جو يقين هو. سيپٽمبر 1941ع ۾، اسٽالن برطانوي سفارتڪارن کي ٻڌاايو ته
اهو ٻه معاهدا چاهي ٿو: (1) گڏيل تعاون / امداد جو معاهدو (2) ٻيو ته هٽلر سان اوڀر
يورپ جي ورهاڱي لاءِ ٿيل Molotov–Ribbentrop ميثاق تحت روس جيڪي علائقا سوويت يونين
جي اَثر هيٺ آهن اهي روس کي ملندا. ...

سوويت يونين طرفان، جرمني جي اهم اسٽريٽيجڪ اوڀر مهم کي پري ڌڪڻ کانپوءِ توڻي جو
سوويت يونين جو 2.5 ملين جو جاني نقصان ٿي چڪو هو، پر ان جي باوجود به سوويت يونين
اوڀر محاذ جي جنگ ۾ تيزيءَ سان اڳڀرائي ڪندي اڳيان وڌندو ويو.

نومبر 1943ع ۾ اسٽالن تهران ۾ چرچل ۽ روز ويلٽ سان ملاقات ڪئي. پارٽيون پوءِ ان
ڳالهه تي متفق ٿيون ته برطانيا ۽ آمريڪا مئي 1944ع ۾ ڏکڻ فرانس تي هڪ الڳ حملي سان
گڏ فرانس جي ڪراس چينل تي حملي جي شروعات ڪنديون. ...

1945ع ڌاري، نازي جرمنيءَ جي آخري ڏينهن ۾، اوڀر ۾ 1،9 ملين جرمن فوجي، 6.4 ملين
ريڊ آرمي جي فوجين، جڏهن ته اولهه جي محاذ تي 1 ملين جرمن فوجي 4 ملين اولهه جي
اتحادي فوجن سان وڙهي رهيا هئا. ...

برلن تي قبضي کان پوءِ، اطلاعن مطابق، سوويت فوجين سووين هزارن کان وٺي ٻن ملين
مائين تايئن ۽ 50،000 هزار ماين سان ٻداپسٽ تي قبضي دوران ڏاڍائي (بلادڪار) ڪئي.
...

اسٽالن، هڪ ڀيري پاڻ سان گڏ پولٽ بيورو ۾ هڪ ڪُڪڙَ کڻي آيو ۽ سڀني جي آڏو ان جو هڪ
هڪ ڪري پَر پَٽڻ لڳو، ڪڪڙ سور منجهان رَڙندو رهيو، پر اسٽالن هڪ هڪ ڪري ان جا سڀئي
پَرَ پٽي اڇلائي ڇڏيا. پوءِ ڪُڪڙَ کي فرش تي اڇلائي ڇڏيو ۽ کيسي مان ڪجهه داڻا ڪڍي
ڪڪڙ ڏانهن اڇلائي هلڻ لڳو، ڪڪڙ به داڻا چڳندو اسٽالن جي پٺيان هلڻ لڳو، اسٽالن،
لاڳيتو داڻا اُڇلائيندو ويو ۽ ڪڪڙ داڻا چُڳندو سندس پٺيان هلڻ لڳو ۽ نيٺ اسٽالن جي
پيرن ۾ اچي بيهي رهيو. اسٽالن، پنهنجي ڪامريڊز ڏانهن نهاريو ۽ چيو، سرمائيندار
رياستن جو عوام به هن ڪُڪڙَ وانگر آهن. سندن حڪمران، پهريائين کانئن سڀ ڪجهه ڦري
کين جڏو ڪري ڇڏين ٿا. پوءِ ٿوري خوراڪ يا سهولتون ڏئي سندن مسيحا بڻجي وڃن ٿا ۽
پوءِ ڪجهه سڪن ۽ ڪجهه گراهن جي عيوض معاشي غلامي جي ور چڙهيل ۽ اجتماعي شعور کان
وانجهيل عوام اها ڳالهه وساري ويهي ٿو ته انساني روپ ۾ انهن بگهڙن ئي ته کين چوپائي
جي درجي تي پهچايو آهي.

پنهنجي جوانيءَ ۾ اسٽالن سٺن شاعرن ۾ شمار ٿيندو هو. هن جا ڪجهه نظمَ Ilia
Chavchavadze's journal Iveria ۾ ڇپيا ۽ پوءِ مرَتب ڪيا ويا.



https://sd.wikipedia.org/wiki/%D8%AA%D9%88%D8%AD%D9%8A%D8%AF

اسلامي عقيدي مطابق الله کي سڄي ڪائنات جو هڪ اڪيلو خالق ڪري مڃڻ کي توحيد چئجي ٿو.
توحيد جو مطلب آهي هڪ خدا کي مڃڻ ۽ مڪمل طرح پنهنجي دل ۽ دماغ سان ان سان ڳنڍجي
وڃڻ. اها ئي خدا ۽ انسانيت جي منزل آهي. هن دنيا ۾ اهوئي انسان ڪامياب آهي، جيڪو هڪ
خدا کي ئي پنهنجو سڀ ڪجهه بڻائي ڇڏي. هر ڪو انسان هڪ اڻپورو وجود آهي. خدا سان پاڻ
کي ڳنڍي، هو پنهنجو پاڻ کي مڪمل ڪندو آهي.

شيعه مسلڪ ۾ الله جي وحدانيت کي سڃاڻڻ لاءِ ٻن حصن ۾ توحيد کي جدا ڪيون آهي هڪ صفات
ثبوتيه ء ٻي صفعات سلبيه آهي.

قرآن جي مطابق شرڪ جو عقيدو. سڀني انساني برائين جي پاڙ آهي. ان جي ڀيٽ ۾ توحيد جو
عقيدو سڀني انساني خوبين جو سرچشمو آهي. قرآن شريف ۾ واضح لفظن ۾ اهو اعلان ڪيو ويو
آهي ته: اِنَّ اللّٰہَ لَا یَغۡفِرُ اَنۡ یُّشۡرَکَ بِہٖ وَ یَغۡفِرُ مَا دُوۡنَ
ذٰلِکَ لِمَنۡ یَّشَآءُ ۚ وَ مَنۡ یُّشۡرِکۡ بِاللّٰہِ فَقَدِ افۡتَرٰۤی اِثۡمًا
عَظِیۡمًا (النساء: 48) ”بيشڪ الله نه بخشيندو جو ان سان شرڪ ڪيو وڃي ۽ ان کان
سواءِ جنهن لاءِ چاهيندو معاف ڪندو ۽ جنهن شرڪ ڪيو، بيشڪ ان وڌيڪ گناهه جو بهتان
ٺاهيو.“

قرآن ڪريم ۾ توحيد جي عقيدي کي هڪ آيت ۾ هن ريت بيان ڪيو ويو آهي: اَللّٰہُ لَاۤ
اِلٰہَ اِلَّا ہُوَۚ اَلۡحَیُّ الۡقَیُّوۡمُ ۬ۚ لَا تَاۡخُذُہٗ سِنَۃٌ وَّ لَا
نَوۡمٌ ؕ لَہٗ مَا فِی السَّمٰوٰتِ وَ مَا فِی الۡاَرۡضِ ؕمَنۡ ذَا الَّذِیۡ
یَشۡفَعُ عِنۡدَہٗۤ اِلَّا بِاِذۡنِہٖ ؕ یَعۡلَمُ مَا بَیۡنَ اَیۡدِیۡہِمۡ وَ مَا
خَلۡفَہُمۡ ۚ وَ لَا یُحِیۡطُوۡنَ بِشَیۡءٍ مِّنۡ عِلۡمِہٖۤ اِلَّا بِمَا شَآءَ ۚ
وَسِعَ کُرۡسِیُّہُ السَّمٰوٰتِ وَ الۡاَرۡضَ ۚ وَ لَا یَـُٔوۡدُہٗ حِفۡظُہُمَا ۚ
وَ ہُوَ الۡعَلِیُّ الۡعَظِیۡمُ (البقره: 255) ”الله اهو معبود برحق آهي جنهن کان
سواءِ ٻيو ڪوبه عبادت جي لائق نه آهي. هو جيئرو آهي ۽ هميشه رهڻ وارو آهي. ان کي نه
ننڊ اچي ٿي نه پنڪي، جو ڪجهه زمين ۾ آهي ۽ جو ڪجهه آسمانن ۾ آهي سڀ ان جو آهي، ڪير
آهي جو سندس موڪل کان سواءِ وٽس ڪنهن جي سفارش ڪري سگهي. جو ڪجهه انهن جي سامهون ٿي
رهيو آهي ۽ جو ڪجهه پرپٺ ٿي رهيو آهي، ان کي چڱيءَ پرڄاڻي ٿو ۽ هو سندس معلومات مان
ڪنهن حد تائين ڪا پهچ نٿا حاصل ڪري سگهن، البت جيتري حد تائين پاڻ چاهي. ان جي
بادشاهي ۽ علم زمين ۽ آسمان سڀ کي گهيرو ڪيل آهي ۽ اهو الله وڏي شان ۽ بلند درجي
وارو آهي.“



https://sd.wikipedia.org/wiki/%D8%A8%D9%BE%D8%AA%D8%B3%D9%85%D9%88

عيسائين جي هڪ مذهبي رسم Baptism، جنهن وسيلي ڪنهن فرد کي باقاعدي عيسائيت ۾ داخل
ڪندا آهن يا غيرمذهب واري کي عيسائي بنائڻ يا -ٻار- کي ڄمڻ کان ڪجهه ڏينهن پوءِ
گرجا ۾ پادري

بيت المعمور جو -پاڻي- پياريندو آهي. اصل -انگريزي- ٻوليءَ جو لفظ آهي، جنهن جو
مفهوم آهي پاڻيءَ ۾ -ٽٻي- ڏيڻ، يا مٿان -پاڻي- وجهڻ. مسيحيت ۾ -ان- جو مطلب آهي ته
-انسان- توبهه ڪئي ۽ سندس پويان گناهه ڌوپجي ويا. -انجيل- جي بيان موجب خود حضرت
مسيح، يوحنا (حضرت يحييٰ) کان -بپتسمو- ورتو هو. مسيحيت قبول ڪندڙ مسيحين کي به
-بپتسمو- ڏنو ويندو آهي. ڪي مسيحي، ٻارڙن کي به -بپتسمو- ڏيندا آهن ۽ -ان- وقت -ان-
جو نالو به رکيو ويندو آهي.



https://sd.wikipedia.org/wiki/%D8%A8%D9%8A%D9%86%D8%B8%D9%8A%D8%B1_%DA%80%D9%BD%D9%88

شهيد ذوالفقار علي ڀٽي جي وڏي نياڻي. بينظير ڀٽو جي ولادت 21 جون 1953ع تي ڪراچيءَ
۾ ٿي. سندس نالو ته بينظير رکيو ويو هو، پر ننڍپڻ ۾ سندس خوبصورت ۽ گلابي رنگ جي
ڪري کيس گهر ۾ ”پِنڪي“ سڏيندا هئا.

بينظير ڀٽو هڪ قداور ۽ تمام حسين عورت هئي، جنهن جي شادي 1987ع ۾ سنڌ جي هڪ ٻئي
سياسي خاندان ۾ ٿي. سندس ور آصف علي زرداري نوابشاهه جي بزرگ سياستدان حاڪم علي
زرداريءَ جو فرزند آهي، جيڪو ناناڻي طرف کان سنڌ ۾ علم جي شمع روشن ڪندڙ شخصيت حسن
علي افنديءَ سان واسطو رکي ٿو. آصف علي زرداري پاڪستان جو صدر رھي چڪو آهي. کيس ٽي
ٻار، هڪ پٽ بلاول ۽ ٻه نياڻيون بختاور ۽ آصفه آهن.

1970ع جي چونڊن ۾ اولهه پاڪستان مان پيپلز پارٽيءَ جي اڪثريت سان چونڊجڻ مهل هوءَ
آمريڪا ۾ هئي. ان کان پوءِ اوڀر پاڪستان جون حالتون خراب ٿيون ۽ جنگ لڳي، اوڀر
پاڪستان ڌار ٿي ويو، ڀُٽي صاحب کي باقي رهيل پاڪستان جو صدر ۽ چيف مارشل لا
ائڊمنسٽريٽر بنايو ويو. ان دور ۾ بينظير ڀٽو جيئن 1972ع ۾ اونهاري جي موڪلن ۾
پاڪستان آئي ته ڀٽو صاحب کيس پاڻ سان هندستان وٺي ويو، جتي کيس شملي ۾ اندراگانڌيءَ
سان ملڻو هو. ان ملاقات 18 سالن جي نوجوان بينظير جي زندگيءَ تي وڏو اثر ڇڏيو. عملي
سياست جو سندس اهو پهريون تجربو هو، جتي هوءَ اخبارن، ريڊيو ۽ ٽيليويزن وارن جي
توجهه جو مرڪز بڻجي وئي هئي. اتان موٽي هوءَ وري واپس آمريڪا پڙهڻ هلي ويئي. اتي
پنهنجي چئن سالن واري ڪورس کي پورو ڪري سياست ۾ گريجوئيشن ڪرڻ کان پوءِ پاڻ مختصر
عرصي لاءِ پاڪستان اچي، وري پنهنجي والد جي خواهش مطابق آڪسفورڊ يونيورسٽيءَ ۾ وڃي
داخلا ورتائين، جيڪو پاڻ به اتان پڙهيو هو. جنهن وقت 14 آگسٽ 1973ع تي ملڪ جو آئين
نافذ ڪيو ويو، بينظير پاڪستان ۾ آيل هئي. ان کان پوءِ ڀٽو صاحب مختلف دورن ۾ هن کي
پاڻ سان وٺي ويندو هو، ان ڪري هن کي ڪيترن مشهور ماڻهن سان ملڻ جو موقعو مليو، جن ۾
هينري ڪسنجر به شامل هو. لاهور ۾ 1974ع ۾ ڪوٺايل اسلامي سربراهي ڪانفرنس ۾ به هوءَ
شامل ٿي هئي، جتي هن کي مصر جي صدر انور سادات، سعودي عرب جي شاهه فيصل، لبيا جي
ڪرنل قذافي، بنگلاديش جي شيخ مجيب الرحمان، فلسطين جي ياسر عرفات ۽ ٻين سان ملڻ جو
موقعو مليو. ان کان سواءِ گڏيل عرب امارات ۽ بحرين جي اميرن سان به ملي. اها سندس
لاشعوري تربيت هئي، جيڪا سندس والد ڪري رهيو هو. ان سال آڪسفورڊ ۾ بينظير کي يونين
جي ڊبيٽنگ سوسائٽيءَ جي اسٽينڊنگ ڪميٽيءَ جو ميمبر چونڊيو ويو هو. ان کان ڪجهه وقت
پوءِ هن انهيءَ يونين جي صدر لاءِ چونڊ وڙهي ۽ 1977ع ۾ هوءَ پهرين ايشيائي ڇوڪري
هئي، جنهن اهو عهدو ماڻيو هو.

1986 ۾ جڏهن هوءَ لاهور واپس پهتي ته لکين ماڻهن سندس استقبال ڪيو. سندس اهڙي شايان
شان واپسيءَ کان پوءِ 1987 ۾ سندس شادي آصف علي زرداريءَ سان ٿي. 10 اپريل تي
اوجهڙي ڪئمپ واري واقعي کان پوءِ 29 مئي1987تي جنرل ضياءَ، محمد خان جوڻيجي جي
حڪومت ۽ اسيمبليون ختم ڪيون ۽ چونڊن جو اعلان ڪيو. 17 آگسٽ 1987 تي جنرل ضياءِ جو
جهاز هوا ۾ ڦاٽي پيو ۽ هو ڌرتيءَ ۽ آڪاش جي وچ ۾ ڪٿي گم ٿي ويو. ظالم آمر جو اهڙو
انت اچڻ تي پاڪستان جي ماڻهن جو خدا جي انصاف تي ايمان اڃا پختو ٿيو. غلام اسحاق
خان ملڪ جو صدر مقرر ٿيو، جنهن بنا پارٽي اليڪشن ڪرائڻ جو اعلان ڪيو. جنهن جي خلاف
بينظير پٽيشن داخل ڪئي، ان وقت جڏهن بنا پارٽي اليڪشن خلاف بينظير جي پٽيشن سپريم
ڪورٽ ۾ ڪامياب ٿي ۽ ملڪ ۾ اليڪشن جو چوٻول ٿيو، ته ان وقت بينظير، بلاول ڀٽو کي جنم
ڏئي بلاول هائوس ۾ شفٽ ٿي چڪي هئي.

27 ڊسمبر 2007ع پاڪستان جي تاريخ جو سياهه ترين ڏينهن هو، جڏهن لياقت باغ
راولپنڊيءَ ۾ محترمه بينظير ڀٽو تي قاتلاڻو حملو ڪري کيس شهيد ڪيو ويو. کيس ڳڙهي
خدا بخش ۾ سندن اباڻي قبرستان ۾ پنهنجي شهيد والد ۽ ڀائرن جي ڀرسان دفن ڪيو ويو،
جيڪا سندس ابدي آرامگاهه آهي. جتي هر سال سندن ورسيءَ تي هزارين ماڻهو اچي کين ڀيٽا
ڏيندا آهن.



https://sd.wikipedia.org/wiki/%D8%A8%D8%A7%D9%87%D9%90%DB%81

باهه، روشني ۽ گرمي جو مرڪب آهي جيڪو ڪيميائي عمل جي دوران خارج ٿيندو آهي. باهه جو
رنگ، اثر ۽ شدت مادي جي مقدار تي ڀاڙيندا آهن.

هي قديم عنصر آهي، جيڪو زمين تي ٻين ’آدي‘ (هميشه قائم رهندڙ) عنصرن سان گڏ وجود ۾
آيو. يونانين ۽ -ان- کان پوءِ مصرين -جن- چئن عنصرن کي بنيادي قرار ڏنو، -تن- ۾
-باهه- به شامل آهي. هوا، -باهه-، -پاڻي- ۽ مٽي بنيادي عنصر آهن. يوناني فلسفين کان
پوءِ ايرانين -باهه- کي مقدس عنصر ڄاڻي، اُن جي پوڄا ڪرڻ شروع ڪئي. -بابل- ۽ نينوا
جي -تهذيب- ۾ -باهه- جي پوڄا لاءِ وڏا آتش ڪدا ٺاهيا ويا. زردشتي دستور مطابق اُها
جاءِ -جتي- مقدس -باهه- رکي وڃي ٿي، عموماً -اٺ- - ڪنڊي ٺاهي ويندي هئي، جنهن جي وچ
۾ آتشدان هوندو هو. آهستي آهستي اهو دستور ٿي ويو ته مقدس -باهه- تي سج جي روشني نه
پوي، تنهن ڪري عبادتگاهه اونداها رهڻ لڳا هئا. 31 هه/651ع ۾ جڏهن -بلخ- فتح ٿيو ته
اَهڙن آتش ڪدن جي -باهه- هميشه لاءِ -ٿڌي- ٿي ويئي. هندو ڌرم ۾ ’اندر ديوتا‘،
-باهه- جو ديوتا سڏيو وڃي ٿو.



https://sd.wikipedia.org/wiki/%D8%A8%D8%A7%D8%B1%D8%B3%D9%84%D9%88%D9%86%D8%A7

بارسلونا (Barcelona ):اُتر -اوڀر- اسپين جو شهر -بارسلونا-، -ڀونوچ سمنڊ- جي ڪناري
تي، -اسپين- جي قديم تاريخي، ثقافتي ۽ عيسائي -بشپ- جي مرڪز طور به مشهور آهي. هن
شهر جي -آدمشماري- 50 لک کان وڌيڪ ٿيندي. رومين جي دؤر ۾ هيءُ شهر -اتر- -اوڀر-
-اسپين- جي گاديءَ جو هنڌ هو. هي شهر سڀ کان پهرين ڪارٿيج وارن -آباد- ڪيو هو. هتي
جا پراڻا آثار هن شهر جي قدامت جا مظهر آهن. 713ع ۾ مسلمانن هتي قبضو ڪيو. ليڪن 90
سالن بعد 801ع ۾ فرانس جي مشهور فاتح شارليمين جي پٽ لوئي پهرئين، هي شهر مسلمانن
کان خالي ڪرائي ورتو، پر 856ع ۾ وري مسلمانن هن تي قبضو ڪيو. سن 1706ع ۾ ارل آف
پيٽر برو هتي پنهنجو قبضو ڄمايو. سن 1808ع ۾ فرانس جي مشهور فاتح نيپولين بونا پارٽ
هتي قبضو ڪيو. 1936ع ۾ جنرل فرانڪو، -اسپين- ۾ فوجي -انقلاب- آندو ته 1938ع تائين
هن شهر تي زبردست بمباري ٿيندي رهي، جنهنڪري هزارين ماڻهو مري ويا. 1992ع ۾
-بارسلونا- اولمپڪ رانديون هتي ڪرايون ويون. هيءُ شهر فن، موسيقي، -ثقافت- ۽ حسن
سبب سڄي -اسپين- ۾ منفرد حيثيت رکي ٿو. خوبصورتيءَ جي لحاظ کان پورو -بارسلونا-
صوبو سڄي يورپ ۾ مشهور آهي. هتي جو پڪاسو ميوزيم ڏسڻ وٽان آهي. هتي ڳرين مشينن، آٽو
موبائيل، دوائن، ريشمي ۽ اوني ڪپڙي جا ڪيترائي ڪارخانا قائم ڪيل آهن. -بارسلونا- جي
پراڻي حصي ۾ رومي ۽ اسلامي طرز تعمير جا ڪئين نمونا موجود آهن.



https://sd.wikipedia.org/wiki/%D8%A7%DA%99%D9%8A%D8%A7_%D9%BB%D9%88%D9%84%D9%8A

اوريا/ اُڙيا (Oriya ):هي -ٻولي- اُريا (Uriya)، اُتڪلي (Utkali)، اوڏڙي (Odri)
اوڊرم (Odrum) اوليا (Oliya) اوڙيسا (Orisa) واڊيا (Vadiya) ۽ يڌيا (Yudhiya) جي
نالن سان به سڃاتي وڃي ٿي. مغل -بندي- (Mughal bandi) اوريا جو معياري لهجو آهي.
ڏاکڻي اوريا، اترين اوريا، الهندي اوريا، جنهن کي سمبل پوري به چون. -اتر- بلاسور
(Balasoore) اوريا، مدناپوري اوريا، هلبي (Halbi). هر لهجي کي وري ننڍا ننڍا لهجا
آهن. هيءَ -ٻولي- هندستان جي اوڙيسا، جهار کنڊ، رانچي ضلعن ۾، ڇتيس ڳڙهه، راءِ
ڳڙهه، راءِ پور، بستار ضلعن ۾، اولهه -بنگال-، مديني پور ضلعن ۾ آسام، آنڌرا پرديس
کان سواءِ بنگلاديش ۾ ڳالهائي وڃي ٿي. هندستان ۾ هن جا ڳالهائيندڙ 31666000 کن
ٿيندا.

هڪ خيال آهي ته هيءَ -ٻولي- هند- يورپي، هند- ايراني، هند- آريائي ٻولين جي مشرقي
خطي جي شاخن مان آهي. جڏهن ته ٻئي خيال موجب دراوڙي آهي. هيءَ -ٻولي- اوريائي لپيءَ
۾ لکي وڃي ٿي. هيءَ -ٻولي- اصل ۾ اوڏن جي -ٻولي- آهي. هڪ خيال آهي ته اوڙيسا، اوڏر
ديش کي چون ٿا. اوڏن جي سنڌ ۾ موجودگيءَ سبب چئي سگهجي ٿو ته هيءَ -ٻولي- سنڌ ۾ به
ڳالهائي ويندي آهي، پر -ان- تي سنڌيءَ جو گهڻو اثر آهي.



https://sd.wikipedia.org/wiki/%D8%A7%DA%87%D9%88_%D9%88%D9%8A%D8%B3%D8%B1

دنيا ۾ هن مهل تائين پيدا ٿيل ڪنهن به جانور کان وڏي ۾ وڏو جاندار اڇو ويسر آهي،
جنهن کي انگريزيءَ ۾Blue Whale چئجي ٿو. ان جو سائنسي نالو Balaenoptera muscules
آهي، اڇي ويسر جي ڊيگهه 33 ميٽرن (110 فٽ) کان مٿي ۽ وڌ ۾ وڌ وزرن 190 ٽن رڪارڊ ڪيو
ويو آهي. پر هن جي سراسري ماپ ڪافي گهٽ آهي. هن ويسر جون ٽي ضمني جنسون آهن. جن مان
Badenoptera brevicauda يعني ننڍو اڇو ويسر به ڏاکڻي اڌ گول جي استوائي پاڻين ۾ رهي
ٿو. اڇو ويسر ڏسڻ ۾ Sei ويسر جهڙو آهي، ان ڪري عام مهاڻا به فرق نه ڪري سگهندا آهن.
اڇو ويسر اونهي پاڻيءَ ۾ رهي ٿو پر اونهين ڪنڌين تائين به اچي سگهي ٿو. ان جو تعداد
هن وقت دنيا ۾ 10 کان 15 هزار آهي ۽ ان کي خطري واري لسٽ ۾ به شامل ڪيو ويو آهي. هي
ويسر سرمائي نيرو ٿئي ٿو. جنهن تي هلڪي رنگ جا هلڪا داڳ هوندا آهن. ڄاڙيءَ کان ڳچي
۽ سيني تائين هلڪو سرمائي ٿئي ٿو. ان حصي تي ڳچيءَ وارا گهنج 55 کان 88 هوندا اٿس.
ڪاپار ۾ وڌيون ناسون، ڊگهو نوڪدار ۽ شاهي وات، واڇن جي آخري ڇيڙي لڳ ننڍيون ڊگهڙيون
اکيون ٿينس ٿيون. ڦنگن جي ڊيگهه عام طور جسم جي ستين حصي برابر ٿئي ٿي. پٺيءَ جي
پوئين حصي ۾ ننڍڙو نالي ماتر ڦنگ ٿئي ٿو. پوڇڙ ٿلهڙي ۽ پڇ وڏو ويڪرو ۽ ٻه ڦاڪو
هوندو اٿس. ٻنهي ڦاڪن جي جوڙ وٽ هلڪڙي کڏ ٿئيس ٿي. اڇي ويسر جو ٻچو ست ميٽر (23 فٽ)
ٿئي ٿو، جنهن جو وزن 2.5 ٽن هوندو آهي. هي ويسر عام طور اڪيلو، جوڙيءَ ۾ پنجن ڇهن
جي ٽوليءَ ۾ يا وري ڪڏهن غذائي علائقن ۾ وڌيڪ تعداد ۾ ڏسبو آهي. ويسر سڄي دنيا ۾
ٿئي ٿو. لڏ پلاڻ به ڪندو آهي پر هندي وڏي سمنڊ جي اترئين حصي ۾ (عربي سمنڊ سميت)
سڄو سال به ٿي سگهي ٿو.

اڇو ويسر پاڻيءَ کان هيٺ پنجن کان 20 منٽ رهندو آهي. (وڌيڪ به رهي سگهي ٿو) ۽ پوءِ
ساهه خارج ڪرڻ لاءِ سطح تي اڀرندو آهي ۽ ٻن کان ڇهه منٽ هر 10 کان 20 سيڪنڊن تائين
تقريبن 20 کان 40 فٽ اوچو ڦوهارو ڇڏيندو آهي. ويسر 150 ميٽر (500 کن فٽ) تائين ٽٻي
ڏئي ٿو پر ان کان به وڌيڪ وڃي سگهي ٿو. جيڪڏهن ان جو پيڇو ڪجي ته ان جي رفتار 30
ڪلوميٽر في ڪلاڪ تائين ٿي سگهي ٿي، نه ته عام طور تمام گهٽ آهي. ويسر عام طور شام
جو يا صبح سوير شڪار لاءِ نڪرندو آهي. ننڍا ويسر پاڻيءَ جي سطح تي ٻاهر نڪري، جسم
کڻي 45 درجن جي زاويي سان پاڻ کي پاڻيءَ تي ڇڏيندا آهن، اها شايد وندر اٿن .



https://sd.wikipedia.org/wiki/%D8%A7%D9%BA_%D9%BE%DA%A9%D9%8A

اٺ پکي سڀ کان وڏو پکي آهي، دنيا ۾ موجود پکين ۾ اٺ پکي سڀ کان ڊگهو آهي ۔ عام طور
تي اٺ پکي جو قد ڇهه کان اٺ فٽ هوندو آهي۔ هن جي ڊگهائي ۾ نمايان حصو هن جي چيلهه ۽
ٽنگن جو هوندو آهي۔ عام طور تي هن جو وزن وزن ٻه سو کا ٽي سو پائونڊ يا هڪ سو يا هڪ
سو پنجاهه ڪلو گرام هوندو آهي۔ هن جا پر ڪمزور هوندا آهن۔ وزني جسم هجڻ جي ڪري هي
پکي هجڻ جي باوجود اڏري نٿو سگهي. قدرت هن ڪمزوري جي بدلي ۾ هن کي تمام مضبوط ٽنگون
عطا ڪيون آهن ، جن سان هي بي حد تيز ڊڪي سگهي ٿو۔ عام طور تي هن جي رفتار ٽيهه کان
پنجٽيهه ميل في ڪلاڪ هوندي آهي۔

هيءُ پکيءَ جو هڪ قسم آهي، پر هن جون ٽنگون ۽ ڳچي ڊگهي هئڻ ۽ وزن ۾ ڳرو هئڻ سبب هن
کي ’-اٺ-‘ سان -تشبيهه- ڏيندي، ’-اٺ پکي-‘ چيو ويندو آهي. فارسيءَ ۾ هن کي ’شتر
مرغ‘ چوندا آهن. ماڻهو هن تي سواري به ڪندا آهن. حڪيمن موجب طبي لحاظ کان هن جو
گوشت دير هضم ۽ نقصان ڏيندڙ آهي. البته ڪن بيمارين ۾ -ان- جو استعمال ڪرايو ويندو
آهي. -جن- ۾ چٽي، نانگ جو ڏنگ وغيره شامل آهن.اٺ پکي جي مادي هڪ وقت ۾ ڏهه کان
ٻارنهن آنا ڏيندي آهي۔ هڪ آني جو وزن تقريبن ٽي پائونڊ يعني ڏيڍ ڪلو گرام هوندو
آهي. دنيا ۾ موجود تمام پکين ۾ اٺ پکي جو آنو سڀ کان وڏو ۽ وزني هوندو آهي.



https://sd.wikipedia.org/wiki/%D8%A7%D9%84%D9%8A%DA%AF%D8%B2%D8%A7_%D8%A7%D9%86%D9%BD%D8%B1%D9%86%D9%8A%D9%BD

اليگزا انٽرنيٽ انکارپوریشن ڪيليفورنيا سے تعلق رکھنے والی کمپنی ہے جو تجارتی
بنیادوں پر ویب ٹریفک کا ڈیٹا اور اس کا تجزیہ فراہم کرتی ہے۔ الیگزا انکارپوریشن
مکمل طور پر ايمزون ڊاٽ ڪام کی زیر ملکیت ذیلی کمپنی ہے۔

اس کمپنی کی بنیاد 1996ء میں رکھی گئی اور اسے 1999ء میں ایمزون نے خرید لیا۔
الیگزا کے ٹول بارز صارفین کے انٹرنیٹ استعمال اور ان کے رویوں کا ڈیٹا مرکزی سرور
کو بھیجتے ہیں، جہاں ان کو محفوظ کر کے ان کا تجزیہ کیا جاتا ہے۔ الیگزا کے مطابق
یہ ویب سائٹ 30 ملین ویب سائٹس کے لیے ٹریفک ڈیٹا، عالمی درجہ بندی، اور دوسری
معلومات فراہم کرتی ہے۔ 2015ء کے اعداد و شمار کے مطابق اس ویب سائٹ تک ہر ماہ 6.5
ملین لوگ رسائی حاصل کرتے ہیں۔



https://sd.wikipedia.org/wiki/%D8%A7%D8%B4%D9%88%DA%AA%D8%A7

موريا گهراڻي جو هڪ مشهور راجا. هي راجا چندر گپت جو پوٽو ۽ بندوسار جو پت هو. پيءُ
جي حياتيءَ ۾ ئي هڪ ٻئي پٺيان ٽئڪسيلا ۽ اُجين جو گورنر رهيو. انتظامي صلاحيتن کي
ڏسندي، بندوسار پنهنجن ٻين پٽن جي نسبت -اشوڪا- کي ترجيح ڏني ۽ کيس ولي عهد بڻايو.
هيءُ پيءُ جي وفات کان پوءِ 237 ق. م ڌاري ”مگڌ“ جي گاديءَ تي ويٺو. پنهنجي دؤر
حڪومت ۾ هن ڪانگڙہ (اڙيسا) تي حملو ڪيو. انهيءَ حملي ۾ جيتوڻيڪ هن کي فتح ته ٿي، پر
-جنگ- ۽ خون، حڪومت کان سندس دل کٽي ڪري وڌي ۽ هن -ٻڌ- ڌرم اختيار ڪيو ۽ باقي حڪومت
انهيءَ ڌرم جي تعليمات مطابق ئي هلايائين. هن -ٻڌ- ڌرم جي پرچار لاءِ هرهنڌ پنهنجا
مبلغ موڪليا. سنڌ ۾ هن جو خاص چيلو ”اپار گپتا“ آيو، جنهن هتي -ٻڌمت- جو تمام گهڻو
پرچار ڪيو. اشوڪا، سنڌ، بلوچستان، صوبي سرحد ۾ مانسهره، سوات، پاڪستان جي اترين
علائقن، افغانستان، ڪشمير، نيپال، يونان ۽ مصر تائين -ٻڌمت- جا ڪتبا کڙا ڪرايا،
-جن- مان ڪي هن وقت به موجود آهن، -جن- مان سارناٿ جي ڪتبي کي بنيادي اهميت حاصل
آهي. هن بيشمار -اسٽوپا- به تعمير ڪرايا. هي اهنسا (عدم تشدد) جو پيروڪار هو ۽
حڪومت جو پويون عرصو ڀڪشو (ٻڌ درويش) بڻجي هلايائين. 186 ق. م ڌاري -اشوڪا- وفات
ڪئي. سندس مرڻ کان ستت ئي پوءِ موريا خاندان جي حڪومت ختم ٿي وئي.



https://sd.wikipedia.org/wiki/%D8%A7%D8%B3%D9%85%D8%A7%D8%A1_%D8%A7%D9%84%D9%84%D9%87_%D8%A7%D9%84%D8%AD%D8%B3%D9%86%DB%8C%D9%B0

ڪائنات جي خالق الله تعاليٰ جل جلاله جي صفاتي نالن اسماءُ الله الحسنيٰ چئجي ٿو.
-الله- تعاليٰ تي -ايمان- جو مطلب اهو آهي ته مخلوق، خالق (-الله-) جي وجود، -ان-
جي ربوبيت، الوهيت ۽ سندس سمورن صفاتي نالن تي -ايمان- آڻي ۽ ضروري آهي ته جنهن تي
-ايمان- آڻي ، -ان- جو علم به کيس هئڻ گهرجي. --اسماءُ -الله- الحسنيٰ- هن ريت آهن:
الله جل جلاله، الرحمــٰن جل جلاله، الرحيم جل جلاله، الملڪ جل جلاله، القدوس جل
جلاله، السلام جل جلاله، المومن جل جلاله، المهيمن جل جلاله، العزيز جل جلاله،
الجبار جل جلاله، المتڪبر جل جلاله، الخالق جل جلاله، الباري جل جلاله، المصور جل
جلاله، الغفار جل جلاله، القهار جل جلاله، الوهاب جل جلاله، الرزاق جل جلاله،
الفتاح جل جلاله، العليم جل جلاله، القابض جل جلاله، الباسط جل جلاله، الخافض جل
جلاله، الرافع جل جلاله، المعز جل جلاله، المذل جل جلاله، السميع جل جلاله، البصير
جل جلاله، الحکم جل جلاله، العدل جل جلاله، اللطيف جل جلاله، الخبير جل جلاله،
الحليم جل جلاله، العظيم جل جلاله، الغفور جل جلاله، الشکور جل جلاله، العليُ جل
جلاله، الکبير جل جلاله، الحفيظ جل جلاله، المقيت جل جلاله، الحسيب جل جلاله،
الجليل جل جلاله، الکريم جل جلاله، الرقيب جل جلاله، المجيب جل جلاله، الواسع جل
جلاله، الحکيم جل جلاله، الودود جل جلاله، المجيد جل جلاله، الباعث جل جلاله،
الشهيد جل جلاله، -الحق- جل جلاله، الوڪيل جل جلاله، القوي جل جلاله، المتين جل
جلاله، الولِيُ جل جلاله، الحميد جل جلاله، المحصي جل جلاله، المبدي جل جلاله،
المعيد جل جلاله، المحي جل جلاله، المميت جل جلاله، الحَي جل جلاله، القيوم جل
جلاله، الواجد جل جلاله، الماجد جل جلاله، الواحد جل جلاله، الصّمد جل جلاله،
القادر جل جلاله، المتقدر جل جلاله، المقدمجل جلاله، المؤخر جل جلاله، الاول جل
جلاله، الآخر جل جلاله، الظاهر جل جلاله، الباطن جل جلاله، الوالي جل جلاله،
المتعالي جل جلاله، البر جل جلاله، التّواب جل جلاله، المنتقم جل جلاله، العفو جل
جلاله، الرؤف جل جلاله، مالڪ الملڪ جل جلاله، ذوالجلال وَالاڪرام جل جلاله، المقسط
جل جلاله، الجامع جل جلاله، الغني جل جلاله، المغني جل جلاله، المانع جل جلاله،
المعطيُ جل جلاله، الضار جل جلاله، النافع جل جلاله، النور جل جلاله، الهادي جل
جلاله، البديع جل جلاله، الباقي جل جلاله، الوارث جل جلاله، الرشيد جل جلاله،
الصبور جل جلاله.

اسماءُ -الله- الحسنيٰ جي نالي سان هڪ ڪتاب پڻ پير سيد محمد راشد روضي ڌڻي (1171هه/
1757ع- 1234هه/1818ع) تاليف ڪيو، جنهن جو سنڌيءَ ۾ ترجمو فقير ابو اسحاق محمد
اسماعيل سڪندري ڪيو آهي ۽ سڪندريه پبلڪيشنز 2008ع ۾ -ان- کي ڇپائي پڌرو ڪيو آهي.



https://sd.wikipedia.org/wiki/%D8%A7%D8%B1%DA%99%D9%8A

ارڙِي (Measles): هڪ قسم جي چمڙيءَ جي پکڙجندڙ بيماري، جيڪا ”ماتا“ وانگر ٿيندي آهي
۽ ٻارن جي بيماريءَ طور مشهور آهي پر ٻنهي ۾ فرق آهي. اها بيماري هڪ خاص وائرس سان
پکڙبي آهي. -ان- جا داڻا ٻاجهريءَ جي داڻن جيڏا ۽ ڳاڙها، خشڪ ۽ بنا روڳ جي ٿيندا
آهن. هيءَ بيماري گهڻو ڪري چيٽ جي مهيني ۾ ٿيندي آهي. هن بيماريءَ ۾ تپ تيز ٿيندو
آهي ۽ چيلهه ۾ سور، نڪ ۾ خارش، -اکيون- ڳاڙهيون ٿينديون آهن. اکين ۽ نڪ مان -پاڻي-
وهندو آهي. اُرڙيءَ ۾ تپ گهڻو ٿيندو آهي ۽ اُرڙيءَ جا داڻا جلد نڪرندا آهن. اُرڙي،
ماتا کان گهڻي نقصانڪار ٿيندي آهي. خاص ڪري داڻن جو رنگ ڪارو، نيرو يا واڱڻائي هجي
ته بيقراري ۽ بيهوشي ٿيندي. هڪ ڀيرو اها بيماري ٿيڻ کان پوءِ جسم ۾ -ان- خلاف ايتري
قوت مدافعت ٿيندي آهي جو وري تا عمر ڪا نه ٿيندي آهي.

عام طرح چوندا آهن ته ”ماتا“ يا ”اُرڙيءَ“ ۾ ڪابه دوا ناهي ڪرڻي، پر اهو خيال غلط
آهي. باقاعدي علاج جي ضرورت ٿيندي آهي. طبيبن ۽ ڊاڪٽرن وٽ ارڙيءَ توڙي ماتا جي
بيماريءَ جو علاج موجود آهي. -ان- ڏس ۾ ڊاڪٽري علاج کانسواءِ حڪيم شمس الدين جي
ڪتاب ”آسان علاج“ ۾ ڪافي مواد آهي.



https://sd.wikipedia.org/wiki/%D8%A7%D8%AD%D9%85%D8%AF_%D9%85%D8%BA%D9%84

احمد مغل, (انگريزي ٻولي: Ahmed Mughal)مشهور گلوڪار ۽ سرمد سنڌي جو ڀاءُ آھي. احمد
مغل- ولد حيات علي مغل، نامياري ڳائڻي رحمان مغل (سرمد سنڌي) جو ننڍو -ڀاءُ- آهي،
جنهن سرمد جي گائڪيءَ جو انداز اختيار ڪري، سرمد جي راڳ کي زندهه رکڻ جي ڪوشش ڪئي
آهي. -احمد مغل- پهرين مارچ 1968ع تي ”پريالوءِ“ ضلعي خيرپورميرس ۾ ڄائو. پرائمريءَ
کان مئٽرڪ تائين پريالوءِ ۾ پڙهيو. گورنمينٽ ڊگري ڪاليج سکر مان انٽرپاس ڪيائين.
شاهه عبداللطيف يونيورسٽيءَ خيرپور مان معاشيات ۾ ايم. اي ڪرڻ کان پوءِ خيرپور جي
لا ڪاليج مان ايل. ايل. بي پڻ ڪيائين. پي. آئي اي ۾ چئن سالن جي ملازمت دوران اڍائي
سال -جپان- ۾ پڻ رهيو. 1998ع ۾ پهريون ڀيرو -پاڪستان- -ٽيليويزن- تي متعارف ٿيو.
کيس ٽي ويءَ تي سينيئر پروڊيوسر سميع -بلوچ- آندو. هن وقت تائين سندس آڊيو ڪئسٽن جا
ڪيترائي البم رليز ٿي چڪا آهن. ڪي ٽي اين ۽ ٻين چئنلن جو مقبول فنڪار آهي



https://sd.wikipedia.org/wiki/%D8%A2%DA%AF%D8%B1%D9%88

آگرو شهر الهندي اتر پرديش (ڀارت) ، درياءِ جمنا جي ڪناري تي آباد آهي. هن شهر جو
بنياد سڪندر لوڌيءَ وڌو هو، ڇو ته ان کي آگري کي وچ هند جو مرڪز بنائي اڳتي وڌڻو
هو. پوءِ اڪبر بادشاهه 1566ع ۾ آگري کي مغل سلطنت جي دارالحڪومت جي حيثيت سان منتخب
ڪيو. يقيناً ان ڪري جو هن جون نظرون مالوي، راجپوتانا، گجرات ۽ دکن تي ڄميل هيون.
پوءِ هو سيڪري ۾ سليم چشتي رحه جو گهڻو معتقد ٿي ويو. سليم چشتي رحه کان اولاد
نرينه جي دعا ڪرڻ لاءِ چيائين. جڏهن پٽ جي ولادت جو وقت ويجهو آيو ته ديري لاءِ شيخ
سليم چشتيءَ جي درگاهه وٽ محل جو انتظام ڪيو. شهزادو سليم اتي پيدا ٿيو. هن هنڌ کي
اڪبر بابرڪت سمجهي سيڪري وٽ فتح پور جي نالي سان نئون دارالحڪومت ان ميدان تي قائم
ڪيو، جتي بابر راڻي سنگا تي فتح حاصل ڪئي. فتح پور سيڪري آگري کان گهٽ ۾ گهٽ 30
ميلن جي فاصلي تي الهندي پاسي واقع آهي. ڪجهه وقت دهلي ۽ آگرو ٻئي گڏجي دارالحڪومت
رهيا، جڏهن شاهجهان دهليءَ ۾ لال قلعو ۽ ٻيون عمارتون تعمير ڪرائي نئون شهر ”شاهه
جهان آباد“ جي نالي سان آباد ڪيو ته آگري جي اهميت گهٽجي وئي پر آگري شهر جي شاهي
عمارتنجو جواب نه آهي. مثلن تاج محل، قلعو، موتي مسجد، جامع مسجد، اڪبر جو مقبرو
(سڪندره نزد آگرو) وغيره، آگرو اهم ريلوي جنڪشن پڻ آهي. ”آگره يونيورسٽي“ علمي مرڪز
جي حيثيت سان مشهور آهي.



https://sd.wikipedia.org/wiki/%D8%A2%D9%85%D8%B1%D9%8A%DA%AA%D8%A7

يونائٽيڊ اسٽيٽس آف آمريڪا، جنهن کي آمريڪا به چيو ويندو آهي، 50 رياستن تي مشتمل
هڪ جمهوري رياست آهي. هي ملڪ اتر آمريڪا کنڊ ۾ واقع آهي. هتان جي گادي جو هنڌ
واشنگٽن ۽ سڀ کان وڏو شهر نيويارڪ آهي. 50 مان 48 رياستون هڪ ئي هنڌ ڪئناڊا جي ڏکڻ
۽ ميڪسيڪو جي اتر ۾ واقع آهن، جڏهن ته هڪ رياست الاسڪا باقي ملڪ کان پري ڪئناڊا جي
اولھ ۾ ۽ ٻي رياست هوائي باقي ملڪ جي اولھ ۾ پئسفڪ سمنڊ ۾ آهي. آمريڪا جي ڪل آبادي
32 ڪروڙ آهي ۽ هي آبادي جي لحاظ کان دنيا جو ٽيون وڏو ملڪ آهي. هي ملڪ 1776 ۾ قائم
ٿيو. ناڻي ۽ فوجي طاقت جي لحاظ کان دنيا ۾ سڀ کان وڌيڪ طاقتور آهي.

1000ع ۾ ليف ايرڪسن نالي هڪ مهم جُو يورپي جهازي اتر آمريڪا جي سامونڊي حدن ۾ اچي
داخل ٿيو. 12 آڪٽوبر 1492ع ۾ ڪرسٽوفر ڪولمبس (Christopher Columbus) ائٽلانٽڪ وڏي
سمنڊ ۾ طوفان جي وڪڙ ۾ اچي آمريڪي ڪناري تي پهتو ۽ سين سلوادو San Slavador ٻيٽ تي
لنگر انداز ٿيو. ڪيليفورنيا جنهن کي گولڊن اسٽيٽ به سڏيو ويندو آهي، تنهنجي ايل
ڊوراڊو El Dorado علائقي ۾ سڀني کان پهرين پهچندڙ اسپيني ماڻهن هتي سون جي ڳولا ۾
پهتا. 1607ع ۾ ورجينا رياست جي جيمس ٽائون James Town شهر ۾ انگريزن جي پهرين
ڪالوني قائم ٿي ۽ انگريز سڀ کان پهرين هن شهر ۾ اچي آباد ٿيا.

هن ملڪ جي گڏيل رياستن جو سرڪاري نالو “United States of America” آهي.”-آمريڪا-“
نالو، هڪ اٽالين جهازي امريگو وسپوسي جي نالي تي رکيو ويو، جيڪو 1497ع ۾ هتي آيو
هو. -آمريڪا- جي -اتر- ۾ ڪيناڊا، -اوڀر- ۾ ايٽلانٽڪ سمنڊ، ڏکڻ ۾ ميڪسيڪو ۽ ميڪسيڪو
نار ۽ اولهه ۾ پيسفِڪ سمنڊ آهن. گڏيل رياستن تي ٻڌل -آمريڪا-، ڪيناڊا ۽ ميڪسيڪو جي
وچ ۾ آهي. هن جي هڪ رياست هوائي ٻيٽ سان فرانسسڪو کان 3870 ڪلوميٽر (2400 ميل) ڏکڻ
اولهه طرف آهي. اڀرندي ۽ الهندي وارن علائقن ۾ ڊگھا جابلو سلسلا آهن. -آمريڪا- جي
ڪل پکيڙ 9،160،454 چورس ڪلوميٽر (3،535،935 چورس ميل) ۽ آبادي 28 ڪروڙ آهي، گاديءَ
جو هنڌ واشنگٽن (Washington) ۽ سڀ کان مٿانهون هنڌ مائونٽ ميڪنلي (6194 ميٽر) آهي.
هن ملڪ جي سرڪاري -ٻولي- -انگريزي- ۽ ڪرنسي يو -ايس- ڊالر آهي، جيڪا دنيا جي وڌيڪ
هلندڙ ۽ اهم ڪرنسي آهي. -آمريڪا- جي موسم، مختلف علائقن جي آبهوا جي حوالي سان
مختلف آهي. گھڻي قدر موسم -ٿڌي- ۽ خوشگوار رهندي آهي. -آمريڪا- جي زرعي پيداوار ۾
ڪپهه، ڪڻڪ، جؤ، مڪئي، پٽاٽا، سويابين، داليون، ميوا ۽ ڀاڄيون آهن. مکيه صنعتن ۾
جهاز سازي، هٿيار، ميزائيل وغيره، پيٽروليم جون شيون، ڀاڻ، لوهه، موٽر گاڏيون،
سيمنٽ، ڪپڙو، اليڪٽرانڪ -اوزار-، ڪيميائي شيون، دوائون، ڪمپيوٽر، پلاسٽڪ شامل آهن ۽
مکيه معدنيات ۾ -تيل-، ڪوئلو، -ٽامو-، موليڊنيم، فاسفيٽ، يورينيم، باڪسائٽ، سون،
لوهه، پارو، نقل، پوٽاش ۽ -ٽنگسٽن- آهي. 4 -اپريل- 1789ع تي -آمريڪا- جو -آئين-
نافذ ٿيو. 30 -اپريل- 1789ع تي -جارج واشنگٽن- -آمريڪا- جو پهريون صدر ٿيو. 1861ع
کان 1865ع تائين -آمريڪا- گھرو -جنگ- ۾ مبتلا رهيو، ڇو ته ڏاکڻين رياستن جي ڪارن
غلامن -آزادي- پئي گهري. آمريڪي صدر ابراهام لنڪن غلاميءَ جو خاتمو آندو. 30 مارچ
1867ع تي روس الاسڪا جي رياست 7 ملين ڊالرن عيوض -آمريڪا- کي وڪڻي ڇڏي. 17 ڊسمبر
1903ع تي -آمريڪا- جي رائيٽ برادران (ولبرٽ رائيٽ ۽ آرويل رائيٽ) هڪ ننڍي هوائي
جهاز ۾، جيڪو مشين سان هلندو هو، -اتر- ڪيرولينا جي ڪٽيهاڪ ميدانن -تان- پهرئين
-اڏام- ڪئي، ٻئي ڀائر جهاز ۾ موجود هئا. 1906ع ۾ آمريڪي صدر روز ويلٽ کي پهريون
ڀيرو امن جو نوبل -انعام- مليو. 06 -اپريل- 1917ع تي -آمريڪا- پهرين عالمي -جنگ- ۾
شامل ٿيو. 13 -اپريل- 1935ع تي دنيا جي پهرئين ايئر سروس جي شروعات ڪيائين. -ٻي
عالمي جنگ- ۾ جاپان جي هٿيار ڦٽا نه ڪرڻ سبب -آمريڪا- 6 -آگسٽ- 1945ع تي هيروشيما ۽
9 -آگسٽ- 1945ع تي ناگاساڪيءَ تي ايٽم -بم- ڪيرايا، جنهن سان بي انداز -جاني- نقصان
ٿيو ۽ -آمريڪا- دنيا تي هڪ هٽي قائم ڪري ورتي. 5 مئي 1961ع تي ايلن بي شيپرڊ پهرئين
آمريڪي خلاباز جي حيثيت سان خلا ۾ -اڏام- ڪئي. 22 نومبر 1963ع تي صدر جان ايف
ڪينيڊيءَ کي قتل ڪيو ويو. 1968ع ۾ ڪارن جي حقن لاءِ آواز اٿاريندڙ اڳواڻ مارٽن
لوٿرڪنگ کي قتل ڪيو ويو. 20 -جولاءِ- 1969ع تي آمريڪي خلائي جهاز اپولو II وسيلي
خلاباز نيل آمسٽرانگ، ايڊون ايلڊرن ۽ مائيڪل ڪولينز چنڊ تي لٿا، جنهن کي سڄي دنيا
جي عوام ٽي ويءَ تي سڌو سنئون ڏٺو. 26 فيبروري 1991ع تي -آمريڪا- ڪويت کي عراق جي
قبضي مان ڇڏايو. 07 نومبر 2000ع جي صدارتي چونڊن ۾ جارج واڪر بش صدر چونڊجي آيو. 11
سيپٽمبر 2001ع تي ٻه مسافرن سان ڀريل جهاز ورلڊ ٽريڊ سينٽر ۽ آمريڪي وزارت دفاع جي
آفيس پينٽاگون سان ٽڪرائجي ويا ۽ ورلڊ ٽريڊ سينٽر جا ٻئي ٽاور پٽ اچي پيا. -آمريڪا-
-ان- دهشت گرديءَ جو ذميوار اُسامه -بن- لادن کي قرار ڏنو، جيڪو -افغانستان- ۾
طالبان جو مهمان هو. انهيءَ الزام هيٺ -افغانستان- تي حملو ڪري طالبان جي حڪومت جو
خاتمو آندو ويو. اها لڙائي اڃا به -جاري- آهي، 2003ع جي سياري ۾ -آمريڪا- عراق تي
حملو ڪري صدام حسين کي گرفتار ڪري، کيس عدالت ذريعي ڦاهي ڏياري. عراق ۾ هينئر به
نيٽو فورسز ويڙهاڪن کي منهن ڏيئي رهي آهي. -آمريڪا- 51 رياستن جو وفاق آهي، -جتي-
صدارتي طرز جي حڪومت قائم آهي. صدر رياست جو مملڪتي اڳواڻ سربراهه (هيڊ آف اسٽيٽ)،
حڪومت جو اڳواڻ، سڀني آئيني ۽ انتظامي اختيارن جو مالڪ ۽ هٿياربند فوجن جو سپريم
ڪمانڊر آهي. صدر عوام جي ووٽن سان چئن سالن لاءِ چونڊبو آهي. ڪابينا ۽ رياستي
گورنرن جي چونڊ صدر پاڻ ڪندو آهي. هن وقت -آمريڪا- جو صدر بارڪ حسين اوباما آهي
(ڏسو: اوباما، بارڪ)، جيڪو -تاريخ- جو پهريون سربراهه آهي، جنهن جو تعلق ڪاري نسل
سان آهي. هن کي 2009ع جو امن جو نوبل -انعام- به مليو آهي. -آمريڪا- جي آزاديءَ جو
ڏهاڙو 04 -جولاءِ- 1776ع آهي، ۽ کيس گڏيل قومن جي اداري (UNO) جي ميمبرشپ 24
-آڪٽوبر- 1945ع کان حاصل آهي.



https://sd.wikipedia.org/wiki/%D8%A2%D8%AF%D9%85_%D8%B9%D9%84%D9%8A%DB%81_%D8%A7%D9%84%D8%B3%D9%84%D8%A7%D9%85

اسلامي عقيدي موجب پھريون انسان، جنھن مان پوري انسان ذات وڌي ۽ ويجھي. دنيا جا
ڪروڙين انسان ان جو اولاد آھن. قرآن شريف ۾ 13 جاين تي آدم عليه السلام جو ذڪر آيو
آھي. الله تعاليٰ کيس زمين تي پنھنجو خليفو بنايو ۽ سڀني فرشتن کي ان جي سامھون
جھڪڻ جو حڪم ڏنو، ڇو ته کيس ھر شيءِ جو نالو سيکاريو ويو ھو، يعني کيس ”علم اسماء“
عطا ٿيو ھو. منع ڪيل وڻ جو ميوو کائڻ سبب حضرت آدم ۽ ان جي زال بيبي حوا کي زمين تي
لاٿو ويو. زمين جي جسماني زندگي گذارڻ، آدم جي نسل لاءِ امتحان ھو، کين حڪم ھو ته
جيڪڏھن خدا جي عبادت ۽ حڪمن جي پابندي ڪندا ته قيامت جي ڏينھن وڏي ۽ دائمي جزا
(جنت) حاصل ڪندا. ۽ جيڪڏھن ڪفر ۽ نافرماني ڪندا ته ان جي سزا دوزخ ٿيندي. حضرت آدم
کي عام طور پھريون نبي مڃيو ويو آھي، جڏھن ته شريعت خداونديءَ جي شروعات حضرت نوح
عليه السلام کان ڪئي وئي آھي. يھودي ۽ نصارا به آدم عليه السلام کي سڀني انسانن جو
پيءُ مڃين ٿا. بائيبل ۾ آدم جي ڪھاڻي، پيدائش کان وٺي عدن جي باغ مان بيبي حوا سميت
نڪرڻ تائين بيان ڪيل آھي. سينٽ پال (St. Paul) جي چوڻ مطابق آدم عليه السلام، انسان
جي زميني حيثيت جو مظھر ھو. آدم عليه السلام جي ڪھاڻيءَ جو لاڳاپو بائيبل جي قصن
ڪھاڻين جي تخليق سان ڪيو وڃي ٿو.

عام مذھبي روايتن مطابق، حضرت آدم ۽ بيبي حوا کي بھشت مان تـڙائڻ ۾ ”نانگ“ جو وڏو
ھٿ ھو، جنھن جي ورغلائڻ تي منع ٿيل وڻ جو ميوو کائڻ بعد بھشت مان تـڙجي ويا. سنڌ ۾
عام روايت آھي ته حضرت آدم، سنڌ جي ڪڇ واري حصي ۾ لٿو، جتي حضرت آدم جي ٻني اڄ
تائين مشھور آھي ۽ ان جوءِ ۾ احترام طور ھر ڏيڻ جي منع آھي. ٻني 40 کن ڳوٺن تي
مشتمل علائقو آهي ۽ اتي وڏا چراگاهه آهن. هي علائقو هن وقت ڀارت (ڪڇ) ۾ آهي. ڪن جو
چوڻ آھي ته سرانديپ (سري لنڪا) آدم جي لھڻ جو مقام ھو.



https://sd.wikipedia.org/wiki/%D8%A2%D8%A8%D8%AF%D9%88%D8%B2

آبدوز (Sub marine) سمنڊ جي اونھي پاڻيءَ اندر ھلندڙ ھڪ قسم جو ٻيڙو، جيڪو دشمن جي
بحري جھازن کي اندر ئي اندر بارود سان Torpedoes ذريعي تباهه ڪري ٿو. دنيا جي پهرين
آبدوز ٻيڙي هڪ ولنديزي انجنيئر جي. ڊريل (J.Drebble) 1620ء ۾ تيار ڪئي، جيڪا عام
ٻيڙين وانگر ڪاٺ جي ٺهيل هئي، پر ان تي چمڙو چاڙهيو ويو هو ۽ چپُن سان هلائي ويندي
هئي. 1776ء ۾ آمريڪي انقلاب دوران ڊيوڊ بشنيل (David Bushnell) نالي هڪ آمريڪي
انجنيئر آبدوز جي ترقي يافته شڪل تيار ڪئي، جنهن وسيلي هن هڪ بحري جهاز کي ٻوڙڻ جي
به ڪوشش ڪئي. اهڙيءَ ريت آمريڪا ۾ آبدوز ٻيڙين جي تياريءَ جو سلسلو شروع ٿيو. 1800ء
بشنيل جي اصول تي رابرٽ فلٽن ”ناٽيلس (Nautilus) نالي هڪ آبدوز تيار ڪيو، جنهن کي
جديد آبدوز جو سادو نمونو سڏي سگهجي ٿو. ان کان پوءِ آمريڪا جي ٻن انجنيئرن . جي.
پي هالينڊ (J.P. Holland) ۽ سائمن لئڪ (Simon Lak) جي ڪوششن ۽ سخت محنت سان جديد
آبدوز تيار ڪيو ويو، جيڪو پاڻيءَ جي مٿاڇري تي تيل سان ۽ سمنڊ اندر بجليءَ جي سگهه
سان سٺي رفتار سان هلي سگهندو هو. هن سان بحري جهازن تي ڪامياب حملا به ڪيا ويا.
1900ء ۾ اهڙي قسم جو آبدوز آمريڪي سامونڊي فوج جي حوالي ڪيو ويو، پر وڏي پيماني تي
آبدوز ٻيڙا جرمنيءَ تيار ڪيا ۽ پهرين عالمي جنگ ۾ انهن کي فوجي مقصدن لاءِ ڪم آندو.
ان کان پوءِ جاپان به آبدوز جا ڪامياب نمونا ٺاهيا ۽ پهرين عالمي جنگ دوران وڏيون
ڪاميابيون حاصل ڪيون. ائٽمي سگهه تي هلندڙ پهريون ائٽمي آبدوز Nautilus 1954ء ۾
آمريڪا ۾ تيار ٿيو، جيڪو ائٽمي قوت سان سڄي دنيا جو چڪر هڻي آيو. 1960ء ۾ آمريڪا
447 فوٽ ڊگهو ٽرائٽن (Triton) آبدوز تيار ڪيو، جيڪو پاڻيءَ جي سطح تي اچڻ سواءِ سڄي
دنيا جو چڪر هڻي آيو. ان بعد آمريڪا جي تيار ڪيل ”جارج واشنگٽن آبدوز“ ڪيترن مهينن
تائين سمنڊ ۾ رهي، رڪارڊ قائم ڪيو. ان ۾ ميزائل به نصب ڪيا ويا هئا. هن وقت آمريڪا
کان سواءِ روس، برطانيا، فرانس، چين ۽ ٻين ڪيترن ملڪن وٽ ائٽمي آبدوز توڙي عام
رواجي آبدوز موجود آهن.

ھن ٻيڙي کي ”ٽوٻو جھاز“ به چيو ويندو آھي. سنه 1940ء ۾ آمريڪا جي سائنسدانن ائٽمي
قوت سان ھلندڙ آبدوز ٺاھيو، جنھن ڪيترن ئي ڏينھن تائين سمنڊ ۾ اندر ئي اندر رھي،
مختلف سائنسي تجربا ڪيا.

پاڪستان جو ”سب ميرين فورس“ اپريل 1964ء ۾ بنايو ويو. سيپٽمبر 1965ء واري پاڪ –
ڀارت جنگ دوران پاڪستان جي پهرين آبدوز ’غازي‘ ڪيترين راتين تائين پاڻي اندر رهي
ڀارت جي هڪ وڏي بحري اڏي دوارڪا کي تباهه ڪيو هو. ان جو ڪمانڊر ڪرامت رحمان نيازي
هو. پاڪستان جي آبدوز کي ڳولي نه سگهڻ ۽ تباهه نه ڪرڻ جي الزام ۾ ڀارتي بحريه جي
ڪمانڊر ان چيف کي نوڪريءَ تان برطرف ٿيڻو پيو هو. هيءَ آبدوز 1971ء واري جنگ ۾
ڪراچيءَ کان چٽگانگ ويندي حملي ۾ تباهه ٿي وئي هئي. هن وقت پاڪستاني بحري فوج وٽ
عام آبدوز 5 اليڪٽرانڪ آبدوز ۽ انهن جي تياريءَ لاءِ سکيا ورتل نيول انجنيئر به
موجود آهن.



https://sd.wikipedia.org/wiki/UTC

متناسق عالمي وقت هڪ انتهائي صريح جوهري معياري وقت کي چئبو آهي۔ انکي انگريزي ۾
ڪوآرڊينيٽيڊ يونيورسل ٽائم (Coordinated Universal Time) چوندا آهين ۽ عام طور تي
UTC پڻ لِکيو ويندو آهي جيڪو انجو اختصاري اظهار آهي۔ اُنکي 1970ء ۾ بين الاقوامي
اتحاد بعيد ابلاغيات (International Telecommunication Union) جي ماهرين جي پاران
تيار ڪيو ويو هيو۔ پهريون سوال جيڪو انجي اختصار کي ڏسي ڪري ذهن ۾ اچي ٿو، سو اُنجي
ابجدي ترتيب آهي ڇوته ڪوآرڊينيٽڊ يونيورسل ٽائيم جي نسبت کان ته انکي CUT هُئڻ
گُهرجي ها۔ ان ترتيب جي سبب اصل ۾ هي آهي ته هِن اختصار جي انتخاب تي انگريزن ۽
فرانسيسين ۾ ناراضپو ٿيو ته اختصار انگريزي ۾ CUT ٿيندو ۽ فرانسيسي چاهن پيا ته نه
فرانسيسي ٻولي ۾ ٿيندو ۽ TUC ٿيندو جيڪو Temps universel coordonné کان بڻتجي ٿو۔
جڏنهن ڪوئي فيصلو نه ٿي سگهيو ته هن درمياني اختصار UTC کي اختيار ڪيو ويوا



https://sd.wikipedia.org/wiki/%DA%AA%D9%85%D9%BE%D9%8A%D9%88%D9%BD%D8%B1_%D8%AA%D8%B9%D8%A7%D8%B1%D9%81

ڪمپيوٽر بجليءَ تي هلندڙ هڪ اهڙي مشين جو نالو آهي جيڪا مختلف ذريعن کان
معلومات/ڊيٽا حاصل ڪري، ان کي پروسيس ڪري (ولوڙي) ۽ ان جو نتيجو ظاهر ڪري. ڪمپيوٽر
(چاهي اهو ڪهڙي به قسم ۽ سائيز جو هجي) جي ڪم کي ٽن حصن ۾ ورهائي سگھجي ٿو: ڊيٽا
حاصل ڪرڻ، ان ڊيٽا کي پري ڊفائينڊ رولس (ڪمپيوٽر کي اڳواٽ سمجھايل اصولن) وسيلي
پروسيس ڪرڻ (ڪنهن مرحلي مان گذارڻ) ،بعد ۾ پروسيس ٿيل ڊيٽا يعني انفارميشن يا رزلٽ
کي ظاهر ڪرڻ يا ياداشت ۾ محفوظ ڪرڻ.

لفظ ڪمپيوٽر لاطيني ٻوليءَ جي لفظ ڪمپيوٽ Compute مان ورتل آهي جنهن جي معنى آهي
حساب ڪتاب ڪرڻ ( to calculate).

سپر ڪمپيوٽر: هي ڪمپيوٽر موجوده ڪمپيوٽرن ۾ سڀني کان مٿاهان آهن، پوري دنيا ۾ سپر
ڪمپيوٽرن جو تعداد تمام گھٽ آهي، هي ڪمپيوٽر اهڙن سائنسي عملن لاءِ استعمال ٿيندا
آهن جن ۾ وڌ کان وڌ رفتار واري پروسيسنگ جي ضرورت هوندي آهي. هنن جي رفتار ۽ طاقت
عام ڪمپيوٽر کان 50000 ڀيرا وڌيڪ هوندي آهي. ۽ هڪ سيڪنڊ ۾ 18000000 (ارڙهن ڪروڙ)
کان وڌيڪ حسابي ۽ سائنسي عمل ڪرڻ جي صلاحيت رکي ٿو. (اڄ: جا سپر ڪمپيوٽر ان کان به
تمام مٿاهان آهن) جهڙوڪ هي ڪمپيوٽر ملٽري آپريشنس، دفاع ۽ نيوڪليئر ريسرچ ۽ ٻين
اهڙن اعلى سائنسي ڪارين لاءِ استعمال ٿيندا آهن

مين فريم ڪمپيوٽر: هي ڪمپيوٽر به ڪافي وڏا هوندا آهن پر سپر ڪمپيوٽرن کان ننڍا
هوندا آهن. هي ڪمپيوٽر بينڪن، انشورنس ڪمپنين، ايئر لائينز، ۽ وڏن وڏن سرڪاري ادارن
۾ استعمال ٿيندا آهن، جتي تمام گھڻي حسابي طاقت جي ضرورت هوندي آهي. هي ڪافي قيمتي
هوندا آهن ۽ هنن کي آپريٽ ڪرڻ ۽ صحيح صورت ۾ رکڻ لاءِ ڪافي ماڻهن جي ضرورت هوندي
آهي. هن قسم جي ڪمپيوٽرن لاءِ هڪ مخصوص ماحول ۽ ايئرڪنڊيشن ڪمرن جي ضرورت هوندي
آهي.

مني ڪمپيوٽر:'هي ڪمپيوٽرننڍي پيماني جي ڪاروبار وغيره ۾ استعمال ٿيندا آهن، هنن جي
قيمت به نسبتاً گھٽ هوندي آهي، هي ننڍن ادارن جهڙوڪ بينڪن جي شاخن، يونيورسٽين ۽
اسپتالن وغيره ۾ استعمال ٿيندا آهن.

مائڪرو ڪمپيوٽر: هنن ڪمپيوٽرن کي مائڪرو يا پرسنل ڪمپيوٽر به چيو ويندو آهي، هي
ڪمپيوٽر 1970 ڏهاڪي جي آخري سالن ۾ ٺاهيو ويو. هنن ۾ مقبوليت خودڪار برقيات ۾
ترقيءَ ۽ خود ڪار مائڪرو چپ جي ايجاد ٿيڻ سان آئي. جيئن ته هن چپ جي قيمت گھٽ هجڻ
جي ڪري پرسنل ڪمپيوٽرن جي قيمت به تمام گھٽجي وئي، ماڻهن جو وڏو تعداد ان لائق بڻيو
جو هو هي ڪمپيوٽر خريد ۽ استعمال ڪري سگھن. هنن ڪمپيوٽرن جي ترقيءَ ۾ ڏينهون ڏينهن
واڌارو ايندو رهي ٿو، جنهن جو هڪ مثال ليپ ٽاپ (Laptop) ڪمپيوٽر ۽ پرسنل ڊجيٽل
اسسٽنٽز (PDAs) آهن، هي به پرسنل ڪمپيوٽر ئي آهن، پر انهن جي جسامت/سائيز ۽ گھٽ وزن
جي ڪري انسان ان کي باآساني هر جاءِ کڻي ۽ ڪاٿي به رکي سگھي ٿو، ليپ ٽاپ جي سائيز
هڪ ننڍڙي بريف ڪيس جيتري هوندي آهي، مطلب اسان ان کي ضرورت پوڻ وقت بغل ۾ به جھلي
سگھون ٿا، جڏهن ته پرسنل ڊجيٽل اسسٽنٽ هڪ موبائيل جي سائيز ۾ اچن ٿا، جن کي هڪ هٿ ۾
کڻي ڪمپيوٽري عمل سرانجام ڏياري سگهجن ٿا.

ڪي بورڊ: هي ٽائيپ رائيٽر جي ڪي بورڊ سان مشابهه آهي، البته هن ۾ ضرورت مطابق ڪافي
بٽڻ/ ڪيز وڌيڪ (مخصوص ترتيب سان) شامل ڪيون ويون آهن جن جو گڏيل تعداد گھٽ ۾ گھٽ
110 تائين آهي، پر هاڻي اهڙا ڪي بورڊ به مارڪيٽ ۾ آيل آهن جن جي چاٻين/ڪيز جو تعداد
ان کان وڌيڪ توڙي گهٽ به آهي، هن تي انگريزي الفابيٽ جا سمورا اکر، رياضيءَ جون
مختلف نشانيون ۽ 0 کان 9 تائين انگ، ۽ ٻين مختلف ڪمن لاءِ ڪتب ايندڙ فنڪشن ڪيز شامل
آهن). ڪي بورڊ هڪ بنيادي ان پٽ ڊوائيس آهي، جنهن جو ڪم ڊيٽا/مواد (انسان کان مليل
پيغامن) کي سِي- پِي- يُو (سينٽرل پروسيسنگ يونٽ) يعني ڪمپيوٽر جي دماغ تائين
پهچائڻ آهي. هن کان سواءِ عام ڪمپيوٽر سان ڪوبه رابطو قائم نٿو ڪري سگھجي.

مائوس: هيءَ هڪ پوائنٽنگ ڊوائيز آهي، هن جو ڪم ڪمپيوٽر اسڪرين (مانيٽر) تي موجود
پوائنٽر/ڪرسر/ايرو (تير جو نشان يا اشارو) ذريعي مختلف آپشنز تي ڪم ڪرڻ آهي، يعني
مائوس کي ڪنهن سڌي (پلين) جڳهه تي رکي ان کي هڪ هٿ جي مدد سان جنهن طرف ڦيرائبو ته
اهو اشارو يا پوائنٽر اسڪرين تي ان طرف ڦرندو رهندو. هن اوزار/ڊوائيز گرافڪس وغيره
جي ڪم کي نهايت آسان ڪري ڇڏيو آهي، هن ڊوائيز کان سواءِ ڪمپيوٽر تي ڪم ڪرڻ انتهائي
مشڪل ٿيو پوي، هڪ عام مائوس جي بناوٽ ۾ هڪ بال (جنهن ذريعي پوائنٽر کي گھڻ رخي
Multidirectional پاسن ڏانهن موڙي سگھجي ٿو، مائوس کي گهمائڻ سان اهو بال به
گهمندو، نتيجي ۾ اسڪرين تي پوائنٽر پڻ ساڳئي رخ ۾ چرپر ڪندو)، هن جي مٿاڇري تي ٻه
بٽڻ (هڪ ساڄي ۽ هڪ کاٻي) به آهن جن کي رائيٽ بٽن ۽ ليفٽ بٽن جا نالا ڏنل آهن، هنن
بٽڻن جو ڪم مختلف مرحلن ۾ مختلف هوندو آهي. اڄ ڪلهه مارڪيٽ ۾ ڪجھه ٻين قسمن جا جديد
مائوس پڻ اچي چڪا آهن.

اسڪينر: هي هڪ اهڙي ان پٽ ڊوائيز آهي، جنهن ذريعي ڪي به تصويرون، گرافَ، لکيل/ڇپيل
مواد ڪمپيوٽر ۾ داخل ڪري سگھجي ٿو. هڪ عام اسڪينر جي بناوٽ هڪ فوٽو اسٽيٽ مشين جهڙي
هوندي آهي، البته فوٽو اسٽيٽ مشين جي سائيز ڪافي وڏي هوندي آَهي پر ان جي نسبت
اسڪينر جي بناوٽ ننڍي هوندي آهي، جهڙي ريت فوٽو اسٽيٽ مشين جي مٿاڇري شيشي تي ڪو به
ڪاغذ يا فوٽو وغيره رکي ان جي فوٽو ڪاپي ڪبي آھي اهڙي طرح ئي ڪو به ڪاغذي مواد
اسڪينر جي شيشي جي مٿان رکي ان کي ڪمپيوٽر ۾ داخل ڪبو آھي. مائوس ۽ ڪيبورڊ وانگر هن
جا به مختلف قسم مارڪيٽ ۾ موجود آهن.

مائڪروفون/ مائيڪ: هن ان پٽ ڊوائيز جو ڪم آوازن کي ڪمپيوٽر ۾ داخل ڪرڻ آهي. يعني هن
وسيلي اسان پنهنجو آواز ڪمپيوٽر ۾ داخل ڪري محفوظ ڪري سگھون ٿا. جديد ڪمپيوٽرن ۾
اسان آواز ذريعي ڪمپيوٽر کي هدايتون پڻ ڏئي سگهون ٿا.

ڊجيٽل ڪيميرا:هيءَ هڪ اهڙي قسم جي ڪيمرا آهي جنهن وسيلي مختلف شين، منظرن وغيره جون
تصويرون ڪڍي بعد ۾(يا ساڳئي وقت) انهن کي ڪئبل/تار (يا بغير تار يا وئرليس سسٽم)
وسيلي ڪمپيوٽر ۾ منتقل ڪري سگھجي ٿو، اڄ ڪلهه ڪافي اعلى معيار جون ڊجيٽل ڪيميرائون
مارڪيٽ ۾ آيل آهن جن وسيلي نه صرف تصويرون پر مختلف ٽائيم ڊيوريشن تي مشتمل وڊيو
رڪارڊنگز (فلم/مووي ميڪنگ آواز ۽ تصوير سان گڏ) به ڪمپيوٽر ۾ منتقل ڪري سگھجن ٿيون،
اهي سهولتون ڪجھه جديد قسم جي موبائيل سسٽمز ۾ پڻ موجود آهن.

پروسيس (عمل): جڏهن چانھ ٺاهي ويند آهي ته سڀ کان پهريان کير، پاڻي، پتي ۽ کنڊ ڪنهن
ٿانوَ ۾ وجھبي آھي ”ان پٽ“ ڏبي آھي. پوءِ ان کي گئسن جي ميلاپ سان جنم وٺندڙ باهه
يعني گرميءَ (پري ڊفائينڊ رول/”پروگرام“) جي ”پراسيس“ (عمل) مان گذاريو ويندو آھي.
يعني خالي کير کنڊ ۽ پتيءَ (ڊيٽا) کي تيستائين چانهن (انفارميشن/آئوٽ پٽ) جو نالو
نٿو ڏئي سگھجي جسيتائين ان کي گرميءَ جي ”پراسيس“ مان نه گذارجي.

پراسيسنگ ڊوائيسز:هن کي ڪمپيوٽر جو ڪنٽرول يونٽ به چئبو آهي. هن جي ڪم ۾ انپٽ ٿيل
شي جو مقصد واضع ڪرڻ، ڊيٽا کي ٽرانسليٽ ڪرڻ مطلب انٽرپريئيٽ ڪرڻ، ايگزيڪيوٽيشن مطلب
ان پٽ ٿيل ڊيٽا کي پروسيس ڪري نتيجي ۾ تبديل ڪرڻ آهي. وصف جي لحاظ کان سي پي يو هڪ
قسم جي چپ chip آهي، جيڪا ڪمپيوٽر جي دماغ جو ڪم ڏيندي آهي، هيءَ چپ ٽن حصن تي
مشتمل هوندي آهي 1. ڪنٽرول يونٽ 2. ارٿ ميٽڪ ۽ لاجڪ يونٽ (رياضيءَ جا/حسابي عمل) ۽
3. ان پٽ آئوٽ/ پٽ يونٽ. سي پي يو چپ جي معيار جو دارومدار هن جي رفتار ۽ جسامت تي
هوندو آهي، چپ جي رفتار ميگا هٽز (ڪمپيوٽر ميمري ماپڻ جو ايڪو) سان ماپي ويندي آهي.

نوٽ: ياد رهي ته پرسنل ڪمپيوٽر جي پرزن ۾ جيڪو باڪس نما پرزو اسان کي نظر ايندو آهي
ان کي به سِي پِي يو ئي چوندا آهن ، ڇو ته پروسينگ ۽ اسٽوريج وغيره جو سمورو ڪم ان
۾ اندر موجود مختلف پرزا ئي سر انجام ڏيندا آهن. هن دٻي ۾ هيٺيان خاص پرزا موجود
هوندا آهن.

ّپاور سپلاءِ: جيئن ته نالي مان ئي ظاهر آهي ته هي ڪمپيوٽر جي مختلف/مڙني پرزن کي
ضرورت مطابق بجلي فراهم ڪندو آهي.

مڌر بورڊ: سي پي يو جو مين بورڊ آهي جنهن سان/تي ڪمپيوٽر جا اندروني ۽ بيروني پرزا
ڳنڍيل هوندا آهن. ان کان سواءِ هن دٻي ۾ ريم، سِي پِي يو چِپِ، هارڊ ڊسڪ ۽ تارون،
وغيره وغيره موجود هونديون آهن.

اسٽوريج يا ميموري ڊوائيسز: اسٽوريج ڊوائيز مان مراد آهي ته ڪا به اهڙي ڊوائيز جنهن
۾ ڪا ڊيٽا/انفارميشن ٻيهر استعمال لاءِ محفوظ ڪري سگھجي. مائڪروڪمپيوٽرس (پرسنل
ڪمپيوٽرس) ۾ ٻن قسم جون اسٽوريج ڊوائيسز هونديون آهن.

پهرين قسم جي ميمريءَ ۾ ريم: شامل آهي، هيءَ ڪمپيوٽر اندر ننڍي ۽ ترت پهچ واري
ميمري آهي، عام طور تي هيءَ هلندڙ پروگرامن (ٿيندڙ ڪمن) جي هڪ ڀاڱي ٽي حصي کي
تيستائين پاڻ وٽ محفوظ رکندي آهي جيستائين انهن کي باقاعده هارڊ ڊسڪ وغيره تي محفوظ
نٿو ڪجي، ان ڪري هن کي ٽيمپرري ميمري (عارضي ياداشت) به چيو ويندو آهي. ڇو ته هن ۾
مواد تيستائين محفوظ هوندو جيستائين ڪمپيوٽر هلي رهيو آهي پر ڪمپيوٽر بند ٿيڻ کان
پوءِ هن ۾ ڪابه ڊيٽا موجود نه هوندي آهي.

ٻئي قسم جي اسٽوريج ڊوائيسز: سيڪنڊري اسٽوريج ۾ ڊسڪ ڊرائيوز جهڙوڪ هارڊ ڊسڪ ، فلاپي
ڊسڪ، سي ڊي وغيره اچي وڃن ٿيون، جن ۾ محفوظ ڪيل ڊيٽا ڪنهن به وقت استعمال ڪري سگهجي
ٿي. هيءَ ياداشت مستقل ياداشت هوندي آهي)، آپريٽنگ سسٽمز توڙي ايپليڪيشن پروگرام پڻ
سيڪنڊري اسٽوريج ڊوائيسز ۾ محفوظ هوندا آهن).

لفظ آئوٽ پٽ: اهڙي قسم جي انفارميشن يا ڊيٽا (معلومات يا مواد) جيڪا سي پي يو يا
مين ميمريءَ مان پراسيس ٿي (عملجي/مرحلجي) ٻئي ڪنهن ڊوائيز/پرزي جهڙوڪ مانيٽر
(ڪمپيوٽر اسڪرين) يا سيڪنڊري اسٽوريج ڊوائيس جهڙوڪ فلاپي وغيره ڏانهن منتقل ٿئي،
تنهن کي آئوٽ پٽ چئبو آهي.

مانيٽر: ڪمپيوٽر هارڊويئر جي آئوٽ پٽ ڊوائيسز ۾ هيءَ ڊوائيس پنهنجي ڪم جي اهميت جي
ڪري سر فهرست آهي. هن جي ظاهري بناوٽ عام ٽيليويزن جهڙي آهي ۽ هن کي ڪمپيوٽر اسڪرين
يا ڊسپلي پڻ چئبو آهي. هن ڊوائيس جو ڪم پراسيس ٿيل انفارميشن جهڙوڪ ٽيڪسٽ
(اکر/لکت)، گرافڪس (تصويرون وغيره) ۽ وڊيوز/اينيميشن (فلم ۽ چرندڙ پرندڙ تصويرون)،
حسابي نتيجن ۽ اڪائونٽس جي ڪمن وغيره کي سِي آر ٽِي (ڪيٿوڊ ريز ٽيوب) ۽ ايل سِي ڊِي
اسڪرين ذريعي استعماليندڙ تائين پهچائڻ آهي. مانيٽرس مختلف قسم ٿيندا آهن، هڪڙا
ڊجيٽل مانيٽر جيڪي بهترين ڪوالٽيءِ جي رزلٽ ۽ رنگن جو تمام وڏو (پر محدود) ذخيرو
ڊجيٽل فارم ۾ ڊسپلي ڪندا آهن. ۽ ٻيا اينالاگ مانيٽر جيڪي اڻ ڳڻيل (پر گهٽ معياري)
رنگن ذريعي نتيجا ظاهر ڪندا/ڏيکاريندا آهن، وِي جِي اي (وزيوئل گرافڪ ايڊاپٽر)
اينالاگ مانيٽر ۾ شمار ڪيا ويندا آهن.

پرنٽرس: هي آئوٽ پٽ ڊوائيسز ڪمپيوٽر ۾ موجود ڊيٽا يا انفارميشن جهڙوڪ ٽيڪسٽ، اميجز،
گرافڪس وغيره کي ڪنهن پيپر (ڪاغذ يا پني)، شيٽ، پلاسٽڪ شيٽ، ٽرانسپيرنٽ شيٽ وغيره
تي پرنٽ/ڇاپڻ لاءِ ڪتب آڻبيون آهن. ياد رهي ته ڪمپيوٽر ۾ موجود ڊيٽا کي سافٽ ڪاپي ۽
جڏهن ته پرنٽر ذريعي ڪاغذ وغيره تي پرنٽ/ڇپيل معلومات/مواد کي هارڊ ڪاپي چيو وڃي
ٿو. هنن ۾ رنگين ۽ بليڪ ان وائيٽ پرنٽر مارڪيٽ ۾ موجود آهن. پرنٽرن جا ڪافي قسم
ٿيندا آهن جن جي درجه بندي مختلف حوالن سان ڪري سگھجي ٿي، جهڙوڪ: قسم جي حوالي سان،
امپيڪٽ ۽ نان امپيڪٽ پرنٽرس. معيار جي حوالي سان، پرنٽ ٽيڪنالاجيءَ جو استعمال.
رفتار جي حوالي سان، ڪمپيوٽر کان پرنٽر تائين ڊيٽا جي منتقليءَ جي رفتار ۽ ڇاپڻ جي
رفتار، ۽ پرنٽ ڪرڻ جي طريقن، پرنٽ ڪوالٽيءَ، رنگن ۽قيمتن جي حوالن وغيره سان پرنٽرن
جي درجا بندي ڪري سگهجي ٿي.

امپيڪٽ پرنٽر: هي پرنٽر ٽيڪسٽ (اکرن/لکڻين) ۽ سيمبلس (نشانين ۽ علامتن) وغيره کي
سئيءَ نما چهنبدار شي سان، مس پٽيءَ (انڪ ربن) کي پني مٿان دٻائيندي ڇپيندا آهن،
بلڪل ائين جيئن ٽائيپ رائيٽر ربن ذريعي پيپر تي پرنٽ ڇڏيندو آهي. هن قسم جي پرنٽرس
۾ ڊيزي ويل پرنٽر ۽ ڊاٽ ميٽرڪس پرنٽر عام آهن. ڊيزي ويل پرنٽرس ڊاٽ ميٽرڪس جي نسبت
ڪافي بهتر ڪوالٽيءَ جي پرنٽ ڏيندا آهن. پر هنن جي رفتار ڊاٽ ميٽرڪس پرنٽرس جي نسبت
گھٽ آهي.

نان امپيڪٽ پرنٽرس: هنن قسم جي پرنٽرن ۾ ٻيا سڀئي پرنٽر اچي وڃن ٿا جهڙوڪ: ليزر
پرنٽر، انڪ جيٽ پرنٽر ۽ ٿرمل پرنٽر.

ليزر پرنٽرس:هي پرنٽر هاءِ ريزوليوشن (تمام گھڻن پگزلس جو تعداد، جن کي DPI يعني
ڊاٽس پر انچ جي ايڪي سان ماپبو آهي) پرنٽرس آهن، هنن ۾ ليزر ٽيڪنالاجيءَ وسيلي ڊاٽ
ميٽرڪس واري سسٽم تحت اعلى ڪوالٽيءَ جي پرنٽ ڪرڻ جي صلاحيت هوندي آهي. هنن جي
ريزوليوشن عام پرنٽرن جي نسبت تمام گھڻي هوندي آهي، جيڪا عام طور 300 dpi هوندي
آهي۔

انڪ جيٽ پرنٽرز:هي پرنٽرز ڪريڪٽرن يا نشانين/گرافڪس وغيره کي اليڪٽريڪلي چارج ٿيل
مس جي تمام ننڍڙن ڦڙن جي وهڪري وسيلي ڪاغذ وغيره تي پرنٽ ڪندا آهن. مس جي انهن
ننڍڙن ڦڙن جي چرپر بجليءَ جي اوزار وسيلي ڪنٽرول ٿيندي رهندي آهي. ياد رهي ته هي به
نان امپيڪٽ پرنٽر آهي.

ٿرمل پرنٽرس: هن پرنٽر جي ڪم ڪرڻ جو طريقو به بلڪل انڪ جيٽ پرنٽر جهڙو آهي، يعني مس
جي سنهڙن ڦڙن ذريعي پرنٽ ڪرڻ، فرق صرف ايترو آهي ته هن پرنٽر ۾ استعمال ٿيندڙ مس جا
سنهڙا ڦڙا مس کي گرم ڪرڻ جي ڪري پيدا ٿيندا آهن.

نوٽ: هن مرحلي تي ڪمپيوٽر جي ان پٽ ۽ آئوٽ پٽ ڊوائيسز بابت سکيو ويو، ان کان علاوه
به هڪ قسم جون ڊوائيسز آهن جيڪي ٻئي ڪم يعني ان پٽ ۽ آئوٽ پٽ جو ڪم ڏينديون آهن، پر
انهن جي لهه وچڙ سڌي سئين انسان سان نه هوندي آهي، پر اهي ان پٽ ۽ آئوٽ پٽ جو ڪم
ٻين لاڳاپيل پرزن ڏانهن منتقل ڪرڻ لاءِ هونديون آهن. اهڙي قسم جي ڊوائيسز کي سمجھڻ
لاءِ انساني دماغ جو مثال وٺجي. انساني دماغ ان پٽ ۽ آئوٽ پٽ جا ٻئي ڪم سرانجام ڏئي
ٿو، پر اهو سڌيءَ طرح پاڻ نه ئي ان پٽ حاصل ڪري ٿو ۽ نه ئي آئوٽ پٽ ڏئي ٿو. جهڙوڪ
دماغ بذات خود ڪونه ٿو ڏسي پر اهو ڪم اکين کان ٿو وٺي، ۽ نه ئي وري بذات خود پاڻ
ڳالهائي يا لکي ٿو پر اهو ڪم زبان ۽ هٿن کان ٿو وٺي.

سسٽم سافٽويئر: سسٽم سافٽ ويئر (ڪمپيوٽري نظام هلائيندڙ هدايتون) سافٽ ويئر جو هي
قسم ڪمپيوٽر ۽ ايپليڪيشن سافٽ ويئر (خاص مقصد لاءِ ڪتب ايندڙ هدايتن) کي ڪنٽرول
ڪندو آهي. ۽ انهن کان مختلف ڪم وٺندو آهي، انهن کي حڪم جاري ڪندو رهندو آهي. هن
سافٽ ويئر وسيلي انسان ان لائق بڻجندو آهي ته هو ڪمپيوٽر سان رابطو قائم ڪري سگھي،
هي سافٽ ويئر بنيادي ان پٽ ۽ آئوٽ پٽ جا ڪم سرانجام ڏياريندو آهي، ۽ ايپليڪيشن سافٽ
ويئر (جهڙوڪ: ورڊ پروسيسرس (خط و ڪتابت جا پروگرام)، اسپريڊ شيٽس (رياضيءَ/حساب
ڪتاب/اڪائونٽس بابت پروگرام) ۽ ڊيٽا بيس پروگرام (ڪنهن به مواد کي ٽيبل شيپ (کاتي
واري طريقي/ ڳوڙهن انگن اکرن کي آسان طريقي) ۾ محفوظ ڪرڻ جو پروگرام) کي مختلف ڪم
ڪرڻ ۾ هر وقت مدد ڪندو رهندو آهي.

ايپليڪيشن سافٽويئر:سافٽويرس جو هي قسم مختلف (پر مخصوص) ڪمن لاءِ استعمال ٿيندو
آهي، هن کي ڪنٽرول ڪندڙ سسٽم سافٽ ويئر هوندو آهي. ايپليڪيشن سافٽ ويئر انسان
پنهنجي ضرورت مطابق ڪمپيوٽر ۾ داخل ڪندو آهي. جهڙوڪ جيڪڏهن ڪو اڪائونٽنٽ يا انجنيئر
آهي يا ڪنهن کي رياضيءَ جا مختلف ڪم ڪرڻا آهن ته هو سپريڊ شيٽس ۽ ٻيا رياضيءَ بابت
پروگرام ڪمپيوٽر ۾ داخل ڪري انهن تي ڪم ڪندو. اهڙي نموني ورڊ پروسيسرس ۾ مختلف قسم
جي خط و ڪتابت، لک پڙهه، ياداشتون، ڪتاب لکڻ، مضمون يا آرٽيڪل وغيره مختلف ٻولين
لکي سگھجي ٿو. ساڳئي طرح ڊيٽا بيس لاءِ ڌار سافٽ ويئر آهن، اسان کي جيڪڏهن تصويرن
وغيره يعني گرافڪس تي ڪم ڪرڻو آهي ته اسان گرافڪس سافٽ ويئر استعمال ڪندا آهيون.
شاگردن جي سکيا لاءِ مختلف موضوعن تي بهترين سکيا سافٽ ويئر مارڪيٽ ۾ موجود آهن ته
جيئن هو گھر ويٺي پنهنجي سبجيڪٽ جي بهترين نموني تياري ڪري سگھن، جهڙوڪ انجنيئرنگ،
ميڊيڪل سائنس، ڪمپيوٽر سائنس وغيره لاءِ اعلى معيار جا سکيا سافٽ ويئر (لرننگ
ٽيوٽرس) تيار ٿيل آهن. اهڙي نموني انٽرنيٽ ، چيٽنگ، ويب ڊزائيننگ، موسيقي، فلم ،
مووي ميڪنگ، اينيميشنس لاءِ به ڌار ڌار سافٽ ويئر موجود آهن. مطلب جنهن کي جهڙي قسم
جو ڪم ڪرڻو آهي اهو ان ڪم لاءِ تيار ڪيل ايپليڪيشن سافٽ ويئر ڪمپيوٽر ۾ داخل ڪندو.
اڄ ڪلهه مختلف ڪمن لاءِ مارڪيٽ ۾ بيشمار ايپليڪيشن سافٽ ويئر موجود آهن.

رفتار ۽ درستگي:ڪمپيوٽر هڪ اليڪٽرانڪ مشين آهي، جنهن جي رفتار جو مقابلو
بجليءَ/روشنيءَ جي وهڪري جي رفتار سان ڪري سگھجي ٿو. ڪمپيوٽر ذريعي پروسيس ٿيل ڊيٽا
جا نتيجا سو سيڪڙو صحيح هوندا آهن، ڇو ته انسان کان غلطي ٿي سگھي ٿي پر ڪمپيوٽر
غلطي نه ڪندو آهي جيستائين ان کي غلط هدايت يا حڪم نه ڏنو وڃي. خود ڪار عمل:
ڪمپيوٽر ۾ يعني اليڪٽرانڪس ڊيٽا پروسيسنگ ۾ مختلف قسم جا عمل ڪمپيوٽر انسان جي
مداخلت کان بغير يعني خود ڪار طريقي سان سرانجام ڏيندو آهي، اهي عمل ڪمپيوٽر ۾ فيڊ
(اسٽور) ٿيل پروگرامن جي مدد سان ڪيا ويندا آهن.

فيصلو ڪرڻ جي صلاحيت: هڪ ڪمپيوٽر مختلف قسم جا فيصلا خود ڪرڻ جي صلاحيت به رکندو
آهي، مطلب ڪافي سارا عمل انسان جي سوچ جي بغير ئي طئي ڪندو آهي، اهو سڀ ڪجھه
اليڪٽرانڪ ڊيٽا پروسيسنگ جي ذريعي عمل ۾ ايندو آهي. ۽ اليڪٽرانڪ ڊيٽا پروسيسنگ جو
هي سڄو ڪرشمو سينٽرل پروسيسنگ يونٽ يعني سي پي يو چپ جو ئي آهي.

بٽ: هي ڪمپيوٽر ڊيٽا جو ننڍڙي ۾ ننڍڙو ايڪو آهي، هڪ بٽ ٻڙي 0 يا هڪ 1 (نمبرن جو
طريقو) يا آن ۽ آف (لاجيڪل طريقو) تي مشتمل هوندو آهي.

بائيٽ: اهڙي نموني 8 بٽس گڏجي هڪ بائيٽ ٺاهيندا آهن. هڪ بائيٽ مختلف قسم جي ڊيٽا تي
مشتمل ٿي سگھي ٿو جهڙوڪ: الفابيٽ جو هڪ اکر، قدرتي عددن مان هڪ عدد، يا رياضيءَ جي
نشانين وغيره مان ڪا نشاني. (ياد رهي ته اڌ بائيٽ half byte کي نبل nibble or
nybble چئبو آهي، نبل 4 بٽس تي مشتمل هوندو آهي)

ڪلوبائيٽ: عام طور ڪلو مان مراد هڪ هزار هوندي آهي، جهڙوڪ هڪ ڪلو گرام ۾ 1000گرام
هوندا آهن اهڙي نموني هڪ ڪلو بائيٽ Kilo byte or KB هڪ هزار چوويهه 1024 بائيٽس تي
مشتمل هوندو آهي.

ميگا بائيٽ: ميگا مان مراد ڏه لک يا هڪ ملين آهي، اهڙي ريت هڪ ميگا بائيٽ Mega byte
or MB وري هڪ هزار چوويهه 1024ڪلو بائيٽ تي مشتمل هوندو آهي، يعني ان ۾ 1048576
پائيٽس هوندا آهن.

گيگا بائيٽ:گيگا مان مراد هڪ بلين يا 1000 ملين (هڪ ارب) آهي، اهڙي ريت گيگا بائيٽ
Giga Byte or GB وري 1024 ميگا بائيٽ تي مشتمل هوندو آهي، يعني 1073741824 بائيٽس
تي مشتمل هوندو آهي.

ٽيرا بائيٽ: ٽيرا مان مراد هڪ ٽرلين يا one trillion (يعني هڪ کرب) جي هوندي آهي.
ٽيرا بائيٽ Terabyte or TB وري 1024 گيگا بائيٽ تي مشتمل هوندو آهي اهڙي ريت هڪ گ ب
۾ 1,099,511,627,776 بائيٽس هوندا آهن. ياد رهي ته ٽيرا بائيٽ تمام وڏن ڊجيٽل ذخيرن
کي ماپڻ لاءِ ڪتب ايندا آهن.



https://sd.wikipedia.org/wiki/%DA%AA%D8%AA%D8%A8_%D8%AE%D8%A7%D9%86%D9%88

ڪتب خانو يا دارُالڪُتب يا مڪتبو (Library)، هڪ اهڙي  جڳه جتي اُنهن ماڻهن کي پڙهڻ
لاء ڪتاب مهيا ڪيا ويندا آهن جيڪي مالي يا ٻين سببن جي ڪري ڪتاب ڪري نٿا سگهن. يا
وري ڪتابن جو  هڪ مجموعو جن کي خريد ڪرڻ بغير پڙهي سگهن ٿا.

جديد ڪتب خانن ۾ ڪتاب سان گڏ کتابوں آڊيو ٽيپس(audio tapes)، ڪيسيٽون (cassettes)،
 منظر (videotapes)  وغيره دستياب هوندا آهن.  اهڙي طرح جديد ڪتب خانن ۾ ڪوئي به
شخص هر قام جي معلومات تائين ڪنهن به صورت  ۽ ذريعي سان معلومات تائين بغير ڪنهن
مشڪل جي رسائي حاصل ڪري سگهي ٿو. انکان علاوه ڪتب خاني جا ماهر پڙهندڙن کي ڪتاب
ڳولهڻ ۽ ڪتابن جي رکوالي جون خدمتون سرانجام ڏيندا آهن.



https://sd.wikipedia.org/wiki/%DA%AA%D8%A7%D8%B1%D9%84_%D9%85%D8%A7%D8%B1%DA%AA%D8%B3

ڪارل مارڪس (5 مئي 1818ع – 14 مارڇ 1883ع) فلاسافر، معشيت دان، سماجياتدان، صحافي ۽
انقلابي سوشلسٽ هو. هو پروشيا (Prussia) جي وچولي طبقي جي خاندان ۾ پيدا ٿيو، اڳتي
هلي، هن سياسي معاشيات ۽ هيگيلين فلاسافي ۾ تعليم پرائي. وڏو ٿيڻ کانپوءِ مارڪس کي
بي وطن (اسٽيٽ ليس) ٿيڻو پئجي ويو ۽ پنهنجي زندگيءَ جو گهڻو حصو هن لنڊن، انگلينڊ ۾
گذاريو، جتي جرمن مفڪر، فريڊرڪ انگلز جي ساٿ سان، پنهنجي ڪيل مختلف ڪمن کي ڇپرايو،
انهن مان، 1848ع ۾ پڌرو ڪيل ڪميونسٽ پڌرنامي (ڪميونسٽ مينيفيسٽو) تمام گهڻي مشهوي
ماڻي. تڏهن کان سندس ڪم، فڪري، اقتصادي ۽ سياسي تاريخ تي وڏا اَثر وڌا آهن.

سماج، اقتصاديات، ۽ سياست جي باري ۾ مارڪس جي نظرين کي گڏيل طور مارڪسز سڏيو وڃي ٿو
— جنهن مطابق انساني معاشرا اصل ۾ طبقاتي جاکوڙ جي تاريخ آهن: جيڪا حڪمران طبقن
(بورجوازي يا سرمائيدار) جيڪو پيداوار جي ذريعن تي ڪنٽرول رکي ٿو  ۽ پورهيت طبقو
(پرولتاريه) جيڪو اُجوري لاءِ پنهنجو پورهيو وڪڻي ٿو جي وچم ٽڪراءُ آهي. ويڳاڻپ جو
احساس، قدر، اجنساسِ مترادف (commodity fetishism)، ۽ قدر زائد (فاضل مُلهه) جي
پنهنجي نظرين ذريعي بحث ڪندي مارڪس دليلَ ڏئي ٿو ته سرمائيداري، سماجي لاڳاپن, اَڻ
گهڙيل مال کي گهڙي شين ۾ بدلائڻ (ڪموڊيفيڪشن)، اَڻبرابري، ۽ پورهيت طبقي جي استحصال
ذريعي مفاد ماڻي ٿي. هڪ اهم نقطه نظر، جيڪو تاريخي ماديت سڏجي ٿو جي تحت مارڪس،
بنياد ۽ ساخت (بيس ۽ سُپر اِسٽرَڪچر) جي اصولن جي بنياد تي نظريو پيش ڪندي روز
ڏيندي چيو آهي ته سماج جي ثقافتي ۽ سياسي حالتن سان گڏوگڏ انساني فطرت جا ويچارَ
گهڻي حد تائين غير واضح بنيادن تي مقرر ٿي رهيا آهن. هنن پُر اثر اقتصادي جائزن جو
نتيجو نيٺ ”سرمائي“ (ڪيپيٽال)، حجم (واليوم) 1 (1867) جي روپ ۾ نڪتو.

مارڪس جي مطابق، حڪمران، رياستون حڪمران طبقي جي مفادن ۾ هلائي رهيا آهن پر پوءِ به
ان جي نمائيندگي، سڀني جي گڏيل مفادن جي نالي تي ڪري رهيا آهن. هن پيشنگوئيءَ ڪندي
چيو ته، اَڳوڻن سماجي اقتصادي نظامن وانگر، سرمائيداري نظام جون اندروني ڇڪتاڻون
نيٺ سرمائيداري نظام کي پنهنجي خود تباهي ڏانهن وٺي وينديون ۽ پوءِ اهو هڪ نئين
نظام سوشلزم ۾ تبديل ٿي ويندو. مارڪس موجب، سرمائيداريءَ نظام جي سخت طبقاتي ڇڪتاڻ
۽ ان جي ناپائيدار فطري ڀڇڙائي نيٺ پورهيت طبقي جي طبقاتي شعور ۾ واڌارو آڻيندي،
جيڪا ان کي سياسي اقتدار حاصل ڪرڻ ڏانهن وٺي ويندي ۽ نيٺ پيداوار ڏيندڙن جي آزاد
ايسوسي ايشن جي حڪومت تحت هڪ غير طبقاتي، ڪميونسٽ سماج قائم ٿيندو. مارڪس، ان مقصد
کي عمل ۾ آڻڻ لاءِ ڏاڍي جذبي سان وڙهيو ۽ زور ڏئي چيو ته پورهيت طبقي کي پنهنجي
سماجي ۽ اقتصادي آزادي لاءِ، منظم انقلابي ڪاروائي جي ذريعي سرمائيداري نظام جو
تختو اُنڌو گهرجي.

مارڪس انساني تاريخ جي سڀ کان وڌيڪ اَثر رکندڙ شخصيتن مان هڪ طور ڄاتو وڃي ٿو، جنهن
جي ڪم تي واکاڻ ۽ تنقيد ٻئي ٿيون آهن. معاشيات ۾ سندس ڪم، موجوده پورهيئي جي،
سرمائي ۽ اقتصادي لاڳاپن سان تعلق کي سمجهڻ جا بنياد وڌا. سڄي دنيا ۾ ڪيترائي
دانشور، ليبر يونينون، فنڪار ۽ سياسي پارٽيون، مارڪس جي خيالن يا ان جهڙن آدرشن ۽
ويچارن کان تاثير ورتي آهي. مارڪس کي عام طور تي جديد سوشيالوجي ۽ سماجي سائنس جو
اَبو سمجهيو وڃي ٿو.

ڪارل مارڪس، 5 مئي 1818ع ۾ اولهه جرمني جي شهر ٽرائر ۾ پيدا ٿيو، ڪارل مارڪس جو
خاندان آڳاٽي زماني کان يهودي هو پر ان جي پيءُ ڪارل مارڪس جي پيدا ٿيڻ کان اڳ
عيساعيت قبولي، تنهن ڪري ڪارل مارڪس کي يهودي چوڻ بلڪل غلط آهي. ڪارل مارڪس جا ٽي
ڀاءَ هئا ۽ پنج ڀيڻون هيون، جنهن مان ڀاءَ ته سڀئي جواني ۾ ئي گذاري ويا پر ٽي
ڀيڻون ڪارل مارڪس جي گذاري وڃڻ کانپوءِ به حيات رهيون، ڪارل مارڪس جو پي هڪ وڪيل
هو، ٽرائر شهر ندي جي ڪپ تي واقع آهي، اها جڳهه فرانس جي تمام ويجهو آهي، تنهن ڪري
ات جي ماڻهن ۾ فرانس جي انقلابي نظريئي جو تمام گهڻو اثر هو.

ارڙهين صدي جي آخر ۾ جڏهن نپولين هن علائقي کي پنهنجي سلطنت ۾ شامل ڪيو، تڏهن هتي
به فرانس جا سڪا هلڻ لڳا، هائرن مارڪس نپولين جو سخت مخالف هو، ان جي ڪتاب گهر ۾
واليٽير، روسو، لاڪ، لائب نيز، سنگ ۽ ٻين روشن خيال دانشورن هن جي آزاد خيالي جي
ڪري پوليس جي خاص نظر هئي، پر هي علائقو نپولين جي 1815ع ۾ شڪست کانپوءِ جرمني کي
واپس ملي ويو. ڪارل مارڪس جو ننڍپڻ انهي ماحول ۾ گذريو، جڏهن ميٽرنگ (جيڪو يورپ جي
هڪ طاقت هو) برسن چاف سميت ٻين شاگردن جي تحريڪ جي خبر پئي ته هن هڪ ڪانفرنس
گهرائي، ڇا ڪاڻ ته ميٽرنگ جمهوريت ۽ آئين جي نالي سان سخت نفرت ڪندو هو. ڪانفرنس ۾
هنن ڳالهين تي روشني وڌي وئي:

2. يونيورسٽين جي استادن ۽ شاگردن تي سخت نظر ۾ رکي ويندي ۽ يونيورسٽي ۾ اسان جو
نمائندو وهندو، جيڪو هر سر گرمي تي نظر رکندو. 3. جمهوري خيال استادن کي يونيورسٽي
کان الڳ ڪيو وڃي، يعني ڪڍيو وڃي.

انهن ڪجهه اهم فيصلن کانپوءِ جرمني جي دانشورن ڪالم نگارن ۽ شاگردن ۾ وٺ پڪڙ شروع
ٿي وئي، روشن خيال استادن کي يونيورسٽين مان ڪڍيو ويو ۽ شاگردن جون تنظيمون ۽
تحريڪون سڀ ٽوڙيون ويون، ڪارل مارڪس جي ماءَ ته ٻارن جي جي برورش ۾ مصروف سنڌي هئي،
پر ڪارل مارڪس جو پي ڪارل مارڪس سان تمام گهڻو پيار ڪندو هو ۽ ان جي دلي خواهش هئي
ته ڪارل مارڪس پڙهي لکي هڪ وڏو ماڻهو ٿئي، تنهن ڪري هو ڪارل مارڪس جي تعليم ۽ تربيت
تي خاص توجه ڏيندو هو ۽ ڪارل مارڪس به پنهنجي پي سان تمام پيار ڪندو هو، تنهن ڪري
وڏو ٿي اڪثر پنهنجي پي جو ذڪر ڪندو هو، جلاوطني ۾ به پنهنجي پي جي تعمير هميشه ميز
تي رکندو هو، ڪارل مارڪس جي وفات کانپوءِ فريڊرڪ اينگلز ڪارل مارڪس جي پي جي اها
تصوير مارڪس جي تابوت ۾ رکي.

ڪارل مارڪس کي مضمون لکڻ ۽ يوناني ۽ لاطيني ڪلاسيڪي ادب سان دلچسپي ننڍپڻ کان ئي
هئي ۽ يونيورسٽي ۾ استاد به اتفاق سان روشن خيال ئي مليا ۽ قابل استادن شاگردن جي
پوري حوصلا افزائي ڪئي. 1833ع جي ڏينهن ۾ حڪومت جي عام پاليسي جي خلاف شاگردن ۾
بيچيني وڌي رهي هئي، مارڪس جو اسڪول به ان سان متاثر ٿيڻ کان سواءِ ڪونه رهي سگهيو،
جڏهن پوليس اسڪول تي ڇاپو هنيو، تڏهن اتان منع ٿيل لٽريچر هٿ آيو ۽ انهيءَ سلسلي ۾
هڪ شاگرد جي گرفتاري به پيش آئي. ڪارل مارڪس 1835ع ۾ اسڪول کان رخست ٿيندي وقت
”پيشي جو انتخاب“ تي هڪ مضمون لکيو، ڇاڪاڻ ته ان کي خبر هئي ته شاگرد جي لاءِ پيشي
جو اختيار ڪرڻ سولي ڳالهه ناهي هوندي، ڪارل مارڪس مضمون ۾ لکيو ته: پيشي جي اختيار
ڪرڻ کان پهرين اسان کي بني نو انسان جي ڀلائي جو خاص خيال رکڻ گهرجي، اگر ڪوئي اهڙو
پيشو اختيار ڪجي، جنهن سان انسان ذات جي وڌ کان وڌ خدمت ٿي ته اسان جي چيلهه وڌ کان
وڌ وزن کڻڻ سان به نه جهڪندي. ٽرائر ۾ 1835ع ۾ تعليم مڪمل ڪرڻ کانپوءِ ڪارل مارڪس
جي بون يونيورسٽي ۾ داخلا ٿي، ان جا خاص مضمون قانون ۽ فلسفو هئا پر هو يوناني ۽
رومي تاريخ ۾ وڌي چڙهي حصو وٺندو هو ۽ هومز، آرٽ ۽ شاعري جي ڪلاس ۾ باقاعدگيءَ سان
حصو وٺندو هو، مارڪس شاعري به ڪندو هو ۽ يونيورسٽي جي شاعر شاگردن جي حلقي جو فرد
به هو.

انهيءَ دوران سندس مڱڻي وڏي ڀيڻ سوفيا جي دوست جيني جان ويسٽ فالين سان ٿي. ڪارل
مارڪس ۽ جيني ننڍپڻ کان ئي هڪ ٻي کان تمام گهڻو چاهيندا هئا ۽ جڏهن وڏو ٿي انهن
جاءُ پي کي شادي جي درخواست ڪئي ته اهي رابطي ٿي ويا. جيني شهر جي حسين ترين ۾ شمار
ٿيندي هئي ۽ ان جو خاندان امير گهراڻن ۾ ٿيندو هو، جيني چاهي ها ته ڪنهن نوابزادي
سان به شادي ڪري سگهي پئي پر هو حسين سيرت جي مالڪ هئي ۽ ڪارل مارڪس سان محبت ڪندي
هئي. ان پنهنجي محبت جي خاطر سڄي دنيا جي عيش ۽ آرام کي ٽڪرائي ڪري هڪ عظيم انقلابي
سان سڄي عمر سڃ ۾ گذاري، هن جلاوطنيون سهيون، بک رهي، قرضدارن جو ڳالهيون ٻڌيون،
ڪڏهن گهر جا سامان وڪيا ته ڪڏهن ڏاج ۾ مليل ٿانو گروي رکيا پر ڪڏهن به پنهنجي عظيم
مڙس سان تنگ ٿي شڪايت نه ڪئي ۽ نه ئي ان جي انقلابي مصروفيتون ۾ يا لکڻ پڙهڻ جي ڪمن
۾ ڪا رڪاوٽ وڌي.ٻار تڙپي تڙپي لاڏاڻو ڪري ويا پر محبت ۾ فرق نه آيو. جيني جو ڀاءُ
وزير داخلا هو، هن جيني کي خط ۾ لکيو ته ”توهان وطن واپس اچي وڃو آءُ توهان جي سار
لهندس “ پر غيرتمند ڀيڻ وراڻيو ته ”آءُ مارڪس ۽ ان جي انقلابي جذبي سان شادي ڪئي
آهي، جي جرمني ۾ ڪارل ماڪس ۽ سندس انقلابي جذبي لاءِ جڳهه ناهي ته مون کي اهڙو
جرمني نه گهرجي.“ ڪارل مارڪس تقريبن هڪ سال بون يونيورسٽيءَ ۾ گذاريو پر پوءِ پي ءُ
جي حڪم تي برلن يونيورسٽي ۾ داخلا ورتائين، جڏهن ته هن کي برلن سخت ناپسند هو.
تعليم کان جيڪو وقت بچندو هو ان وقت ۾ هو نظم لکندو هو، انهيءَ سال جي اندر نظم جا
ٽي ڪتاب ”پنهنجي پياري جيني“ جي نالي ڪيائين. انهن مان ڪجهه نظم 1838ع ۾ هڪ مقامي
رسالي ۾ به ڇپيون، مارڪس جي سڀ کان پهرين لکڻي ئي نظم هيون پر ڪجهه وقت گذرڻ
کانپوءِ مارڪس کي اهو اندازو ٿيو ته هو شاعري جي ميدان جو مرد نه آهي، تنهن ڪري هو
پنهنجو گهڻو وقت فلسفي ۽ قانوني جي مطالعي ۾ گذارڻ لڳو، مارڪس جيڪو ڪجهه پڙهندو هو،
اهو خطن جي ذريعي پنهنجي پي کي ٻڌائيندو هو ۽ ان جو پي ان کي پنهنجي مشوري سان
آگاهه ڪندو هو ۽ ان خطن ۾ (جيڪي هاڻ انگريزي ۾ ڇپجي چڪا آهن) اها گذارش ڪيل هوندي
هئي ته تون پنهنجي پسند جا مضمون پڙهجانءِ ۽ پاڻ کي منهنجي مشورن جو غلام هرگز نه
بنائجانءِ، انهن خطن ۾ عالمي بحث پڻ ٿيل هوندو هو، انهن خطن مان هڪ خط ۾ لکيل هو:
”آءٌ تصور جي دنيا کان اڳتي اچي چڪو آهيان، تصور مان مراد منهنجو ڪانٽ ۽ فخيتي سان
آهي، ڇاڪاڻ ته آءُ تصور پرستي جو جذبو انهن مان حاصل ڪيو پر هاڻ حقيقت جي لاءِ
جستجو ڪري رهيو آهيان“ ڪارل مارڪس شروعاتي ڏينهن ۾ هيگل کي تمام گهڻو پڙهندو هو،
ڇاڪاڻ ته هيگل تمام وڏو ذهن رکندو هو، شايد ئي ڪوئي اهڙو علمي يا سماجي مسئلو
هوندو، جنهن جي باري ۾ هيگل پنهنجي فلسفي ۾ بحث نه ڪئي هئي، لاجڪ، تاريخ، مذهب،
انقلاب، سياست، سائنس ۽ جماليات سڀني تي هيگل جون لکڻيون موجود آهن، جنهن زماني ۾
ڪارل مارڪس برلن يونيورسٽي ۾ داخل ٿيو تڏهن هيگل جي شهرت عروج تي هئي، سڄي شهر ۾
هيگل ڪلب قائم هئا، ڪيترائي استاد، ڪالم نگار ايتري قدر جو سرڪاري آفيسر به پنهنجو
پاڻ کي هيگل جا پوئلڳ چوندا هئا ۽ فخر محسوس ڪندا هئا.

مارڪس 1841ع ۾ پنهنجي ڊاڪٽري مارچ ۾ مڪمل ڪئي ۽ اپريل ۾ ان کي ڊگري ملي وئي، ڪجهه
عرصو گذرڻ کانپوءِ جڏهن مارڪس پاڻ فلسفي جو ماهر ٿيو، تڏهن هو ان نتيجي تي پهتو ته
هيگل جو فلسفو هڪ عظيم خواب آهي، جنهن ۾ انسانذات خود خدا بنجي وڃي ٿي پر هيگل
انسان کي فقط خيالي سير ڪرائي ٿو، ڇاڪاڻ ته هن پنهنجي لکڻين ۾ هڪ ڪائنات وجود ۾
آندي آهي، پر حقيقت ان خيالي دنيا کان بلڪل مختلف آهي، اها فلسفي جي دنيا نه آهي،
انسان پنهنجي ذهن ۾ ڪائنات ته بلڪل ٺاهي آهي پر ضرورت ان ڳالهه جي آهي ته ان کي
حقيقت جي شڪل ڪيئن ڏجي، ان جدوجهد ۾ ڪنڊن جي وڻ آهي ۽ ان ۾ نيم دلي يا سمجهوتن سان
ڪم ڪونه هلندو.

مارڪسزم ۾ مارڪس جو اهو پهريون جرت وارو ڪم هو، ان مان صاف ظاهر آهي ته مارڪس
زندگيءَ جي بيزار ڪندڙ حقيقتن کان بيزار آهي ۽ انهن کي تبديل ڪرڻ چاهي ٿو ته انسان
آزادي ۽ خودمختياري ۾ ترقي ڪري سگهي، مارڪس جي زندگي جي عملي شروعات اخبار نويسي
سان ٿي، جڏهن ته ان جي دلي خواهش هئي ته هو بون يونيورسٽي ۾ فلسفو پڙهائي.

برونوبائر اتي پهرين کان موجود هو ۽ ڪارل مارڪس کي عرض ڪندو هو ته تون جلد پنهنجون
موجوده لکڻيون بند ڪري هتي اچ ته جيئن پاڻ ٻئي ملي ڪري هڪ فلسفي جو پرچو ڪڍون.
مارڪس جو خواب مٽي ۾ ملي ويو ۽ هو ڊاڪٽري جي ڊگري کڻي ٻه مهينا ٽرائر ۾ گذاري واپس
بون پهچي ويو. بون ۾ پهچڻ وقت ئي مارڪس پهرين سياسي مضمون ”سينسرشپ جي تازي ترين
هدايت“ تي لکيو، ان ۾ ڪارل مارڪس لکيو آهي ته :”عوامي تنقيد سچي سينسرشپ آهي، عوامي
تنقيد اها عدالت آهي، جيڪا آزاد پريس سان وجود ۾ اچي ٿي“

ان کان اڳيان ڪارل مارڪس لکيو آهي ته ”آءُ سچائي جي ملڪيت آهيان، سچائي منهنجي
ملڪيت ناهي، منهنجي ملڪيت نه فقط اهو انداز بيان آهي، جيڪو منهنجي روحاني انفراديت
آهي، بي شڪ قانون مون کي لکڻ جي اجازت ته ڏي ٿو پر اهڙي طريقي سان نه جهڙي طريقي
سان آءُ چاهيان ٿو، آءُ پنهنجو روحاني چهرو خوشي سان ڏيکاريان پر پهريان ان کي
سرڪاري سانچي ۾ وجهان، ڪير اهڙو هوندو، جيڪو ان تي شرم محسوس نه ڪري، سچائي منزل به
آهي ۽ منزل تي پهچڻ جو رستو به، سچائي جي تلاش به سچي هجڻ گهرجي، ڇاڪاڻ ته سچي تلاش
خود ترقي يافته سچائي آهي“

مارڪس جا مضمون جرمي جي فيوڊل حڪومت تي ٻن منهن واري تلوار جيان ثابت ٿيا، اهڙي طرح
جمهوريت پسند حصن ۾ ”رهائشن زائي تون“ (اها اخبار جنهن ۾ مارڪس لکندو هو) جي
مقبوليت وڌندي پئي وئي، اهڙي طرح ٻين اخبارن کي به حڪومت تي تنقيد ڪرڻ جو موقعو ملي
ويو، حڪومتي سينسرشپ جون پابنديون اڃا وڌيڪ وڌيون پر مارڪس جو قلم تڏهن به نه رڪيو
۽ آخر ڪار 1843ع ۾ بادشاهه جي صدارت ۾ ٿيل ڪابينه ۾ اهو فيصلو ڪيو ويو ته اگر اخبار
”رهائشن زائي تونگ“ جو مالڪ ڪارل مارڪس کي اخبار کان الڳ نٿو ڪري ته اخبار بند ڪئي
وڃي ۽ جڏهن مارڪس کي ان ڳالهه جي خبر پئي ته هن 17 مارچ 1843 ۾ اخبار ”رهائشن زائي
تونگ“ کان استعيفيٰ ڏئي ڇڏي. ”رهائشن زائي تونگ“ جي ايڊيٽري جي دوران مارڪس کي
سينسرشپ جو وڏو تجربو ٿيو ۽ مارڪس هن نتيجي تي پهتو ته جرمني ۾ رهي ڪري نه ته لکڻ
جو ڪم ٿي سگهي ٿو ۽ نه سياسي سرگرمين ۾ حصو وٺي سهگجي ٿو، انهن ڏينهن ۾ مارڪس جي
مالي حالت تمام خراب هئي، 1843 ع ۾ 19 جون تي مارڪس جي شادي ٿي، فرست جي ڇهه مهينن
جو مارڪس، برطانيا، آمريڪا، جرمني، اٽلي، فرانس ۽ خاص طور انقلاب فرانس جي تاريخ جو
گهرو مطالعو ڪيو، انهي سان گڏو گڏ ٻين سياسي نظرين، ميڪيا ويلي، مانڻسڪيو، روسو ۽
ٻين سياسي نظرين کي به غور سان پڙهيو.

جنهن ڏينهن ۾ مارڪس اقتصاديت، ڪميونزم ۽ انقلاب فرانس جي تاريخ جو مطالعو ڪري رهيو
هو، تڏهن هڪ جرمني جو ڊگهي قد جو نوجوان مانچسٽر مان پيرس آيو ۽ ڏهه ڏينهن تائين
مارڪس جو مهمان ٿي رهيو، ان نوجوان جو نالو فريڊرڪ اينگلز هو، اينگلس هڪ ڀيرو اڳ به
مارڪس سان مليو هو، جڏهن مارڪس ”رهائشن زائي تونگ“ جو ايڊيٽر هو. انهيءَ دوران
اينگلس جيڪي ڪالم لکيا هئا، اهي مارڪس جي نظرن مان گذريا هئا ۽ مارڪس انهن کي پسند
به ڪيو هو. دراصل اهي مضمون ئي سندن وچ ۾ دوستي جو سبب بڻيا. مارڪس پهريون ڀيرو هڪ
اهڙي شخص سان مليو هو، جنهن جا نظريات سو سيڪڙو مارڪس سان ملندا هئا ۽ اهڙي طرح اها
دوستي وجود ۾ آئي، جيڪا مرندي دم تائين زنده رهي.

مارڪس کي جنوري 1845ع ۾ فرانس کان نڪرڻو پيو، جنهن جي وجه هئي ته جرمن هڪ سياسي
رسالو ”ووروارٽس“ ڇاپيندا هئا، مارڪس به ان ۾ ڪڏهن ڪڏهن لکندو هو، پروشيا جي حڪومت
فرانسي حڪومت کي رسالي بند ڪرڻ جو حڪم ڏنو ۽ ان سان وابستا سڀني جرمنن کي ملڪ بدري
جو حڪم ڏنو. ڪافي ليکڪن معافي وٺي پنهنجي جان بچائي پر ڪارل مارڪس جي غيرت ان کي هي
ڪرڻ جي اجازت نه ڏني ۽ تڏهن ڪارل مارڪس برسلسز (بيلجيم) اچي ويو، جڏهن ته اتي ان جو
ڪوبه معاشي ذريعو نه هو ۽ تڏهن ڪارل مارڪس جي بکي رهڻ جا ڏينهن شروع ٿيا، جيڪي ڪڏهن
ختم نه ٿيا. مارڪس جي روحاني تعليم انقلاب فرانس جي درسگاهه ۾ ٿي هئي، ڪميون جي
شڪست کانپوءِ مزدور تمام ڏکيائون ۽ ظلمن جو منهن ڏٺو، مارڪس انهن جي شدت محسوس ڪئي
۽ تمام گهڻي ڀڄ ڊڪ ڪرڻي پئي، جنهن جو مارڪس جي صحت تي تمام گهڻو اثر پيو، نتيجو اهو
نڪتو ته پراڻو جگر جو سور وري موٽي آيس ۽ سور ۽ دورا پوڻ لڳس، ڊاڪٽر چار ڪلاڪ کان
وڌيڪ ڪم ڪرڻ جي اجازت نه ڏني، پر مارڪس ڊاڪٽرن جي ڪڏهن نه ٻڌندو هو پر اينگلس جي
چوڻ تي هو چيڪو سلواڪيا جي صحت گاهه ”ڪالس باد“ وڃڻ لاءِ راضي ٿيو، ڪالس باد جي هڪ
مهيني ۾ ٽريٽمينٽ سان مارڪس کي ڪافي فائدو ٿيو ۽ پوءِ هو مسلسل ٽي سال اتي ويندو
رهيو، ان سفر ۾ مارڪس جي ڌي ”اي ليز“ جيڪا سڀني کان ننڍي هئي، ساڻس گڏ هوندي هئي،
انهي سفر دوران مارڪس پنهنجي مٽ مائٽ ۽ دوستن سان به ملاقات ڪندو هو، جيڪي هيمبرگ ۽
دريسٽن ۾ رهندا هئا.

آخري سفر ۾ مارڪس اي ليز کي اهي جايون به ڏيکاريون، جتي مارڪس اي ليز جي ماءُ جيني
سان شادي جا شروعاتي ڏينهن گذاريا هئا. حالتن مارڪس کي وقت کان اڳ پوڙهو ڪري ڇڏيو،
پر ان جي سياسي سرگرمي ۾ ڪابه ڪمي پيشي ڪانه آئي ۽ نه ئي لکڻ پڙهڻ جي عادت ۾ ڪا ڪمي
آيس. مارڪس برطانيا، آمريڪا، جرمني، اسپين، اٽلي، روس، فرانس ۽ ٻين ڪيترن ئي ملڪن
جي تحريڪن سان رابطي ۾ رهندو هو ۽ خطن ۽ مضمونن جي ذريعي انهن کي مشورا ڏيندو هو.

هاڻي مارڪس جي حيثيت پنهنجن ۽ پراون ٻنهي جي نظر ۾ بين القوامي ڪميونسٽ تحريڪ جي
قائد جي هئي ۽ هو پنهنجو اهو فرض بهترين نموني ادا ڪندو هو، انهيءَ دوران ۾ مارڪس
نئين نئين ڪتابن جو خاڪو به تيار ڪري ڇڏيو هو، جنهن مان اهو ظاهر ٿو ٿئي ته هو هڪ
جمع تاريخ جو ارادو رکي پيو. مارڪس کي برصغير جي مسئلن ۾ وڏي دلچسپي هئي ۽ انهي جي
تاريخ لکي رهيو هو، بلڪه مسلمانن جي فاتحن کان 1857ع تائين جي حالتن تي هڪ نوٽ تيار
ڪري چڪو هو پر موت اجازت نه ڏني. انهيءَ دوران ۾ ان جي زال جيني بيمار ٿي وئي،
ڊاڪٽرن پهرين ته جگر جي خرابي ٻڌائي پر پوءِ خبر پئي ته جيني کي ڪينسر آهي، جيني جي
بيماري جو مارڪس تي ايترو اثر ٿيو هو جو مارڪس پنهنجي بيماري وساري ڏينهن رات جيني
جو خيال رکڻ لڳو پر جيني کي نه بچڻو هو نه بچي ۽ ۲ ڊسمبر 1881ع ۾ ان جو موت ٿيو.

پنجيتاليهه سالن جي محبت جو اهڙو سلو مارڪس کي پنهنجي سوڳ ۾ وڪوڙي ويو، جنهن جو
مارڪس تي صدمو ويهجي ويو، مارڪس جي ڌيئرن ۽ دوستن مارڪس جي دل بهلائڻ جي تمام گهڻي
ڪوشش ڪئي، مارڪس ڪجهه ڏينهن پنهنجي وڏي ڌي سان رهيو ۽ ان جي ٻارن سان کيڏندي پنهنجي
دل بهلائيندو رهيو ۽ پوءِ جڏهن ڪجهه صحتياب ٿيو ته فرانس کان واپس لنڊن اچي ويو ۽
پنهنجي ڪمن ۾ مصروف ٿي ويو، پر اڃا مارڪس جو مزاج پوري طرح بحال نه ٿيو ته خبر ملي
ته سندن ڌي بيمار آهي، مارڪس اڃا هن وٽ وڃڻ جي تياري ۾ ئي هو ته خبر ملي ته ڌي
لاڏاڻو ڪري وئي، جيڪا اڃا صرف 38 سالن جي هئي، ڌي جي لاڏاڻي مارڪس جي رهي سهي قوت
به ختم ڪري ڇڏي ۽ هاڻي مارڪس سخت بيمار ٿي پيو ۽ ڦڦڙ به ڪم ڇڏڻ لڳا، ايتري قدر جو
کير کان سواءِ ڪابه شي نڙي کان هيٺ نه لهندي هيس.

14 مارچ تي تقريبن اڍائي بجي ڏينهن جو ملازم ڪمري ۾ آئي ته ڏٺائين ته مارڪس نيم
بيهوشي جي حالت ۾ ڪرسي تي ويٺل آهي، ملازم هيٺ وڃي اينگلس کي ٻڌايو، اينگلس ڀڄندو
آيو ۽ ڏٺائين ته مارڪس ننڊ ۾ پيل آهي پر اهڙي ننڊ جنهن کان ڪوئي ڪڏهن سجاڳ نه ٿي
سگهيو آهي. مارڪس جي لاش کي 17 مارچ 1883 ع تي هائي گيٽ جي قبرستان ۾ سندس گهرواري
جيني جي پاسي ۾ دفنايو ويو، انهيءَ موقعي تي اينگلس پنهنجي سڀني کان پياري دوست ۽
دنيا جي عظيم انقلابي کي الوداع چوڻ لاءِ هي لفظ ڳالهايا: ”جهڙي طرح ڊارون نيچر جي
قانون کي دريافت ڪيو، اهڙي طرح مارڪس انسان جي تاريخ جي ارتقا جي قانون کي دريافت
ڪيو“ جيئن ته مارڪس سڀ کان پهريون انقلابي هو، پوءِ ڪجهه ٻيو ته هن جي زندگي جو
مقصد سرمائيدارانه معاشري ۽ ان کي قائم ڪندڙ رياستي ادارن جون پاڙون ڪڍڻ ۽ موجوده
مزدور طبقي جي جدوجهد ۾ شريڪ ٿيڻ هو. مارڪس جي وفات کانپوءِ اينگلس ٻارنهن سال زنده
رهيو، اينگلس پنهنجو گهڻو وقت تنظيمي ڪمن ۾ وقف ڪندو هو، مئي 1894ع ۾ اينگلس جو گلو
سڄڻ لڳو ۽ ڊاڪٽرن کان اهو معلوم ٿيو ته اينگلز ڪينسر ۾ مبتلا آهي. جولاءِ جي آخري
ڏينهن ۾ ان جي طبيعت خراب ٿي وئي ۽ ۵ آگسٽ 1895ع ۾ اينگلس به لاڏاڻو ڪري ويو، وصيت
مطابق ان جي لاش کي ساڙيو ويو ۽ ان جي رک ايسٽ بورن جي ويجهو سمنڊ ۾ وهائي وئي.

مارڪسزم صرف آخري يا ڪامل دين هجڻ جي دعويٰ نٿو ڪري، بلڪه ان زندگي کي سمجهڻ ۽ نئين
زندگي جي قوتن کي اڳتي وڌڻ ۾ انسان لاءِ هڪ مشعل آهي، ان ۾ زندگي جي تجربن ۽ ضرورتن
جي پيش نظر اضافا ٿي سگهن ٿا ۽ ٿيندا رهندا آهن. نظريو ڪهڙو به هجي، سوشلزم يا
فاشزم اهو عير مشروط اطاعت جي گهر ڪري ٿو. هر نظريئي جو ڪو نه ڪو ناخدا هوندا آهي،
جنهن جو ان نظريئي تي عمل ڪرڻ واري کي حڪم مڃڻو پوندو آهي. هر نظريو صحيح راهه
ڏيکارڻ دعوا ڪندو آهي ته هن نموني سان ابدي ڇوٽڪارو ماڻي سگهجي ٿو. ان ڪري نظريئي ۽
ڌرم ۾ تمام گهٽ ئي فرق آهي.

مارڪس 1848ع ۾ جيڪو ڪميونسٽ منشور لکيو ان ۾ مارڪس جا ذاتي خيالَ شامل نه هئا بلڪي
نومبر 1847ع ۾ لنڊن ۾ ڪميونسٽ ليگ جي اجلاس ۾ مارڪس ۽ اينگلز کي پارٽيءَ جو نظرياتي
منشور لکڻ جي ذميواري ڏني وئي ۽ هڪ سال کان پوءِ منشور لکجڻ کان پوءِ ان کي ڇپايو
ويو. سوال اهو آهي ته جيڪڏهن ان منشور ۾ مارڪس جا ذاتي خيال نه هئا ته پوءِ ان کي
مارڪس جي لکڻي ڪيئن چئي سگهجي ٿو.

فرانسيسي سوشلسٽ وڪٽر ڪونسيڊرينٽ 1843ع ۾ سوشلزم جا اُصول؛ اڻويهين صدي جي جمهوريت
جو منشور (Principles of Socialism: Manifesto of Democracy of the Nineteenth
Century) جي عنوان سان فرانسيسي ٻوليءَ ۾ مقالو لکيو، جنهن جو ٻيو ايڊيشن 1847ع ۾
پيرس ۾ ڇپيو يعني مارڪس جي ڪميونسٽ منشور کان هڪ سال پهرين. انهن ڏينهن ۾ مارڪس،
اينگلز سان گڏ پيرس ۾ هئو. 147 صفحن واري ان پمفليٽ ۾ وڪٽر ڪونسيڊرنٽ، سوشلزم جا
سڀئي اُصولَ لکيا. مارڪس ۽ اينگلز 1848ع ۾ جيڪو منشور لکيو ان جو نظرياتي مواد اصل
۾ ڪونسيڊرنٽ جي پمفليٽ تان ورتل آهي، ايستائين جو مارڪس جو لکيل منشور جو مواد به
ڪونسيڊرنٽ جي لکڻيءَ جي کچڻي آهي.

وڪتر ڪونسيڊرنٽ باب ٻيئي جو عنوان هنيئن رکيو هو؛ The Present Situation & 89; The
Bourgeoisie & Proletrains جڏهن ته مارڪس ۽ اينگلز، ان باب جو عنوان The Bourgeois
& Proletarians رکيو. ڪونسيڊرنٽ پنهنجي پمفليٽ ۾ جمهوريت تي ٽيڪاٽپڻي ڪئي ۽ سوشلسٽ
جمهوريت تي هي عنوان ترتيب ڏنا. 1. جامد جمهوريت، 2. مزاحمتي جمهوريت، 3. مزاحمتي
جموريت ۾ سوشلسٽ پارٽي. ٻئي پاسي، جڏهن مارڪساهو مواد اتان کنيو ته ان جا عنوان
تبديل ڪري نوان عنوان هي رکيا. 1. رجعت پسند سوشلزم، 2. قدامت پرست ۽ بورزوا
سوشلزم، 3. تنقيدي تصوراتي سوشلزم ۽ ڪميونزم. انٽوني سي سٽن، پنهنجي ڪتاب فيڊرل
ريزرو ڪنسپائريسي ۾ ۽ ڊبليو ڪيرڪيسوف پنهنجي لکڻي Pages of Socialist History ۾
مارڪس جي ان عمل تي ٽيڪاٽپڻي ڪئي آهي.

انهن ڪتابن ۾ اهو به ڄاڻايل آهي ته مارڪس کي سرمائيدارن طرفان مالياتي مدد حاصل
هئي، ڇو جو مارڪس جو ذاتي آمدنيءَ جو ٻيو ڪو ذريعو نه هو. ڪميونسٽ منشور جي ڇپائي،
مارڪس ۽ اينگلز جي خرچن جا پئسا جرمني ۽ آمريڪا جي مٿيئن طبقي وٽان ايندا هئا.
ڪميونسٽ منشور جي ڇپائي جي لاءِ جين لافٽي جي ذريعي مالي مدد مارڪس کي پهچائي ويندي
هئي. مارڪس کي ملڻ واري مالي مدد جا تفصيل Stanley Clisby Arthur جي ٻن ڪتابن Jean
Laffite, The Gentleman Rover ۽ The Journal of Jean Laffite ۾ موجود آهن ۽ انهن
ڪتابن ۾ ڪميونسٽ منشور جي ڇپائي جي خرچن جو طريقيڪار ۽ انهن جا اصلي ڪاغذ ڏسي سگهجن
ٿا.

ڪارل مارڪس کي آمريڪا مان به سدو سنئون مالي مدد ملندي هئي. مارڪس جي مالي مدد جو
ذريعو نيو يارڪ ٽائمز هئي. هن اخبار جي ايڊيٽر چارلس اينڊرسن ڊانا، نيو يارڪ ٽائمز
۾ لکڻ لاءِ ڪارل مارڪس جون خدمتون حاصل ڪيون هيون. 1851ع کان وٺي 1861ع تائين
مارڪس، نيو يارڪ ٽائمز جي لاءِ پنج سئو کان وڌيڪ مضمون لکيا. جن لاءِ مارڪس کي
وڏيون رقمون ڏنيون ويون. ساڳي طرح مارڪس جي مالي مدد، فريڊرڪ اينگلز ۽ پروشيا جي
مالدارن طرفان به ڪئي ويندي هئي. پروشيا جي ويسٽ فالن خاندان ۾ مارڪس جي شادي ٿي،
توڙي جو اهو خاندان مالدارن (اشرافيا) جو نمائندو هو، پر ان جي باوجود به ويسٽ فالن
خاندان مارڪس جي مدد ڪندو رهيو.

مارڪس جيڪڏهن پنهنجي منشور جي مواد وڪٽر ڪونسيڊرنٽ جي پمفليٽ مان حاصل ڪيو هو ته
پوءِ مارڪس کي ان جو ڪريڊٽ به ڪونسيڊرنٽ کي ڏيڻ گهرجي ها. تاريخي حقيقتن مان ڄاڻ
ملي ٿي ته مارڪس سان لاڳاپيل منشور رڳو سندس ذهن جي تخليق نه هو بلڪي ان منشور کي
هڪ اهڙي لکڻيءَ تان ورتو ويو هو، جيڪا پوءِ تاريخ جي اُمائوس راتين ۾ گم ٿي وئي.
کاٻي ڌر جي سياسي پارٽين ۽ مارڪسزم جي مڃڻ وارن لاءِ هي نئين تحقيق نه رڳو حيران
ڪندڙ ٿي سگهي ٿي، بلڪي اهي هن کي سرمائيدارڻي نظام جي ڪميونزم جي خلاف شازش به قرار
ڏئي سگهن ٿا.



https://sd.wikipedia.org/wiki/%DA%8A%D8%A7%D8%A6%D9%88%D9%86%D9%84%D9%88%DA%8A

download ۽ upload جي تفصيل جي لاءِ ھي ھڪ ئي گڏيل صفحو آھي جتي سنڌي جي متبادلن جي
وضاحت پيش ڪئي وئي آھي۔ اصل ۾ زبر ۽ زير جا لفظ تہ سنڌي ۾ up and down جي لاءِ
استعمال ٿيندا ئي آھن۔ اثقال جو لفظ بہ خود ساختہ يا نئون ناھي ھي لفظ ثقل سان ٺھيو
آھي جنھن جو مطلب وزن يا load جو ھوندو آھي ۽ سنڌي ۾ ھي لفظ ڪشش ثقل جي صورت ۾
استعمال ۾ بہ آھي۔ ان جي باوجود جيڪڏھن توھان ھي سمجھندا ھجو تہ انھن لفظن جي نسبت
وڌيڪ موزون لفظ سنڌي ۾ دستياب آھن تہ براھ ڪرم اھي متبادل ھن صفحي جي بحث تي يا
ڪميونٽي باب ۾ لکي ڇڏيو تہ جيئن ٻين ماڻھن جي راء وٺي ڪري ڪو گڏيل فيصلو ڪري سگھجي۔
download ۽ upload جي وڌيڪ وضاحت ھيٺ ڏني پئي وڃي۔ * زیراثقال = Download* زبراثقال
= Upload * زيراثقال ۽ زبراثقال جا اصطلاح ھڪ ڪمپيوٽر کان ڪنھن ٻئي ڪمپيوٽر ۾ برقي
مواد جي منتقلي جي لاءَ استعمال ڪيا ويندا آھن۔ :* زبراثقال: ھڪ محلي نظام (لوڪل
سسٽم) کان ڪنھن پري جڳھہ تي موجود ، بعيد نطام (رموٽ سسٽم) تائين ڪنھن برقي مواد کي
منتقل ڪيو وڃي رھيو ھجي تہ ان جي لاءِ زبراثقال جي اصطلاح استعمال ڪيو ويندو آھي۔
انکي انگريزي ٻولي ۾ upload چيو ويندو آھي۔ ::* زبر = up ::* اثقال = load (اثقال
جو ئي ھڪ اخذ ڪيل حرف سنڌي ۾ ثقيل جي صورت ۾ رائج آھي) :* زيراثقال: ھڪ پري جڳھہ تي
موجود ڪنھن بعيد نطام (رموٽ سسٽم) سان پنھنجي محلي نظام (لوڪل سسٽم) ۾ برقي مواد کي
وصول ڪيو ويندو ھجي تہ ان جي لاء زيراثقال جو اصطلاح استعمال ڪيو ويندو آھي۔ انکي
انگريزي ۾ download چيو ويندو آھي۔ ::* زير = down ::* اثقال = load (اثقال جو ئي
ھڪ اخذ ڪيل حرف سنڌي ۾ ثقيل صورت ۾ رائج آھي)



https://sd.wikipedia.org/wiki/%DA%86%D9%8A%D9%86%D9%8A_%D8%B1%D8%B3%D9%85_%D8%A7%D9%84%D8%AE%D8%B7

چيني رسم الخط (انگريزي ٻولي: Chinese characters) چيني اکر علامَتِ لفظ (
logograms) آهن، جيڪي تحريري چيني چيني ٻولي ۽ ٻين ايشيائي ٻولين جي لکڻ لاءِ
استعمال ڪيا ويندا آهن.چيني ٻولي دنيا ۾ سڀ کان وڌيڪ ڳالهائي ويندڙ ٻولي آهي۔ هن جو
رسم الخط گهڻ ئي حوالن کان دنيا جي تمام ٻين ٻولين کان منفرد آهي۔ چيني هاڻوڪي دنيا
جي واحد ٻولي آهي، جيڪا اڄ تائين تصويري رسم الخط ۾ رائج آهي۔

چين جي تاريخ ٻڌائي ٿي ته چين جي شروعاتي بادشاهه ”فوهسي“ چينين کي مهذب بڻائڻ جي
لاءِ پنهنجي روشن دماغ راڻي جي مدد سان ڇهه قسمن جا اکر ٺاهيا، جيڪي چيني رسم الخط
جي بنياد بڻيا. چين جي قديم آثارن مان جيڪي شيون مليون آهن انهن جي لکت پنهنجي
انداز ۾ لکت سان سان هڪجهڙائي رکي ٿي۔ ايئن لڳي ٿو ته قديم زماني کان چيني ٻولي ۽
ان جي لکت جي صورت ۽ ڪيفيت هڪ ئي رهي آهي ٽن هزار سال ۾ چيني خط ۾ تمام گهٽ فرق آيو
آهي۔ بس تصويري خط ۾ ڪجهه وڌيڪ صوتي نشانن جو اضافو ٿيو آهي۔

چيني ٻولي دنيا جي سڀني ٻولين کان مختلف هئي ۽ آهي، هن زبان ۾ نه الف بي وار ترتيب
وارا اکر آهن نه هِجي، نه قائدا ۽ نه ئي لفظن جي ورهاست هڪ ئي لفظ سياق و سباق،
مضمون ۽ لَهجي جي اعتبار کان اسم ذات، اسم صِفتِ، فعل ۽ حال ٿي سگهي ٿو۔ پر هڪ ”هڪ
هجّائي“ لفظ چئن کان نَو لهجن تائين ادا ڪري سگهجي ٿو ۽ جنهن لمحي ۾ اهو ادا ٿيو
آهي ان لحاظ کان ان جي معنيٰٰ ۾ به فرق هوندو آهي ان جي لکڻ جو انداز به عجيب آهي،
سِٽون افقي جي بدران عمودي هونديون آهن.

چيني زبان ۾ عام ڳالهه ٻولهه جي لاءِ ٻن کان ٽِن هزارن تائين لفظ استعمال ٿيندا
آهن، اخبار يا ڪتاب پڙهڻ لاءِ ساڍا ٽي هزار نشانين جو ڄاڻڻ ضروري آهي، هڪ
يونيورسٽيءَ جي شاگرد کي ڇهه هزار نقشا سکڻا پون ٿا، جڏهن ته هڪ چيني ٽائپ رائٽر ۽
ڳڻپيندڙ ۾ پندرنهن کان ويهه هزار علامتون ڪم اچن ٿيون.

چيني زبان لکڻ جي لاءِ هر لفظ منجهيل آڏين لڪين سان ملي ڪري ٺهي ٿي جِن کي اسٽروڪ
(Stroke) چيو وڃي ٿو، بنيادي طور تي چيني لپيءَ ۾ 12 اسٽروڪ استعمال ٿينداآهن.

چيني ٻوليءَ جي هڪ ٻئي خاص ڳالهه هيءَ آهي ته هزارين سال پهرئين جيڪي نشان استعمال
ٿيندا هئا هينئر تائين انهن ۾ ڪو به واڌارو ناهي ٿيو۔ چيني ٻوليءَ ۾ ڪو به نئو لفظ
ايندو آهي ته ان جي لاءِ نئون اکر ناهي ٺاهيو ويندو، بلڪي پراڻن اکرن کي ملائي نئون
مرڪب اکر ٺاهيو ويندو آهي۔ ان جو مثال هيئن وٺو ته مرڪب لفظ سنڌيءَ ۾ به موجود آهن،
مثلاً لفظ خرگوش، خر (گڏهه) ۽ گوش (ڪَن) جو مجموعو آهي، گڏهه وانگر ڊگهن ڪنن جي سبب
ان کي خرگوش چيو وڃي ٿو۔



https://sd.wikipedia.org/wiki/%D9%BE%D9%84%D9%88%D9%BD%D9%88

پلوٽو (اُچار: پلُوٽو، انگريزي: Pluto) شمسي سرشتي ۾ هن وقت تائين جن گرھن جي ڄاڻ
پئي آهي، تن ۾ ”پلوٽو“ سڀني کان ڏورانھون گرھ آهي. ڪيڏي به طاقتور دوربين استعمال
ڪجي تہ بہ پلوٽو ننڍڙي پيلي رنگ جي داڳ کان وڌيڪ ڪجھ بہ نظر نہ ايندو آهي.

پلوٽو جي دريافت هن دور جي علم فلڪيات جي ماهرن جي هڪ وڏي ڪاميابي آهي. سن 1905ع ۾
”پريسول لاول“ (Precival Lowel) نالي علم فلڪيات جي هڪ آمريڪي ماهر کي اها خبر پئجي
ويئي هئي ته هن وقت تائين دريافت ٿيل گرهن کانسواءِ هڪ ٻيو گرهه به نظام شمسيءَ ۾
موجود آهي. سندس اهو عقيدو هن بنياد تي ٻڌل هو ته: ”يورئنيس“ ۽ ”نيپچون“ جي چر پر ۾
جيڪي بي قاعدگيون آهن، سي هن دريافت نه ٿيل گرهه جي موجودگيءَ ڪري آهن، پر
بدقسمتيءَ سان ”لاول“ نئين گرهه کي ڳولي لهڻ کان اڳ ئي مري ويو.

لاول جي کوجنا جو ڪم جاري رکندي، ”ڪلائيڊ ٽامباه“ (Clyde Tombaugh) نالي هڪ فلڪيات
جي ٻئي ماهر 1930ع ۾ رات جي وقت آسمان جي ڪن حصن جا فوٽا ورتا. جدا جدا راتين دوران
ورتل فوٽن کي ڀيٽندي هن ڏٺو ته فوٽن تي هڪ اهڙو به نُقطو هو جيڪو پنهنجي پوزيشن
بدلائي رهيو هو. روشنيءَ جو اهو نقطو لاول وارو ٻڌايل گرهه هو، جنهن کي سائنسدان
”پلوٽو“ چون ٿا. هيءُ گرهه بلڪل انهيءَ هنڌ تي ظاهر ٿيندو آهي، جتي لاول ٻڌايو هو.
ڪي سائنسدان چون ٿا ته پلوٽو هڪ چنڊ به ٿي سگھي ٿو، جيڪو شايد قديم زماني ۾ نيپچون
مان ٽٽي ڌار ٿي ويو هجي. 1930ع کان پوءِ جڏهن آگسٽ 2006ع ۾ فلڪيات جي بين الاقوامي
يونين وڌيڪ تحقيق ڪئي ته پلوٽو کي ننڍو سيارو يا گرهه قرار ڏنو ويو، سج جي چوڌاري
پلوٽو پنهنجو هڪ چڪر 248 زميني سالن ۾ مڪمل ڪري ٿو، هن جي سطح جو گرمي پد 218 ڊگري
سينٽي گريڊ آهي.



https://sd.wikipedia.org/wiki/%D9%BB%D8%AC

ٻج : (Seed) ڪنھن به اناج، وڻ ۽ ول وغيره جو داڻو، يا تخم، جيڪو پوکجي ته ان مان
سلو پيدا ٿئي. ڪن پڪل فصلن جي ٽڪرن ۽ ڳرين وغيره کي به ”ٻج“ چئبو آھي، جيئن پٽاٽي
جا ٽڪر، ڪماند جون ڳريون، لاھوري گجر جا ٽڪر وغيره، ڪن ٻوٽن جون ”اکيون“ به ٻج طور،
ٻين ٻوٽن ۾ پيوند ڪبيون آھن، ڪنھن به وڻ، ٻوٽي، جاندار جيت، جانور يا ساھواري جو
خلياتي جز، جنھن ۾ ساڳئي نسل جي وڌڻ، ويجھڻ ۽ پکڙجڻ جون جملي صلاحيتون موجود
ھونديون آھن. مثال طور جنھن ٻوٽي جو ٻج آھي، اھو ٻج ڦاٽي، وڌي ويجھي، پنھنجي نسل جا
ٻيا ٻج پيدا ڪري ٿو، اھو ئي حيات مسلسل جو سلسلو آھي. قدرت جو اھو ڪرشمو آھي، جو
نموريءَ ۾ سڄي نم سمايل آھي ته گلاب جي ٻوٽي ۾ سوين گل، مکڙين ۽ پنن سوڌا سمايل
آھن.



https://sd.wikipedia.org/wiki/%D9%88%DA%AA%D9%8A%D9%BE%D9%8A%DA%8A%D9%8A%D8%A7_%D8%B2%D9%8A%D8%B1%D9%88

وڪيپيڊيا زيرو (Wikipedia Zero) موبائل فون بغير معاوضيوڪيپيڊيا فراهم ڪرڻ جي جي
لاء وڪيميڊيا فائونڊيشن جو هڪ منصوبو آهي جيڪو خاص طور تي ترقي پذير ملڪن جي لاء
آهي۔ منصوبو 2012ع ۾ شروع ڪيو ويو. مارچ 2013ع ۾ وڪيپيڊيا زيرو انٽرايڪٽو ايوارڊ
براء سرگرمي ايس ايڪس ايس ڊبليو (SXSW) به کٽيو۔ پروگرام جو مقصد مفت علم تائين
رسائي حاصل ڪرڻ جي راھ ۾ حائل رڪاوٽون گهٽ ڪرڻ جنهن ۾ حائل سڀ کان وڏي رڪاوٽ
معلومات جي استعمال جي قيمت آهي۔

وڪيپيڊيا زيرو سڀ کان پهرين مئي 2012ع ۾ ملائيشيا ۾ شروع ڪئي وئي۔ آڪٽوبر 2012ع ۾
هي ٿائيلينڊ ۽ سعودي عرب ۾ بالترتيب ڊي ٽي اي سي ۽ سعودي ٽيلي ڪام ڪمپني سان گڏ
شروع ڪئي وئي۔ مئي 2013ع ۾ هي موبيلنڪ سان گڏ پاڪستان ۾ شروع ڪئي وئي. جون 2013ع ۾
هي ڊائلاگ سان گڏ سريلنڪا ۾ شروع ڪئي وئي۔ مفت وڪيپيڊيا تائين رسائي ڀارت ۾ ايئرسل
جي ذريعي فراهم ڪئي وڃي ٿي۔ آڪٽوبر 2013ع ۾ هي اردن ۾ امنيہ سان گڏ شروع ڪئي وئي۔



https://sd.wikipedia.org/wiki/%D9%86%D9%8A%D9%84_%D8%A2%D8%B1%D9%85%D8%B3%D9%BD%D8%B1%D8%A7%D9%86%DA%AF

نيل آرمسٽرانگ (Neil Armstrong)دنيا جو پهريون آمريڪي خلاباز جنهن چنڊ تي پهريون
قدم رکيو، هن 1930ع ۾ جنم ورتو. ڪيليفورنيا يونيورسٽي مان تعليم حاصل ڪيائين. 1949ع
کان 1952ع تائين آمريڪي بحريه ۾ پائلٽ جي حيثيت سان خدمتون سرانجام ڏيندو رهيو. هن
ڪوريا جي جنگ ۾ شرڪت ڪئي. 1955ع ۾ آمريڪي خلائي تحقيقي اداري ناسا (NASA) ۾ ريسرچ
پائلٽ جي حيثيت سان ڪم ڪيائين. سال 1962ع ۾ کيس خلائي سفر لاءِ منتخب ڪيو ويو.
1966ع ۾ خلائي جهاز جيمين اٺين جو ڪمانڊ پائلٽ هو. 16 جولاءِ 1969ع تي اپالو يارهن
خلائي جهازن جي ذريعي چنڊ طرف روانو ٿيو ۽ 20 جولاءِ 1969ع تي چنڊ تي قدم رکيائين.
آرمسٽرانگ کي 16 ملڪن طرفان اعزاز ۽ تمغا ڏنا ويا. 1971ع ۾ يونيورسٽي آف سِن سِن
نيٽي (رياست اوهايو) ۾ انجنيئرنگ جو پروفيسر مقرر ڪيو ويو. آرمسٽرانگ آمريڪا جي
ڪيترين ئي هوا باز تنظيمن جو اعزازي ميمبر رهيو آهي.



https://sd.wikipedia.org/wiki/%D9%85%D8%B9%D8%B1%D8%A7%D8%AC

معراج قرآن جي آيتن ۽ حديثن کان ثابت آهي ته الله حضرت محمد مصطفيصہ کي هڪ رات ۾
مسجد حرام کان مسجد اقصي جي طرف اتان سدرة المنتهيٰ ۽ عرش اعليٰ جو سير ڪرايو. زمين
۽ آسمان جا عجائبات ڏيکاريا. عالم ارواح ۾ نبين سان ملاقات ٿي ۽ جنت ۾ اهل جنت سان
ملاقات ٿي.

وَالنَّجۡمِ اِذَا هَوٰىۙ‏ ﴿۱﴾ مَا ضَلَّ صَاحِبُكُمۡ وَمَا غَوٰى‌ۚ‏ ﴿۲﴾ وَمَا
يَنۡطِقُ عَنِ الۡهَوٰىؕ‏ ﴿۳﴾ اِنۡ هُوَ اِلَّا وَحۡىٌ يُّوۡحٰىۙ‏ ﴿۴﴾ عَلَّمَهٗ
شَدِيۡدُ الۡقُوٰىۙ‏ ﴿۵﴾ ذُوۡ مِرَّةٍؕ فَاسۡتَوٰىۙ‏ ﴿۶﴾ وَهُوَ بِالۡاُفُقِ
الۡاَعۡلٰى ؕ‏ ﴿۷﴾ ثُمَّ دَنَا فَتَدَلّٰىۙ‏ ﴿۸﴾ فَكَانَ قَابَ قَوۡسَيۡنِ اَوۡ
اَدۡنٰى‌ۚ‏ ﴿۹﴾ فَاَوۡحٰۤى الٰى عَبۡدِهٖ مَاۤ اَوۡحٰىؕ‏ ﴿۱۰﴾ مَا كَذَبَ
الۡفُؤَادُ مَا رَاٰى‏ ﴿۱۱﴾ اَفَتُمٰرُوۡنَهٗ عَلٰى مَا يَرٰى‏ ﴿۱۲﴾ وَلَقَدۡ
رَاٰهُ نَزۡلَةً اُخۡرٰىۙ‏ ﴿۱۳﴾ عِنۡدَ سِدۡرَةِ الۡمُنۡتَهٰى‏ ﴿۱۴﴾ عِنۡدَهَا
جَنَّةُ الۡمَاۡوٰىؕ‏ ﴿۱۵﴾ اِذۡ يَغۡشَى السِّدۡرَةَ مَا يَغۡشٰىۙ‏ ﴿۱۶﴾ مَا زَاغَ
الۡبَصَرُ وَمَا طَغٰى‏ ﴿۱۷﴾



https://sd.wikipedia.org/wiki/%D8%B9%D9%85%D8%B1_%DB%BD_%D9%85%D8%A7%D8%B1%D8%A6%D9%8A

عمر ۽ مارئي جو داستان وطن جي حب ۽ محبت جو داستان آهي. سنڌ جي هڪ ڳوٺاڻي نياڻي جي
ست سيل ۽ سنڌ جي هڪ عادل بادشاه جي صبر ۽ انصاف جو داستان آهي. جهوپڙن ۾ رهندڙ مارن
۽ جهانگين جي ڏکي پر آجي ۽ محبت ڀري رهڻي ڪهڻي جي شهرن ۽ ماڙين ۾ رهندڙن جي سک ۽
عيش واري پر پابند زندگي تي فوقيت جو داستان آهي. هي سنڌ جي غريبن جي اشرافت ۽ خود
داري جو داستان آهي. بلڪ سنڌ جي اعلى سماجي قدرن جو آئينو آهي، جنهن ڪري صدين کان
وٺي سنڌ ۾ هنڌين ماڳين ۾ مشهور ۽ مقبول رهيو آهي.

عمر سومرو همير جو پٽ هو، سومرن جي زوال واري دور ۾ عمر سومرن جو پنجويهون حاڪم
ٿيو، جنهن سمن حاڪمن جي تحت عمر ڪوٽ ۾ ٿر واري علائقي ۾ سرداري ڪئي.

ڦوڳ نالي هڪڙي شخص، مارئي جو سڱ سندس مائٽن کان گهريو، پر مارئي جي مائٽن اهو سڱ
پنهنجي عزيزن مان هڪ کي ڏئي ڇڏيو. پوءِ اهو ڦوڳ فريادي ٿي عمر سومري وٽ دانهن کڻي
ويو. جڏهن عمر وٽ پهتو تہ حقيقت بيان ڪرڻ وقت مارئي جي سونهن صفائي جي ساراه ڪرڻ
لڳو ۽ عمر کي چيائين ته آئون انهي سڱ تان دستبردار آهيان، توهان کيس پنهنجي محل ۾
داخل ڪريو. هو اهڙي ته سهڻي آهي جو منجهانئس نگاهہ ڪڍڻ بہ مشڪل آهي. عمر هڪڙي تکي
اُٺ تي سوار ٿي، مارن جي ملڪ ڏانهن روانو ٿيو. جڏهن مارئي تي نظر پيس ته اکيون جهڪن
نہ پيون. ڪيترا ڏينهن اتي تاڙ ۾ ويٺو رهيو. جڏهن وجھہ مليو تڏهن مارئي کي اُٺ تي
اُڏائي آڻي عمرڪوٽ مان ڪڍيائين.

ان زال کي هزارين شاباسون ۽ جس هجن، جنهن پنهنجي سيل ستر بچائڻ لاءِ پاڻ پتوڙيو.
عمر جي طرفان کيس ڳھہ ڳٺا، زيور، ڪپڙا ۽ ست اڇيو آڇيون ڏنيون ويون، ڊپ خوشيون
ڏيکاريون ويون، مگر هو ڪنهن بہ ڳالهہ تي راضي نہ ٿي. عمر کي ايئن چوندي رهي تہ اهو
ڪهڙي مذهب ۾ روا آهي تہ پنهنجي مڱيندي جو حق ڀڃي، تنهنجي بي بقا اسبابن جي چٽڪن تي
لڳي ريجهي وڃان، پوءِ آخرت جي ڏينهن هلي شرمسار ٿيان. عمر جڏهن هن جي آهن دانهن کان
متاثر ٿيو، تڏهن هڪ سال بعد سندس مڙس کي گهرائي ڳهن ڳٺن سميت ٻانهن ان جي حوالي
ڪيائين ۽ کيس مارئي جي پاڪدامن هجڻ جي به تسلي ڏنائين. جڏهن مڙس ان کي وٺي ملڪ
پهتو، تہ ان جو شڪ زال مان نه لٿو. آٿئي ويٺي کيس طعنا پيو هڻندو هو. هڪڙي ڏينهن
اها خبر عمر کي وڃي پئي، جنهن تي کيس تڪليف پهتي تہ ڇا منهنجو صبر، ڇا مارئي جي
پنهنجي بچائڻ جي مضبوطي ان جي هنن بيوقوفن کي ڪو بہ قدر ڪونهي! سو ڪاوڙجي هڪ وڏو
لشڪر ماروئڙن تي چاڙهيائين تہ وڃي سڄو ملڪ تاراج ڪري چڏيو. جڏهن اهو لشڪر ملڪ ۾
پهتو ته ماروئڙا حيران ٿي ويا ۽ پڇيائون تہ هي فوج ڪنهنجي آهي ۽ ڇا جي لاءِ آئي
آهي؟ عملدار چيو ته، توهان مارئي جي پاڪدامني تي ويساهہ نٿا ڪريو ۽ ان جو مڙس مهڻن
طعنن سان مارئي کي روز ٿو وڍ وجهي، جنهن کان بادشاھہ توهان جي تباهي جو حڪم ڏنو آهي
تہ ان نموني منهنجي بدنامي ٿيندي ٿي رهي، اهي ماڻهو ئي هت نہ هجن.

پوءِ مارئي پنهجي قبيلي جي ماڻهن کي دلداري ڏئي ڪي وڏڙيون عورتون پاڻ سان گڏ وٺي
عمر جي خدمت ۾ پهتي، جتي عمر کي چيائين تہ ’’تون هڪ حاڪم آهين، تو کي لازم نہ هو تہ
پرائي ڃائي کي هڪ سال پنهجي دٻڙ ڌونس سان بندي چڏين، پوءِ بہ بدنامي کان ڪاوڙجي
پنهنجي لشڪر هٿان غريبن کي مارائين ٿو، ماڻهن جا وات ڪير بہ بند ڪري نٿو سگهي. آءُ
بہ تہ انهي ڪري ئي سهن جي منهن ۾ آهيان. جي اهڙو ڪم نہ ڪرين ها تہ ڪير توکي بروڀلو
چئي ها ۽ ڇو منهنجو مڙس مون کان شڪي رهي ها ۽ وري حملو بہ اسان تي ڪرايو اٿئي،
انصاف ڪر تہ ان ۾ ڏوھ ڪنهن جو آهي؟ ‘‘ مارئي جي اها ڳالہ دل سان ٻڌائين ۽ ڏاڍو
پڇتائين. لشڪر کي واپس گهرايائين ان سان گڏ مارئي جي مڱيندي اڳيان قسم سنهن
کنيائين، جيئن ان جي دل مان غير نڪري وڃي پوءِ ان ستاوان زال مارئي بہ هندو دستور
موجب پاڻ تي قسم جي پرکا قبول ڪئي، جيئن سڄي ڪڙم تان بدنامي جو ٽڪو ميسارجي وڃي.
فيصلو ڪيائون تہ مارئي جي پرکا وٺجي. باهہ ۾ لوه تپائي ان جي گردن ۾ وجهجي، جي هن
کي ڪا لهس نہ اچي تہ سمجهو تہ پاڪ آهي. پوءِ ان الزام ڏيڻ کان باز رهجي، جيئن اهو
داغ هميشہ لاءِ مٿانئس لهي وڃي. جڏهن اها حقيقت مارئي کي ملي تہ ان خوشي سان انهي
آزمائش کي قبول ڪيو. پوءِ سڀني گڏجي مچ ٻاريو. مارئي طوق پائڻ جي بجاءِ پنهنجي
پروردگار جي آسري تي باھہ جي هڪ ڇيڙي کان ٻئي ڇيڙي تائين ٽانڊن مٿان اڪري وئي ۽ ان
جو وار بہ ونگو نہ ٿيو. پوءِ عمر جو اڳي شرمسار ٿيو بيٺو هو. سو خوش ٿيو، ڇو تہ
مٿانئس ملامت لهي ويئي ۽ مارئي جي مڙس جي دل بہ صفا ٿي وئي.

عمر مارئيءَ جي قصي کي مورخ سيد محمد طاهر نسياني فارسيءَ ۾ منظوم ڪري مٿس ”ناز و
نياز“ نالو رکيو.



https://sd.wikipedia.org/wiki/%D8%B4%D8%A8_%D8%A8%D8%B1%D8%A7%D8%AA

شب برات يا شب براءت اسلامي تقويم جي اٺين مهيني شعبان جي 15هين رات کي چوندا آهن،
مسلمان هن رات ۾ نفل ادا ڪندا آهن، قبرستان جي زيارت ڪندا ۽ هڪ ٻئي کان ے معافي
چاہيندا آهن۔ هن رات کي مغفرت جي رات ۽رحمت جي رات به چيو ويندو آهي۔

نامور اہلحدیث عالم اور شارح حدیث علامہ عبدالرحمان مبارک پوری ترمذی کی شرح میں
لکھتے ہیں،

اس کے بعد نصف شعبان پر متعدد حدیثیں نقل کیں ہیں اور کہا ہے :یہ تمام حدیثیں ان
لوگوں پر حجت ہیں جو یہ کہتے ہیں کہ نصف شعبان کی فضیلت کے سلسلے میں کوئی حدیث
نہیں۔

اہل تشیع کا عقیدہ ہے کہ 15 شعبان 255ھ کو امام مہدی کی پیدائش ہوئی۔ وہ اس رات
امام مہدی کے جلد آنے کی دعاہیں کرتے ہیں، اور خوشی مناتے ہیں۔

حضرت محمد صلی اللہ علیہ وآلہ وسلم نے فرمایا ایک شعبان سے دوسرے شعبان تک لوگوں کی
زندگی منقطع کرنے کا وقت اس رات میں لکھا جاتا ہے یہاں تک کہ انسانشادی کرتا ہے اور
اس کے بچے پیدا ہوتے ہیں حالانکہ اس کا نام مُردوں کی فہرست میں لکھا جاچکا ہوتا
ہے۔

یہ روایت حدیث کی اکثر کتب میں مذکور ہے، کثرت روایت کے سبب یہ حديث درجہ صحت کو
پہنچ گئی ہے۔ اس کو ترمذی، ابن ماجہ، مسند احمد بن حنبل، مشکوٰۃ، مصنف ابنِ ابی
شعبہ، شعب الایمان للبیہقی وغیرہ میں اس کو روایت کیا گیا ہے۔ قبیلہ بنو کلب کثرت
سے بکریاں پالتے تھے جن کی مثال اس حدیث میں بیان کی گئی ہے۔محمد صلی اللہ علیہ
وآلہ وسلم کا ارشاد ہے اللہ تعالیٰ شعبان کی پندرہویں شب میں اپنے رحم و کرم سے
تمام مخلوق کو بخش دیتا ہے سوائے مشرک اور کینہ رکھنے والے کے۔ ایک رویت میں
مسلمانوں کا لفظ ہے اور دو شخصوں میں سے ایک قتل کرنے والا اور دوسرا کینہ رکھنے
والا مذکور ہے۔

حضرت علی رضی اللہ تعالیٰ عنہ، سے روایت ہے کہ محمد صلی اللہ علیہ وآلہ وسلم نے
فرمایا

شبِ برأت میں حضرت محمد صلی اللہ علیہ وآلہ وسلم نے خود بھی شب بیداری کی اور
دوسروں کو بھی شب بیداری کی تلقین فرمائی آپ صلی اللہ علیہ وآلہ وسلم کی حدیث ہے
"جب شعبان کی پندرہویں رات ہو تو شب بیداری کرو اور دن کو روزہ رکھو اس حدیث پر
مسلمانوں کا ہمیشہ سے یہ معمول رہا ہے کہ رات میں شب بیداری کا اہتمام کرتے چلے آئے
ہیں۔شیخ عبد الحق محدث دہلوی رحمتہ اللہ علیہ فرماتے ہیں،

، اب بھی پاکستان، انڈیا، بنگلہ دیش، ترکی وغیرہ میں مسلمان شب بیداری کا اجتماعی
طریقہ اپنائے ہوئے ہیں۔

کیونکہ حدیث میں حضرت محمد صلي الله عليه و آله وسلم کا اس رات کو قبرستان جانا
ثابت ہے اس لئے مسلمان بھی اس رات کو قبرستان جاتے ہیں۔



https://sd.wikipedia.org/wiki/%D8%B4%D8%A7%D9%87%D9%87_%D8%AC%D9%88_%D8%B1%D8%B3%D8%A7%D9%84%D9%88

شاهه عبداللطيف ڀٽائي جو رسالو سنڌي ادب ۾ هڪ هڪ املهه خزانو آهي. شاھ جو ڪلام،
مضمون جي مدنظر تي هيٺين جدا طبقن ۾ وراهي سگهجي ٿو:

تصوف، شاه جي شعر جي، گويا تاڃي ۽ پيٽو آهي؛ يا جيڪر تصوف، ساندس شاعراني عمارت جو
مکيه پايو ڪري چئجي. جيتوڻيڪ سندس شعر جا مضمون علحدا علحدا آهن؛ تڏهين به تصوف هڪ
سر وانگر آهي، جنهن تي اهي مضمون موتين جيان مڙهيل آهن. اهڙيءَ صنعت ۽ جدت سان، شعر
جي پلٽ ڪئي اٿس، جو ظاهريءَ طرح مضمون جي ڪثرت معلوم پيئي ٿي مگر اندروني طرح مڙيئي
وحدت آهي اها وحدت ۾ ڪثرت ۽ ڪثرت ۾ وحدت، سندس صوفياني خيال جو نتيجو آهي. ڪن ڪن
سرن ۽ بيتن ۾، تصوف دونهيءَ جيان دٻيو پيو آهي، پر ڪن ڪن ۾ ته ڀڙڪو ڏيو ڀنڀٽ ڪيو
وجهي. رواجي شاعرن تصوف جا باريڪ نڪتا ۽ عبارتون، جهڙوڪ گل ۽ بلبل، ناز ۽ نياز،
شراب ۽ ساقي وغيره، هڪ نظم جو سينگار سمجهي، هروڀرو کڻي پنهنجي ڪلام ۾ ٽنبيون آهن.
جلال الدين روميءَ، اهڙن شاعرن بنسبت ’مثنويءَ‘ ۾ چيو آهي: لفظ درويشان بدزردد مرد
دورن، تابخواند برسليمي اين فسون شاه جو صوفيانو ڪلام حال آهي، ۽ نه قال. جيڪو ذڪر
ڪري ٿو، سو سندس انيهءَ حالت جو گويا هڪ آئينو آهي. پنهنجو ئي آزمودو ۽ تجربو بيان
ڪيو اٿس، نه فقط ٻين کان ٻڌل ڳالهيون؛: نڪي ڪي فيلسوفن وانگي منطقي حجتون ۽ دليل
پيش ڪري ٿو.ڍ عالم ۽ عالم جي شين جي وماس؛ ذا ۽ صفات جي باريڪ نڪتن جي موشگافي؛ قدم
۽ حدوث جي لاحل مسئلن جي نوس نوس؛ - اهو آهي فيلسوفن جو طريقو، جنهجن مان هڙ نه
حاصل. قاضي قاذن چوي ٿو: ڪنز، قدُوري، ڪافيه، جي پڙهي پروڙين سڀ ته منڊيم اڪوڙي کوه
۾، پيئي ڪڇي اڀ ”هن عالم جون شيون جن جي ڄاڻ اسان کي پنهنجن حواسن جي رستي ئي پئجي
سگهي ٿي، تن کي ڪا سچي هستي نه آهي، مگر هڪ قسم جي اضافي بود. مٿن غور ڪرڻ سان اسان
کي حق ۽ حقيقصت جي خبر اصل پئجي نه سگهندي. جيستائين اسين انهن جي کوجنا ۾ مشغول
آهيون، تيستائين اسين انهن ماڻهن وانگر آهيون، جي ڪنهن غفا ۾ رهدنڙ هجن، جتي اهڙو
چؤکنڀو ٻڌل هجن، جو پنهنجو مٿو به ورائي نه سگهن، ۽ پٺيان هڪ باه جو مچ پيو ٻرين.
اهڙيءَ حالت ۾ اسين ڪنهن به شيءِ جو، پنهنجي سامهون ديوار تي فقط پاڇوئي ڏسي
سگهنداسين؛ ۽ خود پنهنجو ۽ ٻين جو به پاڇي کان سواءِ ٻيو ڪي به ڏسي نه سگهنداسين.
اهڙيءَ حالت ۾ اسان جي فيلسوفي رڳو پاڇن بنسبت ئي بحث مباحثو ڪري سگهندي. مگر اهي
شيون جن جو اسان فقط پاڇو ڏٺو آهي، سي خود ڇا آهن، ڪٿان آيون آهن ۽ ڪاڏي ٿيون وڃن،
تن جو اسان کي پرو پئجي نه سگهندو.“ پر صوفي، ظاهري حواسن کي ترڪ ڏيئي، ’اندر جي
تگاڙي لاهي‘، معرفتجو مشاهدو، منجهائين ماڻي ٿو. صوفي ڄاڻي ۽ ٻڌي نٿو، مگر ڏسي ٿو.
سندس علم، عين اليقين آهي. چون ٿا ته جڏهين حڪيم بو علي سينا، ابو سعيد ابوالخير
مشهور صوفيءَ سان ملاقات ڪري موٽيو، تڏهين ابو سعيد هاضرينن کي چيو ”؟آنچه او مي
داند، من مي بينم.“ يعني ”جيڪي هو ڄاڻي ٿو، سو آءٌ ڏسان ٿو.“ تصوف جا متا، ڪيترن
فارسي شاعرن نظم ۾ بيان ڪيا آهن؛ مثلاََ فريدالدين عطار ’منطق الطير‘ ۾؛ حڪيم
سنائيءَ ’حديقة الحقيقة‘ ۾؛ محمود شبستريءَ ’گلشنس راز‘ ۾؛ ۽ جلال الديدن روميءَ
’مثنويءَ‘ ۾.انهنب زرگن جو اثر، خاص ڪري روميءَ جو، شاه جي صوفياني شعر تي گهڻي قدر
معلوم ٿئي ٿو. مگر شاه ڪنهن جي تقليد نه ڪئي آهي. پنهنجي ئي بي نظير نموني ۾ اهي
مضمون ادا ڪيا اٿس. صوفياني مضمون کي عاشقانو ۽ خيالي لباس پهرائي، مروج محواري ۾
بيان ڪري ٿو. صوفيانو شعر رسالي ۾ جاءِ بجاءِ ٽڙيو پکڙيو پيو آهي. اهڙو ڪو سر نه
آهي، جنهن ۾ سڌيءَ يا اڻ سڌيءَ طرح، ظاهري يا باطني نموني ۾، منظوم ٿيل نه آهي، ڪن
ڪن سرن جهڙوڪ ’ڪلياڻ‘ ۽ ’آسا‘ ۾ ته پلٽجي ”پاريون ٿو ڪري.“ دهري خدا جا منڪر آهن،
سوفسطاين کي خدا جي هستيءَ ۾ شڪ آهي، ۽ فيلسوف منطقي دليل جا محتاج آهن؛ مگر شاه
عبداللطيف جي نظلر ۾ سارو عالم، زمين ۽ آسمان، سج چنڊ ۽ تارا، وڻ ٽڻ ۽ ٻوٽا، مانهو
۽ مرون،- سڀ خدا جي هستيءَ جي شاهدي ڏيئي رهيا آهن. مگر نهايت پيدائيءَ جي ڪري
ناپيدا آهي. هيءُ ”عالم جو آءٌ ساڻ ڀريو ٿو ڀير ڪري“ ۽ قسمين قسمين نامن ۽ روپن سان
چٽيو پيو آهي، سو درحقيقت وحدت ئي آهي. ڪثرت ۽ دوئي وهم جي پيدائش آهي. وهم
وسارياس، نا ته پنهو آءٌ پاڻ هئي. حق حقيقي هڪڙو آهي. ڪثرت وحدت آهي؛ وحدت ڪثرت.
خالق ۽ مخلوق، شاهد۽ مشهود، عاشق ۽ معشوق، مرون ۽ مور، پکي ۽ پکڻ – سڀ پاڻ آهي. نه
فقط الله کان سواءِ ٻيو ڪي ڪين آهي. مگر جيڪي آهي، سو سڀ الله آهي. ڪوڙين ڪيائؤن
تهجيون، لکن لک هزار جي سڀڪﮣ جي سين، در سن ڌارو ڌار پريم تهجا پار، ڪهڙا چئي ڪي
چئان. انهيءَ حق حقيقيءَ کي سڇاڻڻ جو رستو آهي، دل جي آرسيِءَ تان دوئيءَ ۽ ڪثرت جي
ڪٽ اتارڻ: اندر آئينو ڪري، پرين سو پسيج، انهيءَ راه رميج، ته مشاهدو ماڻيين. پر
اندر ڪئن اُجارجي؟ نه ڏيهه ڏورڻ ۽ جهنگل جهاڳڻ سان، نه فقط روزن ۽ نمازن سان، مگر
پاڻ وڃائڻ سان؛ ڇاڪاڻ ته پنهنجو پاڻ ئي هڪ ’جاڏي جبل‘ جئن حق جي آڏو اچي ٿو ۽
دوئيءَ جو ڪارڻ بنجي ٿو. پاڻ پردو پاڻ کي، سُني ڪر سنڀال. پر پاڻ ڪئن وڃائجي؟ رياضت
جي رستي، قربانيءَ ۽ ايثار جي رستي، عشق جي رستي، ۽ مرشد ڪامل جي معرفت. هاڻ اهو
پاڻ وڃائڻ آهي در حقيقت پاڻ سڃاڻڻ، ۽ پاڻ مڃائڻ آهي خدا کي سڃاڻڻ. ”من عرف نفسـﮣ،
نقد عرف ربـﮣ“ نابودي نيئي عبد کي اعليٰ ڪيئو. جڏهن سالڪ پاڻ ماري، پاڻ سڃاڻي، فنا
في الله ٿئي ٿو، تڏهن از خود سندس اندر ۾ ’اناالحق‘ جو نعرو وڄڻ لڳي ٿو. انهيءَ
حالت ۾ ساري ڪائنات ساڻس ليءَ ٿيو منجهس سمائجيو وڃي، ۽ عالم جي هر هڪ جزيم ان اهو
ئي آواز پيو نڪري؛ جر ٿر تک توار، وڻ ٽڻ وائي هيڪڙي سڀيئي شيءِ ٿيا، سوري سزا وار
همـﮣ منصور هزار، ڪهڙا چڇاڙهئو چاڙهيان. جو شخص اهڙيءَ منزل تي رسي ٿو، تنهن جي نظر
۾ مذهبن ۽ ڪوفن جي پاڻ ۾ لڙائيءَ غلط فهميءَ کان آهي؛ ڇو ته حقيقت جي پوري پوري خبر
ڪنهن کي به ميسر نه آهي. چون نديدند حقيقت سر به افسانه ردند. سڀ تانگهي ۾ ٿاڦوڙا
هڻي رهيا آهن. سندن حال به انهن انڌن جي آچار آهي، جي هڪ هاٿيءَ کي ڏسڻ ويا هئا.
اگرچه هر هڪ جزوي طرح پنهنجي پنهنجي خيال موجب پورو هو، مگر ڪلي طرح سڀيئي فاش
غلطيءَ ۾ هئا: مئي هاٿي سين مامرو، آچي پئو انڌن مناڙين هٿن سين، اکيين ڪين پسن في
الحقيقت فيل کي، سڄا سڃاڻڻ سندي سردارن، بصيرت بينا ڪري. اهي آهن تصوف جا مول
مسئلا، جن کي شاه پنهنجي بي نظير ٻوليءَ ۾گ هڻيءَ چٽائيءَ سان بيان ڪيو آهي.
ازانسواءِ شريعت، طريقت، معرفت ۽ حقيقت جي جدا جدا منزلن، قضا ۽ قدر، رضا ۽ تسليم،
تجليٰ ۽ استتار وغيره ڏي پڻ سندس ڪلام ۾ هر هنڌ اشارا لڀندا.



https://sd.wikipedia.org/wiki/%D8%B3%D9%86%DA%8C%D9%8A_%D8%A7%D8%AF%D8%A8

سنڌي ادب جي شروعات ۽ ارتقاء بابت عالمن ۾ ڪجهه اختلاف آهن. ڪجهه عالمن جي اها راءِ
آهي ته سنڌي شاعريءَ جي شروعات عربن جي دؤر ۾ ٿي، پر ڪجهه عالمن جو اهو چوڻ آهي ته
سنڌي شاعريءَ جي ابتدا سومرن جي دؤر ۾ ٿي

بحر حال جيڪڌهن هن جملي کي سنڌي ڪري به مڃجي تڏهن هن دؤر کي "سنڌي ادب جو دؤر" نٿو
چئي سگهجي. سنڌي ادب جي باقائده شروعات سومرن جي دؤر ۾ ٿي جنهن کي "سنڌي ادب جو
اوائلي دؤر" به سڏيو وڃي ٿي سومرن جي دؤر1050 کان 1350 تائين ۾ ٿي .سومرن جي حڪومت
کان اڳ سنڌه ۾ عربي ٻولي رائج هوي.سومرن جي دور ۾ سنڌي ادب ۾ پهرين صنف مقامي جنگ
نامن، رزميا داستان، عشقيا داستانن جي عام قصن سان ٿي.

سومرن جي دؤر ۾ پهريون قصو سسئي پنهون جو داستان آهي جيڪو سومرن جي دور سان لاڳاپو
رکي ٿو سومرن جي دؤر جو پهريون جنگي داستان دودو چنيسر آهي. هن دور جو پهريون شاعر
پير صدرالدين شاه هيو ء صنف گنان کان هوي.

سمن جي دور جي حڪومت 1350 کان 1520ع تائين هوي سمن جي دور ۾ شيخ حماد،اسحاق
آهنگر،مخدوم احمد ڀٽي،قاضي قاضن،عيسي لنگوٽي،شيخ لاڏ جيو شاعر هئا.سمن جي دور ۾
سنڌي شاعري جي صنف ڳاهن ء عشقيه داستان جي شروعات ٿي.سمن جي دور جو مشهور شاعر قاضي
قاضن هيو هن دور جي شاعرن جو ذڪر ڪتاب تحفته الڪرام ۾ ملي ٿو سمن جي دور جو عشقيه
قصو نوري ڄام تماچي جي داستان آهي.

سنڌي ٻوليءَ ۾ تخليقي انداز ۾ پوسٽ ماڊرن ازم تي ڪابه پنهنجي اصلوڪي تخليق يا لکت
آهي ڪانه. اهو ئي سبب آهي جو تاليفي نوعيت جو ڪم ڪرڻ وارا به اسان جا دوست عالم
بڻيا ويٺا آهن. اھڙي تاليف جو ڪم ته بيڪن هائوس يا سٽي اسڪول ۾ پڙھندڙ ڪوبه اٺين
ڪلاس يا ميٽرڪ ڪلاس جو ذهين ٻار به ڪري سگهي ٿو. اوهان سنڌي ادب جي تاريخ تي يا
فلسفي جي تاريخ تي يا ڪنهن به موضوع تي ان ٻار کي ساڳي موضوع تي اڳ ئي ڇپيل ڏھ ڪتاب
انگريزي جا، ڏھ ڪتاب اردو يا سنڌي جا ڏيو. اهو ٻار انهن 20 ويهن ڪتابن منجهان
ايڪويهون 21 ڪتاب اوهان کي تيار ڪري ڏيندو. ان ۾ ڪمال ڪهڙو آهي؟ اسان وٽ ته اهو ظلم
به ڪڏھن ڪنهن کي نظر نه آيو آهي ته اردو شاعري مان ڪيئن خيالن جا خيال،زمين جي زمين
۽ ترڪيب ۽ ساڳي نوعيت کي سنڌي جو ويس پهرائي ڪافي شاعر وڏا شاعر پيا سڏجن جن جي
شاعري گلزار،احمد فراز ۽ پروين شاڪر سميت ڪيترن ئي اردو شاعرن جو چرٻو هوندي آهي.



https://sd.wikipedia.org/wiki/%D8%B1%D8%B3%D9%88%D9%84_%D8%A8%D8%AE%D8%B4_%D9%BE%D9%84%D9%8A%D8%AC%D9%88

اها اپريل 1997ع جي هڪ شام جي ڳالهه آهي، حيدرآباد ۾ گهر ويٺو هوس ته پليجي صاحب جو
ملازم هڪ چٺي کڻي آيو، جنهن ۾ لکيل هو ته، "ڪچهريءَ لاءِ دل ٿي چوي، يا مون وٽ اچ
يا تو وٽ آئون ٿو اچان." مون کيس جواب ۾ لکي موڪليو ته، "مان پاڻ ٿو اچان." پليجي
صاحب سان ڪچهري ائين آهي ڄڻ ماڻهو اٺ ڪتابن جا پڙهي اچي ۽ اتساهه جي سر چشمن مان
سيراب ٿي اچي. پليجي صاحب سان طويل علمي، ادبي، سياسي ۽ ذاتي ڪچهريون ته هونئن به
منهنجي لاءِ معمول جي ڳالهه هئي پر اها شام گهڻن حوالن سان ڏاڍي عجيب ۽ فيصلائتي
ثابت ٿي. سنڌ، پاڪستان ۽ عوامي تحريڪ سان لاڳاپيل بنيادي سوالن تي نهايت گهرائيءَ
سان ۽ کليل نموني ڳالهايوسون. ان زماني ۾ ڪيترن ئي معاملن بابت جزوي طرح مون ساڻس
اختلاف به رکيو ٿي ۽ انهن سوالن تي به ڏاڍي لاڀائتي ڪچهري ٿي. جيئن لطيف کي پڙهڻ
سان ماڻهو هر دفعي ان کي نئين سر سمجهندو ۽ دريافت ڪندو آهي، تيئن پليجي صاحب سان
به طويل گفتگوءَ کانپوءِ هميشه ماڻهو هن کي نئين سر سمجهندو آهي، ان شام مون کيس ڄڻ
ته نئين سر دريافت ڪيو. ڪيترن معاملن بابت ماڻهو عوامي سطح تي کليل نموني سان نه ٿو
ڳالهائي سگهي، پر روبرو ڳالهائي سگهي ٿو ۽ اسان ڳالهايو. انهن ڏينهن ۾ پليجي صاحب
جي صحت اڪثر خراب رهندي هئي، سو حقيقت اها آهي ته مون کي دل ۾ هڪ عجيب خوف جو احساس
ٿيڻ لڳو ته موت اڻٽر حقيقت آهي، جي سڀاڻي اوچتو هن تي اها گهڙي اچي وڃي ته ان
اٿاهه، علم، ڏاهپ ۽ همه گير تجربي جو ڇا ٿيندو، جنهن جو پنج سيڪڙو به هن اڃا لکي
رڪارڊ تي ناهي آندو. هن جو مون سان رشتو هڪ استاد ۽ اڳواڻ وارو ته هو ۽ آهي پر اسان
جو هڪ تعلق بيحد پنهنجائپ واري حجائتي دوستيءَ وارو به آهي. آئون هن کي ڏکي کان ڏکي
ڳالهه به سامهون چئي سگهندو آهيان، سو اُنَ شام به مون پنهنجي خوف جو احساس ساڻس
شيئر ڪيو. هڪ لمحي لاءِ کيس به منهنجي سوال سوچڻ تي مجبور ڪيو. ڊگهي خاموشيءَ
کانپوءِ هن جو جواب سوال کان وڌيڪ عجيب هو. چئي: جي ايئن ٿيو ته ان علمي، ادبي ۽
فڪري نقصان جو ذميوار تون هوندين!" ڳالهه ته هن هڪ جملي ۾ ڪئي پر مون کي لڳو ته ڪو
غير معمولي بارُ منهنجي "ڪلهن" تي رکجي چڪو آهي، جنهن کي مڙس ماڻهو ٿي کڻڻ کانسواءِ
ٻي ڪا به واهه نه هئي، ٻئي ڏينهن پليجي صاحب جو سکر هاءِ ڪورٽ ۾ مرڊر ڪيس رکيل هو،
سو وري گڏجي نڪتاسون. سموري سفر ۾ گهڻي ڀاڱي سوال ۽ ذڪر ساڳيو ئي هو. رات جو هوٽل
الحبيب ۾ ترسياسون. سڄي رات اتي به ساڳيو موضوع ڪچهريءَ جو محور رهيو. اوچتو مون کي
هڪ خيال ذهن ۾ آيو ۽ مون ساڻس هڪدم شيئر ڪيو. جيستائين توهان کان رهيل شيون
لکرائجن، تيسين ڇو نه توهانجون سموريون ڇپيل ۽ لکيل لکڻيون هڪ هنڌ گڏ ڪري Collected
works of Rasool Bux Palijo جي صورت ۾ شايع ڪجن؟ موٽ ۾ هن جي چپن تي هڪ هائوڪار
جهڙي معني1 خيز مرڪ هئي ۽ ڄڻ ته اها مرڪ هن رٿا جو بنياد هئي. سو هن سموري رٿا جو
ڪريڊٽ ان ڪچهريءَ ۽ سفر ۾ بار بار اٿيل ان سوال ڏانهن وڃي ٿو. تاريخ ۾ فرد جو ڪردار
زمانن کان بحث جو موضوع رهيو آهي. جيتوڻيڪ تاريخ کي معروضي حالتون ئي اڳتي وڌائين
ٿيون پر ان جي رفتار کي ڍرو ۽ غير معمولي طرح تيز ڪرڻ ۾ املهه ڏاهن، عالمن، اديبن،
شاعرن، فنڪارن، اڳواڻن، سائنسدانن، فيلسوفن ۽ سورمن جي ڪردار کي ڪنهن طور به نظر
انداز نه ٿو ڪري سگهجي. معروضي حالتون اهڙن فردن کي پيدا ڪن ٿيون ۽ موٽ ۾ اهڙا
"فرد" تاريخ جون ڌارائون تبديل ڪن ٿا. ڪي ماڻهو تاريخ ٿين ٿا، گهايل ڌرتي جي سيني
جي اهڙي گهري چيخ ٿين ٿا، جا هر ڪنهن کي جاڳائي ٿي، ۽ دنيا کي بدلائي ٿي. (اياز)

رسول بخش پليجو فڪري طور مارڪسٽ آهي، پر هو نظرياتي ميڪانڪيت جو شڪار نه ٿيو. هڪ
اوريجنل مفڪر جيان هن مارڪسي فڪر کي ٽين دنيا، پاڪستان ۽ سنڌ جي مخصوص سياسي، سماجي
۽ ثقافتي حالتن پٽاندر تخيلقي ۽ عوامي انداز سان پيش ڪيو. اسان وٽ کاٻي ڌر جا
روايتي اڳواڻ رڳو پاڻ ئي هن ديس جي عوام لاءِ اوپرا نه هئا پر هنن جنهن رويي ۽
انداز سان مارڪسزم کي هتي متعارف ڪرايو، ان رويي هن نظريي کي به عوام لاءِ اوپرو
ڪري ڇڏيو. کاٻي ڌر جا روايتي "ڪامريڊ" بورجوا، پرولتاريت، پرولتاري ڊڪٽيٽر شپ، پيٽي
بورجوا، "Haves and haves not" جي ٻوليءَ کان گهٽ ڳالهائيندا نه هئا، هتي پورهيتن
جي گهڻائي هاري هئا، پر هنن جو سڄو زور پرولتاري مزدورن تي هو. ماسڪو ۾ برف پوندي
هئي ته هي هتي ڪوٽ پائڻ شروع ڪندا هئا. عوام ۾ هيٺين سطح تي ڪڏهن نه ويا، وڏيون
عوامي جدوجهدون عوام جي ساٿ سان نه ڪڏهن هلايائون ۽ نه ان ۾ سرگرم حصو ورتائون،
مطلب ته هڪڙو مصنوعي، فيشني، ڪاغذي ۽ اوپرو سياسي ۽ نظرياتي ڪلچر جو ماحول جوڙيائون
جنهن کي هنن مارڪسزم جي سياست ٿي ڪوٺيو. حد ته اها هئي ته حيدر بخش جتوئيءَ جهڙي
يگاني پورهيت اڳواڻ کي به آخر تائين ڪنهن "اداري" ۾ ميمبر ڪري نه کنيائون. ان جي
ڀيٽ ۾ رسول بخش پليجي، مارڪسزم کي تخليقي ۽ عوامي انداز سان ڄڻ ته هڪ مقامي فڪر ڪري
پيش ڪيو. هن جي سمورين لکڻين ۽ تقريرن توڙي ليڪچرن ۾ توهان کي اوپري ٻولي، اوپرا
رويا، اوپريون تشريحون ۽ تاويلون نه ملنديون. هن مارڪسي نظريي کي اهڙي سولي ۽
تخليقي انداز ۾ پيش ڪيو جو ان کي هڪ عام هاري به سمجهي سگهيو ٿي ۽ جنهن جنهن تائين
اها ڳالهه پهتي، هن اها ڳالهه سمجهي.

لطيف سنڌي ٻوليءَ ۽ ادب جو وڏي ۾ وڏو موضوع آهي. صدين تائين ته لطيف جهالت واري
عقيدي پرستيءَ جي ڇپ هيٺ دٻيل رهيو. لطيف هڪ مفڪر، شاعر ۽ ڏاهو رهبر آهي. ماڻهن جي
گهڻائي لاءِ هڪ پير ۽ درگاهي اولياءُ هو ۽ ڪنهن حد تائين بدستور آهي. ڪيترا زمانا
ته هن کي شاعر سمجهڻ به هن جي توهين سمجهي ٿي وئي. اسان جهڙن پس مانده سماجن جي
اِها وڏي بدنصيبي ٿئي ٿي جو اُهي پنهنجن املهه ماڻڪن جي پرک ۽ پروڙ کان محروم رهن
ٿا. "پاڻيءَ مٿي جهوپڙا، مُورک اُڃَ مرن"

(لطيف)لک شابسون هجن ڊاڪٽر ايڇ ٽي سورلي کي جنهن لطيف کي هڪ شاعر طور کنيو ۽ سندس
دور جي تاريخي حالتن تي لکيو. اهو لطيف جو ڄڻ ته پهريون تعارف هو. ان کان اڳ ٽرمپ
رسالو سهيڙي چڪو هو، پر سڌيءَ طرح لطيف شناسيءَ ڏانهن پهرين وک ڊاڪٽر گربخشاڻي
کنئي، جنهن لطيف کي هڪ شاعر طور متعارف ڪرائڻ جي ڪوشش ڪئي. جيتوڻيڪ اهو هڪ بنهه
ابتدائي نوعيت جو ڪم هو پر بهرحال انهن مخصوص حالتن ۾ اهو هڪ وڏو ۽ غير معمولي ڪم
هو، ان کان پوءِ لطيف شناسيءَ ڏانهن ٻي وک جي ايم سيد جو ڪتاب "پيغامِ لطيف" هو.
اها پهرين ڪوشش هئي، جنهن ۾ لطيف کي سنڌ جو قومي شاعر ڪري پيش ڪيو ويو هو ۽ هن جي
فڪر کي سنڌي عوام جي ٻڌي، آزاديءَ ۽ جدوجهد جو بنياد بڻائڻ لاءِ شعوري ڪوشش ڪئي
وئي. پنهنجي دور ۾ ان ڪتاب جو وڏو اثر ٿيو ۽ گربخشاڻيءَ کانپوءِ لطيف جو ٻيو ۽ نئين
انداز جو ڀرپور تعارف ٿيو. گهٽ ۾ گهٽ سنڌ جي روشن خيال عوام ۽ ادبي توڙي سياسي حلقن
وٽ لطيف هاڻي ڪنهن پير ۽ اولياءَ بجاءِ هڪ قومي شاعر، مفڪر ۽ سنڌ جي قومي وحدت جي
علامت هو. پيغامِ لطيف انهن مخصوص حالتن ۾ سنڌي ادب توڙي فڪري حوالي سان هڪ وڏو
ڪارنامو هو. جيتوڻيڪ ان کانپوءِ لطيف تي مختلف حوالن سان علامه قاضيءَ، تنوير
عباسيءَ، شيخ اياز، محمد ابراهيم جويي، ڊاڪٽر ٻوهيي، ن م لاشاريءَ، ڊاڪٽر بلوچ،
ڊاڪٽر الانا ۽ ٻين ڪيترن ئي عالمن ۽ اديبن لکيو آهي پر لطيف شناسيءَ ڏانهن ڊاڪٽر
گربخشاڻي ۽ جي ايم سيد کانپوءِ ٽين ڀرپور فڪري وِکَ رسول بخش پليجي کنئين. هن جي
ادبي نقاد ۽ پارکو هڪ نئين لطيف کي دريافت ڪيو. انقلابي جدوجهد جو فڪري سرواڻ لطيف،
عوامي جدوجهد جو سونهون لطيف، عوام تي رحم کائيندڙ نه پر عوام کي رومانويت جي سونهن
بخشيندڙ لطيف، زندگيءَ جي سمورن پاسن بابت نيون راهون ڏسيندڙ، نوان رويا، تصور ۽
ڪردار تخليق ڪندڙ لطيف، زندگيءَ جي سفر جي "ڳجهه ڳجهاندر ڳالهڙين" جا منجهيل سٽ
سلجهائيندڙ ڏاهو ڏاتار لطيف. جيتوڻيڪ هن لطيف تي لکيو گهٽ آهي پر هن جا لطيف تي
سوين ليڪچر ۽ تقريرون رڪارڊ تي محفوظ آهن. شيخ اياز به لکيو هو ته هو جڏهن لطيف جا
بيت ۽ انهن جون سمجهاڻيون پليجي صاحب جي زباني ٻڌندو آهي ته هن کي ائين لڳندو آهي،
ڄڻ اهي بيت هو پهريون ڀيرو ٻڌي رهيو هجي. پليجو صاحب سدائين مون کي چوندو آهي ته
کائنس لطيف تي هڪ پورو ڪتاب لکرائڻ منهنجو اولين ادبي ۽ فڪري فرض آهي. هو هن دور جو
لطيف جي ٻوليءَ ۽ فڪر جو وڏي ۾ وڏو پارکو ۽ شارح آهي. اصل ۾ پليجو صاحب بنيادي طور
عالمي ادب ۾ شاعري جو خاص طور عالمي سطح جو ڄاڻو آهي. هن کي ساڳي وقت انگريزي،
فارسي، هندي، سنسڪرت، پنجابي، سرائيڪي، پشتو ۽ اردو سنڌي ٻولين جي ڪلاسيڪي شاعريءَ
تي عبور حاصل آهي. شاعري هن جو خاص موضوع آهي ۽ ان جي فڪري ۽ فني پرک هن جو پيشه
ورانه ڪم رهيو آهي. پليجي صاحب جي لطيف شناسي ۽ لطيف جي شاعريءَ سان بي پناهه عشق
جو بنيادي سبب هن جو عالمي شاعريءَ جي اَٿاهه ڄاڻ آهي. هو جڏهن لطيف کي انقلاب ۽
عوامي جدوجهد جي خيال کان دنيا جو وڏي ۾ وڏو شاعر ٿو سمجهي ۽ سڏي ته ان جو سبب هن
جي شاعريءَ بابت عالمگير ۽ اَٿاهه ڄاڻ آهي. هن جي نظر ۾ لطيف رڳو سنڌ نه پر سموري
انسانذات ۽ خاص طور ٽين دنيا جي مظلوم طبقن ۽ قومن جو ويڄ ۽ سونهون شاعر آهي. هو
پاڻ کي به عالمي سائنسي سماجي فڪر سان گڏوگڏ لطيف جي فڪر جي پيداوار ڪوٺيندو آهي.
جيئن چيو ويندو آهي ته حضرت محمد جي زندگي قرآن شريف جو عملي نمونو آهي، تيئن
منهنجو اهو پختو خيال رهيو آهي ته رسول بخش پليجي جي زندگي به لطيف جي شاعريءَ جي
روين، تصورن ۽ قدرن جو عملي روپ آهي.

جيئن ذميوار عوام دوست سياست کانسواءِ ڪو به سماج اسري ۽ اڳتي وڌي نه ٿو سگهي، تيئن
معياري، روشن خيال ۽ عوام دوست سياسي ادب کانسواءِ عوام ۽ ڪا به قوم يا معاشرو ذهني
طور بالغ ٿي نه ٿو سگهي. دنيا ۾ اعلي1 معيار جي سياسي ادب کي ان ٻوليءَ ۽ سماج جي
بلوغت جي نشاني سمجهيو ويندو آهي. سنڌي ٻولي پاڪستان جي ٻين ٻولين کان ان ميدان ۾
ڪجهه اڳڀري رهي آهي. حيدر بخش جتوئي، جي ايم سيد، محمد ابراهيم جويي ۽ علي محمد
راشدي ورهاڱي کان اڳ ئي سياسي ادب جي ميدان ۾ قدم رکي چڪا هئا، خاص طور تي ان دور ۾
حيدر بخش جتوئي ۽ جي ايم سيد جي لکيل سياسي پمفليٽن، مضمونن، مقالن سنڌ جي سڄاڻ
حلقن ۾ سٺي مڃتا ماڻي. راشديءَ جو "فريادِ سنڌ" جيتوڻيڪ شروع ۾ اردو ۾ شايع ٿيو پر
ستت ئي سنڌيءَ ۾ شايع ٿيو ۽ بيحد مقبول ٿيو. سائين جويي صاحب جو شاهڪار ڪتاب Save
Sindh Save the Continent هيو ته انگريزيءَ ۾ پر سنڌ جي خودمختياريءَ جي سوال بابت
هو ۽ ان جو مهاڳ ان زماني ۾ ئي سنڌيءَ ۾ شايع ٿيو. ان زماني ۾ فڪري سياسي ادب جا
ترجما به سنڌي ٻوليءَ ۾ شايع ٿيڻ لڳا. برڪت علي آزاد جو پرنس پيٽرڪرو پوٽڪن جو جڳ
مشهور مقالو "نوجوانن ڏانهن" جو سنڌي ترجمو شايع ٿيو، جنهن جو سنڌ جي سڄاڻ حلقن جي
ڪيترن نسلن تي اثر رهيو. نور الدين سرڪيءَ ٽالسٽاءِ جو "نيٺ ڇا ڪجي؟" جو ترجمو ڪيو،
جيڪو ادبي بورڊ شايع ڪيو. ائين ڪيترن ڪتابن جا حوالي ڏئي سگهجن ٿا. رسول بخش پليجي
سٺ جي ڏهاڪي ۾ لکڻ شروع ڪيو پر هو پاڻ سان گڏ پنهنجو سوچ جو انداز، لکڻ جو اسلوب ۽
سياسي توڙي فڪري روين جو ڍنگ کڻي آيو. جيتوڻيڪ هن سياسي ادب جي ميدان ۾ پير دير سان
پاتو. اوائلي دور ۾ هن ادبي خط، تنقيدي تبصرا، ڪهاڻيون ۽ مضمون لکيا، جن جا موضوع
خالص ادبي هئا. ون يونٽ جي زماني ۾ هن سياسي ادب لکڻ شروع ڪيو. مان سندس اوائلي
زماني جون سياسي ۽ فڪري لکڻيون پڙهي حيران ٿيندو آهيان ته ان زماني ۾ هن جي ٻولي،
لهجو، دليل، انداز ۽ رويا ساڳيا هئا. ون يونٽ جي زماني ۾ ڇپايل اڪثر پمفليٽ پليجي
صاحب جا لکيل آهن. عوامي تحريڪ جو بنياد وجهڻ کانپوءِ هن "تحريڪ" رسالو جاري ڪيو.
تحريڪ رسالو سنڌي ٻوليءَ ۾ سياسي ادب جو مهندار رسالو هو. هي پنهنجي دور جو واحد
رسالو هو، جيڪو سنڌ جي لکيل پڙهيل ماڻهن سان گڏ سنڌ جا سياسي شعور رکندڙ هاري به
پڙهندا هئا. تحريڪ ۾ شايع ٿيل مواد جو ڳوٺن ۾ رکيل سياسي ڪچهرين ۾ گڏيل مطالعو
ٿيندو هو. خاص طور تي تحريڪ جي سموري دور ۾ پليجي صاحب جا لکيل ايڊيٽوريل ان دور جي
تاريخ جا تجزياتي ماخذ آهن، جيڪي اڳتي هلي "ڌراڙن جا ڌڪ" ۽ "ڳالهيون ڳنوارن جون" جي
نالي سان شايع ٿيا. انهن ڪتابن جي ٻولي، ان ۾ ڪيل تجزيا، تنقيدون، تجويز ڪيل حل ۽
سنڌ بابت Vision پليجي صاحب جي غير معمولي سياسي بصيرت جا آئينه دار آهن. "صبح
ٿيندو" پليجي صاحب جو اهم ترين نظرياتي سياسي ڪتاب آهي، جيڪو پڻ عوامي تحريڪ سان
لاڳاپيل سياسي ڪارڪنن ۾ سياسي نصاب طور پڙهيو ويندو هو ۽ جنهن جا اڪيچار ايڊيشن
پڌرا ٿيا. ڪتابن کان علاوه پليجي صاحب جا سوين نظرياتي ۽ پاليسي سطح جا سياسي مضمون
سنڌي اخبارن ۾ گذريل ويهن سالن کان لڳاتار شايع ٿيندا رهيا آهن. جن ۾ هر دور ۾ هن
سنڌي عوام کي نازڪ مرحلن ۾ سجاڳ پئي ڪيو آهي ۽ سندن جدوجهد لاءِ راهون هموار پئي
ڪيون آهن. جيترو سياسي ادب پليجي صاحب لکيو آهي، اوترو ۽ ان سطح جو سياسي ادب، سنڌ
ته ڇا پاڪستان ۾ کاٻي ڌر جي ڪنهن دانشور يا سياسي اڳواڻ ورلي لکيو هوندو.

سماجي انقلاب سياسي ۽ معاشي انقلاب کان وڌيڪ ڏکيو ۽ پيچيده عمل آهي. ڇاڪاڻ ته سماجي
رويا، قدر ۽ تصور صدين ۾ ٺهن ٿا ۽ اهي ثقافتي طور ماڻهن جي زندگيءَ جو حصو ٿي وڃن
ٿا ۽ توڙي جو اهي پس و پيش عوام جي مفاد ۾ نه هوندا آهن پر ان باوجود اهي عوام جي
تحت الشعور جو حصو ٿي لاشعوري طور پنهنجو سماجي اظهار ڪن ٿا. سياسي يا معاشي
پسماندگيءَ جي ڀيٽ ۾ سماجي پس ماندگيءَ جون پاڙون اونهيون ۽ صدين ۾ کتل هجن ٿيون.
ان ڪري ماڻهوءَ جي سياسي ۽ معاشي روين ۾ تبديلي، سماجي تبديليءَ جي ڀيٽ ۾ نسبتن
گهڻي آسان آهي. ماڻهو آسانيءَ سان پنهنجون سياسي وفاداريون بدلائي سگهن ٿا، معاشي
سرگرميون تبديل ڪري سگهن ٿا پر سولائيءَ سان پنهنجا سماجي رويا، تصور ۽ قدر نه ٿا
مٽائي سگهن، ڇاڪاڻ ته گهڻي ڀاڱي اهو انفرادي مسئلو نه آهي. فرد سماجي طور نظر نه
ايندڙ بندشن، رشتن، مفادن، تصورن، قدرن ۽ روين جي تاڃي پيٽي ۾ سوگهو ٿيل آهي، جنهن
جو آسانيءَ سان اتان آزاد ٿيڻ ممڪن نه آهي. ان ڪري سماجي انقلاب ۽Status Quo َ جي
خلاف سماجي جرعت لاءِ ماڻهوءَ کي غير معمولي شعور گهرجي. سماجي روين ۽ ڍانچن جي
پوري نظام ۾ بنيادي تبديلي اعلي1 درجي جي سائنسي سماجي شعور کانسواءِ ممڪن نه آهي.
حقيقت ۾ ڏٺو وڃي ته پليجي صاحب جي اهم ترين ڪارنامن ۾ هن جا سماجي ڪارناما آهن، جن
کي روايتي اک ڏسي، محسوس ڪري ۽ پرکي نه ٿي سگهي. جيئن سماجي تبديلين لاءِ اعلي1
شعور گهرجي، تيئن انهن تبديلين کي سمجهڻ ۽ پرکڻ لاءِ به گهري سمجهه گهرجي. اچو ته
پليجي صاحب جي حوالي سان ان جي ڪجهه مثالن تي غور ڪريون:

مون پليجي صاحب سان طويل ساٿ ۾ کيس نهايت ويجهڙائيءَ کان ڏٺو آهي ته هو سماجي طور
هن معاشري جو فرد ئي نه آهي. هن جا سماجي رويا، تصور ۽ قدر هن معاشري جي سماجي نظام
جي بنهه ابتڙ آهن. رسول بخش پليجو عملي طرح پنهنجي تصور ۽ شعور جي سماج ۾ رهي ٿو.
هو پاڻ چوندو آهي ته هن جي انقلابي هجڻ جو وڏو ۽ بنيادي سبب هن جي سماج جي نظام کان
اَٿاهه نفرت آهي. هو پنهنجي سمورن سماجي روين ۾ هن سماج کان ڌارنه بلڪه ان جي ابتڙ
۽ هر وقت ان جي نفي ڪندي نظرايندو. هن جي انقلابيت ۽ ترقي پسنديت رڳو فڪر، ادب ۽
سياست تائين محدود نه آهي. هو ان جو اصل ۽ عملي اظهار پنهنجي سماجي روين سان ڪندو
آهي. مون هن کي حقيقي طور هڪ Transform ٿيل ماڻهو محسوس ڪيو آهي. هو سماجي طور
پنهنجي شعور جي روين ۽ قدرن جي دنيا ۾ رهندڙ ماڻهو آهي. ان لحاظ کان هو صحيح معني1
۾ هڪ ماڊرن ماڻهو آهي. هن جي سمورين لکڻين، تقريرن ۾ ليڪچرس ۾ سنڌ لاءِ اهڙي سماجي
تبديليءَ ۽ انقلاب جا خواب نظر ايندا. پليجي صاحب جي انقلاب جو تصور بنيادي طور آهي
ئي سماجي. هو زبان ۽ قلم سان جنهن "انقلاب" جي ڳالهه ڪري ٿو، هو عملي طور پاڻ ان جو
مثالي نمونو آهي. رسول بخش پليجو هن سماج کي ايترو جلد بدلائي نه ٿو سگهي ته هي
سماج به هن کي پنهنجي آڏو ڪمپرومائيز لاءِ مجبور نه ٿو ڪري سگهي. غلامين جي انيڪ
دائرن ۾ مقيد هن سماج ۾ رسول بخش پليجو حقيقي معني1 ۾ هڪ آزاد شخص آهي ۽ اهو
آزاديءَ جو ڀاڳ هن جي جهوليءَ ۾ هن کي هن جي غير معمولي شعور، علم، بهادريءَ ۽ ڏاهپ
وڌو آهي. پليجو صاحب لطيف لاءِ به عجيب ڳالهه ڪندو آهي. هو چوندو آهي لطيف ان ڪري
عظيم آهي جو هن جا سماجي رويا سنڌي سماج جي ابتڙ ۽ ان جي نفي ڪندڙ آهن. واقعي لطيف
به ائين هو. نه ته ڪو به روايتي شاعر سهڻيءَ کي سُورمي ڪري پيش ڪرڻ جي جرعت نه ڪري
ها. لطيف جا سمورا ڪردار پنهنجي سماج جي سماجي طور نفي ڪندڙ آهن ۽ هڪ نئين سماج
لاءِ جديد روين جا بنياد وجهندڙ آهن. ان ڪري حقيقت اها آهي ته مان پليجي صاحب جي
اصل انقلابيت ۽ ترقي پسنديت هن جي سماجي روين ۾ ڏسندو آهيان. سماجي انقلابيت، سياسي
۽ معاشي انقلابيت کان هزار دفعا وڌيڪ ڏکيو ۽ پيچيده ڪم آهي ۽ اهو ئي دراصل ڪنهن جي
انقلابيت ۽ ترقي پسنديت جي پرک جو پيمانو به آهي.

پليجو صاحب سياست بابت جيڪي تصور رکي ٿو ۽ جنهن قسم جي سياست ڪري ٿو. هن جي چوويهه
ڪلاڪ اها ڪوشش هوندي آهي ته سنڌ جو ٻچو ٻچو اها سياست ڪري. هو هر وقت پنهنجي سمورن
ساٿين ۽ دوستن کي اتساهيندو آهي ته اهي پنهنجي سموري خاندان کي ان سياست ۾ شامل ڪن،
خاص طور تي عورتن کي. هن سڀ کان اول اهو مثال پاڻ قائم ڪيو. هو پاڻ رول ماڊل ٿيو.
پليجي صاحب پنهنجي سموري خاندان کي سياست ۾ شامل ڪيو. اڪثر سياستدان چاهيندا آهن ته
سندن اولاد مراعتن لاءِ ته سياست ۾ هجي پر جي ڏکيو وقت هجي ته اُهي هن شعبي کان پري
رهن. مون هن کي پنهنجي اولاد کي سدائين وطن دوست ۽ عوام دوست سياست لاءِ تلقين ڪندي
ڏٺو آهي. هن پنهنجون ڀيڻون، ڀائٽيون، ڀاڻيجيون، سياست جي ميدان تي آنديون. جيجي
زرينه بلوچ سندن گهر واري آهي ۽ هن سدائين سياسي طور پليجي صاحب جو ساٿ ڏنو. ون
يونٽ نافذ ٿيو ته اختر بلوچ حيدرآباد ۾ بک هڙتال تي ويٺي. ان زماني ۾ ڪنهن نوجوان
سنڌياڻيءَ جو بک هڙتال تي ويهڻ وڏي ڳالهه هو. پليجي صاحب جون ڀيڻون آيم آر ڊيءَ ۾
جيلن ۾ ويون. هن پنهنجي ڀيڻن ۽ ڇوڪرين کي نه رڳو ڳائڻ جي اجازت ڏني پر پاڻ ان لاءِ
هميشه اتساهيو ۽ هنن سدائين قومي ڪاڄن ۾ اسٽيج تي وڏي فخر سان ڳايو آهي. اهڙو مثال
سنڌ ته ڇا پاڪستان جي سياست ۾ ورلي نظر ايندو.

پليجي صاحب جو هڪ غير معمولي سماجي ڪارنامو اعلي! شعور، ڪردار ۽ معيار جا نوان
ماڻهو پيدا ڪرڻ رهيو آهي. مان هن کي هڪ مڪمل ۽ چرندڙ پرندڙ يونيورسٽي سڏيندو آهيان.
ماڻهن جي تربيت ڪرڻ، ماڻهن جا رويا بدلائڻ، کين اڳتي وڌڻ لاءِ اتساهڻ، منجهن علم
سان محبت جو جذبو پيدا ڪرڻ، کين روايتن سان بغاوت ڪرائڻ، کين جدوجهد لاءِ تيار ڪرڻ
هن جو ڄڻ ته هڪ قسم جو پيشه ورانه (Professional) ڪم آهي. ماڻهو هن جي ور چڙهي ۽
"بچي" نڪري، ان جا امڪان تمام گهٽ هوندا آهن. هو ماڻهوءَ کي تبديل ڪرڻ لاءِ اتساهه
جو اهڙو ڄار اڻندو جو ماڻهوءَ جي ڦاسڻ تي دل پئي چوندي. باقي بي عمل ماڻهو هن کي
ڏسي گهٽي مٽائي ويندا آهن. رسول بخش پليجو هڪ انسان ساز فيڪٽري آهي، هو سماجي جانور
کي انسان بنائڻ جو هنر ڄاڻي ٿو. جنهن ماڻهوءَ ۾ به هن کي اهڙي مَڻيا ۽ چڻنگ نظر
ايندي، هو ان تي وڏو پورهيو ڪندو آهي. کيس ڪتاب ڏيندو، ڪچهريون ڪندو، ان تي نظر
رکندو، مٿس مسلسل تنقيد ڪندو، کيس اتساهه ڏيندو ۽ ماڻهوءَ کي خبر ئي نه پوندي ته ڪو
هن سان ڪا "ڪارروائي" ٿي رهي آهي. اِها خبر ته هن پارکوءَ ۽ ويڄَ کي هوندي آهي ته
ماڻهوءَ کي روايتي انسان مان ڦيرائي نئون انسان ڪيئن ٺاهجي؟ اها خوبي مون پليجي
صاحب کانسواءِ سائين محمد ابراهيم جويي صاحب ۾ به ڏٺي آهي. سنڌ جي تمام گهڻن ماڻهن
جي تربيت پٺيان سنڌ جي هنن ٻن ڏاهن جو هٿ رهيو آهي. ٻنهي جو طريقو پنهنجو پنهنجو
آهي پر رويو ساڳيو آهي. مون پليجي صاحب کي ٻارن سان ڪلاڪن جا ڪلاڪ ويهي ڪچهريون
ڪندي ڏٺو آهي. هو انساني ذهن جي تبديليءَ کي "انقلاب" جو وڏو ۾ وڏو ذريعو سمجهي ٿو
۽ هن سڄي ڄمار ان حوالي سان سيڙپ پڻ ڪئي آهي.

رسول بخش پليجي جي شخصيت ۾ ڪارنامن جي انهن سمورن پاسن تي غور ڪري ماڻهو بس حيران
ئي ٿي سگهي ٿو. ڀلا ماڻهو تاج محل کي ڏسي ڇا محسوس ڪندو؟ ڪائنات جي وسعت جو تصور
ڪري ڇا محسوس ڪندو؟ فطرت جي حُسناڪين ۽ گوناگونيت کي ڏسي ڇا محسوس ڪندو؟ افلاطون ۽
ارسطوءَ جي دليلن جي نظام کي ڏسي ڇا محسوس ڪندو؟ سائنس جي ڪرشمن کي ڏسي ڇا محسوس
ڪندو؟ شيڪسپيئر، خيام، حافظ، روميءَ ۽ لطيف جي شاعري پڙهي ڇا محسوس ڪندو؟ ڊاونچي،
مائيڪل اينجلو ۽ پڪاسو جي فني شاهڪارن کي ڏسي ڇا محسوس ڪندو؟ مارڪس، اينجلز ۽ آئن
اسٽائن جي ڏاهپ کي پروڙي ڇا محسوس ڪندو؟ لتا ۽ نورجهان جا آلاپ ٻڌي ڇا محسوس ڪندو؟
ائين ئي ماڻهو هن عجيب شخص جي حياتيءَ، علم، ڏاهپ، تخليقي سگهه، اتساهه ۽ جدوجهد
توڙي ڪارنامن کي ڏسي حيران ئي ٿي سگهي ٿو. هو واقعي به هڪ عجيب غريب شخص آهي. هن جي
ڪا به ذاتي زندگي ناهي. هن جا ڪي به ذاتي رشتتا ناهن، هن جا ڪي به ذاتي دوست ناهن،
هن جون محبتون ۽ نفرتون ذاتي بنياد تي ناهن. هو آهي اڳواڻ پر هلندو ڪارڪنن وانگر،
هو آهي عالم ۽ اسڪالر پر سکندو شاگردن وانگر، هو آهي هڪ جديد ترين انسان پر لڳندو
ڳوٺاڻو ۽ روايتي ماڻهو، هو هوندو هجومن سان گڏ پر نظر منفرد ايندو، مايوسين جي
گهيرن ۾ هلندي اتساهه جا آبشار وهائيندو. مون ساڻس ٻن ڏهاڪن جي ساٿ ۾ ڪڏهن به کيس
ٿڪل، مايوس، ويڳاڻو، اندر ۾ جهريل، وِرچي ويـٺل ۽ ڪمزور نه ڏٺو آهي. خود قياسي جو
لفظ هن جي لغت ۾ ئي ڪونهي. رسول بخش پليجو سچ پچ به هڪ عجيب و غريب شخص آهي. هن جو
فڪر، علم، ادراڪ، پورهيو ۽ پنڌ سنڌ جي ايندڙ نسلن ۽ دورن لاءِ ڄڻ ته هڪ غير معمولي
سيڙپ آهي، اَمُلهه موڙي ۽ وِٿُ آهي. اُنَ اَملهه سيڙپ، مُوڙيءَ ۽ وِٿُ جو قدر ۽ ان
جي سنڀالَ اسان جو ۽ اسان جي ايندڙ نسلن جو فرض آهي.



https://sd.wikipedia.org/wiki/%D8%AA%D8%A7%D8%AC_%D9%85%D8%AD%D9%84

تاج محل ڀارت جي شهر آگرہ ۾ واقع هڪ مقبرو آهي۔ هن جي تعمیر مغل بادشاہ شاهہ جهان
پنهنجي گهرواري ممتاز محل جي یاد ۾ ڪرائي هئي۔

تاج محل مغل طرز تعمیر جو عمدہ نمونو آهي۔ هن جو تعمیراتي طرز فارسي، ترڪ، ڀارتي ۽
اسلامي طرز تعمیر جي جزن جو انوکو ميلاپ آهي۔ 1983ء ۾ تاج محل کي اقوام متحدہ جي
اداري برائي تعلیم، سائنس ۽ ڪلچر عالمي ثقافتي ورثي ۾ شمار ڪيو۔ تاج محل کي ڀارت جي
اسلامي فن جو عملي ۽ نایاب نمونو بہ چيو ويو آهي ۔ هي تقریباً 1648ء ۾ مڪمل تعمیر
ڪيو ويو. استاد احمد لاهوري کي عام طور تي هن جو معمار خیال ڪيو ويندو آهي.

مغل بادشاهه شاهجهان جي گهرواري ممتاز محل جو مقبرو جيڪو ڀارت جي شهر آگره ۾ واقع
آهي۔ چيو ويندو آهي ته عيسيٰ شيرازي نالي هڪ ايراني انجنيئر هن جو نقشو تيار ڪيو
هو، پر بادشاهه نامي لکيل آهي ته خود شاهجهان هن جو خاڪو تيار ڪيو۔ هي عمارت 1632ء
کان 1650ء تائين ڪل25 سالن ۾ مڪمل ٿي۔ هن جي اڏاوت ۾ ساڍا چار ڪروڙ روپيا صرف ٿيا ۽
ويهه هزار رازن ۽ مزدورن هن جي تڪميل ۾ حصو ورتو۔ تمام عمارت سنگ مرمر جي آهي۔ هن
جي ڊيگهه ۽ ويڪر 130 فٽ ۽ اوچائي 200 فٽ آهي۔ عمارت جي مرمري ديوارن تي رنگ برنگن
پٿرن سان نهايت خوبصورت پچي ڪاري ٿيل آهي۔ مقبري جي اندر ۽ ٻاهر پچي ڪاري جي صورت ۾
قرآن شريف جون آيتون چٽيل آهن۔ عمارت جي چئني ڪنڊن تي هڪ هڪ مينار آهي۔ عمارت جو
چبوترو، جيڪو زمين جي سطح کان 7 ميٽر اوچو آهي ، سنگ ڳاڙهو آهي۔ هن جي پٺيان جمنا
درياهه وهندو آهي ۽ سامهون جي طرف ، ڪرسي جي هيٺان هڪ حوض آهي۔ جنهن ۾ ڦهارا لڳل
آهن ۽ مغليه طرز جو خوبصورت باغ به آهي هن مقبري جي اندر ملڪه ممتاز محل ۽ شاهجهان
جون قبرون آهن۔

دنيا جي باشندن کي ٻن حصن ۾ ورهائي سگهجي ٿو هڪ اهي جن تاج محل جو ديدار ڪيو ۽ ٻيا
جيڪي هن کان محروم رهيا ۔

آگره ۾ وڌندڙ هوائي گندگي جي ڪري محبت جي هن عظيم يادگار جو رنگ اڇي مان پيلو ٿي
ويو آهي ۔ هي ڳالهه مئي 2007ء ۾ ڀارتي پارليامينٽ ۾ پيش ڪئي وئي هڪ رپورٽ ۾ ٻڌائي
وئي۔ هن رپورٽ ۾ ٻڌايو ويو آهي ته آگره ۾ وڌندڙ هوائي گندگي سان تاج محل جي چمڪندڙ
اڇي سنگ مرمر کي نقصان پهتو۔ گندگي جي ڪري هن تاريخي يادگار جي حقيقي خوبصورتي
متاثر ٿي رهي آهي۔ رپورٽ ۾ تاج محل جي خوبصورتي بچائڻ ۽ سنگ مرمر کي انجي اصل شڪل ۾
برقرار رکڻ جي لاء ان کي صاف ڪرڻ جي کی سفارش ڪئي وئي۔

2007ء ۾ هڪ بين الاقوامي مقابلي جي ذريعي طي ٿيڻ وارن دورِ جدید جي ست عجوبن ۾ آگره
کي تاج محل کي به شامل ڪيو ويو.



https://sd.wikipedia.org/wiki/%D8%A8%D9%86%D8%AF

بند (انگريزي: dam) هڪ قسم جي اڏاوت آهي جيڪي زميني جي سطح تي وهندڙ پاڻي جي ذخيرن
کي جمع ڪرڻ ۽ ان کي استعمال ۡڪرڻ جي مقصد سان اڏي ويندي آهي۔ بندن جا ڪافي قسم آهن۔

هڪ بند يا ڊيم ان رڪاوٽ کي چئبو آهي جيڪا وهندڙ پاڻي يا زير زمين ٺهيل هجي۔ عام طور
تي ڊيم جو بنيادي مقصد پاڻيء جي وهڪري کي روڪڻ هوندو آهي، جڏهن ته ان ۾ ڪافي
اڏاوتون جيئن ٻوڏ جا دروازا  ۽ پاڻي جي وهڪري کي سست ڪندڙ آڏاوتن جو مقصد پاڻي کي
پنهنجي مرضي موجب استعمال ۾ آڻڻ هوندو آهي، جيئن مختلف علائقن ۾ نهري نظام جي تحت
موڙڻو هوندو آهي۔ پاڻي جي ّاقت کي استعمال ڪري بجلي به پيدا ڪئي ويندي آهي۔ هڪ ڊيم
مان پيدا ڪيل بجلي لکين ماڻهن جي استعمال ۾ اچي سگھي ٿي۔



https://sd.wikipedia.org/wiki/%D8%A8%D8%A7%D9%86%D8%B3%D8%B1%D9%8A

بانسري/ بانسلي/ بئنسري: بانسريءَ کي وينا، ۽ ونجلي به چون. هي بانس، -پتل- ۽ لوهه
مان ٺاهي وڃي ٿي. -بانس- ۽ ڪنگوءَ مان ٺهيل بانسريءَ کي پنهنجو ميٺاج ٿئي ٿو. هي
ساز هند توڙي سنڌ ۾ چڱو مقبول ساز آهي. ڦوڪ جو هي ساز ڪلاسيڪل توڙي نيم ڪلاسيڪل
طرزن ڪڍڻ ۾ دل لڀائيندڙ آهي. سندس ڪوڪ دل ۾ چڀندڙ هجڻ ڪري لوڪ داستانن جو حصو آهي.
پنجاب جو لوڪ داستان هير رانجهو سڄو بانسريءَ تي ٻڌل آهي. هندو کيس ڪرشن جي ايجاد
چون ٿا. تصويرن ۾ به ڪرشن مهراج کي بانسري هٿ ۾ ڏيکاريل آهي. -ان- مان هن جي قدامت
جو -پتو- پوي ٿو. اڄڪلهه طرزن ۾ مينڍ ڏيڻ مهل سندس اثر عجيب آهي. سنڌ ۾ کوڙ بانسري
وڄائيندڙ موجود آهن. هن وقت غوث بخش -بروهي-، بانسري وڄائڻ جو شاهه ڪاريگر آهي.
بانس يا ڪنگور جي ڏهن کان ٻارنهن -انچ- ڪاٺيءَ کي اندران پورو ڪري هڪ نلي ٺاهبي
آهي. مٿان -انچ- سوا تي ڦوڪ جو سوراخ هوندو آهي، -ان- کي ’مک رنڌا‘ چون. سڄي نليءَ
کي ڏانڊي چون. وڄاءَ جا ڇهه سوراخ ڪڍندا آهن. انهن ڇهن سوراخن واري حصي کي ”سوار
رسُور رنڌا“ چون. مٿيون کليل حصو ڪنهن -ٻوچ- يا ڪاٺ سان -بند- ڪبو آهي، ڦوڪ واري
سوراخ جي جاءِ تي ”-تري-“ هڻي سولي ڦوڪ سان وڄائين. جيئن الغوزن ۾ هوندو آهي. -ان-
کي -بين- به چون. وڄائڻ واري سوراخ مان ڦوڪ ڏئي سوار رنڌا جي مٿين -ٽن- ۽ هيٺين هڪ
سوراخ کي کولبو ته ساکرج جو آواز بيهندو. ٻه سوراخ هيٺين مان يعني ٻيو ۽ ٽيون سوراخ
-بند- ڪبو. رنڌا سوار جي هيٺين هڪ سوراخ کي کولبو چوٿين جي اڌ ۽ پنجين ڇهين کي کليل
رکبو ته ڪومل رکب. هيٺيان کان 3،2 چوٿون سوراخ -بند- ڪبو ته شڌ رکب. هيٺان کان
2،3،4 ۽ پنجن جو اڌ -بند- ڪبو ته ڪومل گنڌار، هيٺيان کن 2،3،4،5 ۽ ڇهين جو اڌ -بند-
ڪبو ته شڌ مڌم ۽ اهڙي طرح تيور مڌم ڪڍڻ لاءِ هيٺان کان 2،3 چوٿون کليل 5 ۽ 6 -بند-
رکبا. ڪي وڄائڻ وارا چون ٿا ته سڀ سر -بند- ڪبا ته کرج جو آواز نڪرندو. هيٺ ڇهين
سوراخ جو اڌ کولبو رکب ڪومل ۽ سڄو سوراخ کولبو ته رکب تيور، پنجين سوراخ مان گنڌار
ڪومل ۽ تيور، چوٿين سوراخ مان ٻئي مڌم، ٽئين سوراخ مان پنچم، ٻئي سوراخ مان ٻئي مڌم
۽ مٿئين 6 ڇهين سوراخ يا صفا پهرين سوراخ مان ٻئي نکاد ڪڍبا آهن. اها ترتيب عام
بانسري وڄائڻ جي درست آهي. مگر ڊيگهه واري وڏي بانسري جنهن جو قطر مني -انچ- کان
ڏيڍ -انچ- ٿئي ٿو -ان- مان سر نقشي ۾ ڏنل ترتيب سان نڪرندا.

شروع ۾ هي ساز -بانس-، ني، نرسل (نڙ) مان ٺهيو هوندو ۽ اڄ به ٺهي ٿو. تنهنڪري نالو
بانسري، ني ۽ نڙ اٿس. هن جا مختلف نالا مختلف علائقن جي ڪري آهن. پنجابيءَ ۾ -بانس-
جي بانسري کي ”ونجهه با ونجلي“ به چون، ڇو ته -ٻيڙي- جو ونجهه به -بانس- مان ٺهندو
آهي. ڪن فنڪارن بانسري جي ڊيگهه ۽ ساخت ڦيرائي -ان- کي ڪلارينٽ جي سامهون آڻي
بيهاريو آهي. سنڌ ۾ نڙ، ڪافي، ۽ بينون انهيءَ ڪٽنب جا ساز آهن، پر اهي وڄت ۾ ٻيءَ
طرح آهن. پنجاب ۾ سنهڙي ۽ افقي حالت ۾ وڄائي ويندڙ ڦوڪ واري ساز کي بانسري ۽ ويڪري
۽ عمودي يا -اڀو- جهلي وڄائڻ واري هن ساز کي پنجاب ۾ ’ونجهلي‘ ۽ ڏکڻ هندوستان ۾
بانسري کي وينا چون.



https://sd.wikipedia.org/wiki/%D8%A8%D8%A7%D8%A8%D8%B1_%D8%A8%D8%A7%D8%AF%D8%B4%D8%A7%D9%87%D9%87

بابر بادشاهه ظهير الدين بن عمر شيخ مرزا جي ولادت 6 محرم 888 هه/ 14 فيبروري 1483ء
تي ٿي ۽ 6 جماد الاول 937هه/26 ڊسمبر 1530ء تي وفات ٿي. بابر ڏاڏاڻي نسب کان تيموري
۽ ناناڻي نسب کان چغتائي چنگيزي هو. هيءُ 8 جون 1494ء ۾ 11 سالن جي عمر ۾ فرغانه جو
حاڪم ٿيو. پيءُ جي وقت ۾ ئي بابر جون چاچن ۽ مامن سان لڙايون شروع ٿي چڪيون هيون
جيڪي بدستور جاري رهيون ۽ خود بابر کي پڻ ڏهن سالن تائين شڪست ۽ فتح جي نشيب ۽ فراز
ڏسڻ بعد وطن ڇڏڻو پيو. بابر جو چاچو محمد مرزا، سمرقند جو حاڪم هو. ان جي وفات ۽
بابر جي سئوٽن جي باهمي نا اتفاقيءَ جو فائدو وٺي سمرقند تي قبضو ڪيائين. 1499ء ۾
شادي ٿيس. 1504ء ۾ بلخ ۽ ڪابل به فتح ڪيائين. ان سان گڏ سياسي ۽ فوجي قوت به
وڌايائين. 1507ء ۾ ارغونن کان اقتدار حاصل ڪيائين. 1511ء تائين سڄو افغانستان هن جي
قبضي هيٺ اچي ويو. 1524ء ۾ دولت خان لوڌيءَ جي دعوت تي لاهور آيو ۽ ديپالپور پڻ فتح
ڪري ورتائين. 1526ء ۾ ابراهيم لوڌيءَ کي شڪست ڏيئي (پاڻيپٽ جي پهرين لڙائي) دهلي ۽
آگري تي قبضو ڪيائين. پوءِ هڪ طرف راجپوتن کي ڪانواهه ۾ شڪست ڏنائين. (1527ع). ٻئي
طرف سلطنت جي اڀرندي سرحد بنگال تائين پهچائي ڇڏي. بابر بادشاهه 26 ڊسمبر 1530ء تي
آگري ۾ وفات ڪئي ۽ هن کي ”باغ بابر“ (ڪابل) ۾ دفن ڪيو ويو. جهانگير هن جي قبر تي
سهڻو مقبرو اڏايو. هي مغليه خاندان جو اهو حڪمران هو. جيڪو وڏي حوصلي وارو، بلند
نظر، جفاڪش، بهادر ۽ مشڪلات ۾ ڪڏهن به گهٻرائڻ وارو نه هو. عزم ۽ استقلال ۾ ڪڏهن
فرق نه آيس. تمام گهڻو رحمدل ۽ فياض هو. هميشه سادي زندگي بسر ڪيائين. طاقتور اهڙو
هو، جو ٻن ماڻهن کي ڪڇن ۾ دٻائي قلعي جي ديوار تي ڀڄندو هو. بابر ترڪي ۽ فارسي
ٻوليءَ جو سٺو شاعر هو. بابر جي خود نوشت سوانح عمري ”تزڪ بابري“ (بابر نامه) هن جي
گهري نظر، صاف دلي ۽ صاف گوئي جو روشن دستاويز آهي. ’تزڪ بابري‘ جو سنڌيءَ ۾ به
ترجمو ٿيو آهي.



https://sd.wikipedia.org/wiki/%D8%A7%D9%8A%D8%B3%D9%BE_%D8%AC%D9%88_%D8%A2%DA%A9%D8%A7%DA%BB%D9%8A%D9%88%D9%86

ايسپ جي آکاڻين جو پهريون مجموعو، حضرت عيسيٰ جي ولادت کان 400 سال اڳ، يونان ۾
پڌرو ٿيو، جنهن مان هن ڪتاب جي قدامت جو -پتو- پوي ٿو. ابتدا کان ئي هنن آکاڻين جي
واکاڻ ديسان ديس مشهور هئي. 1484ع ۾، ”ڪئڪسٽن“ -انگريزي- ٻوليءَ ۾ هنن آکاڻين جو
ترجمو ڪيو، جنهن کان پوءِ 1665ع ۾ ”جانارگلبي“ هن ڪتاب جو اختصار پيش ڪيو. سنڌي
زبان ۾ پهريون دفعو 1854ع ۾ ديوان ننديرام ميراڻيءَ، سنڌ جي تڏهوڪي اسسٽنٽ ڪمشنر،
ايلس صاحب، جي معاونت سان، ترجمو ڪري، هيءُ ڪتاب ڇپايو. -ان- کان پوءِ منشي اڌارام
ٿانورداس ميرچنداڻيءَ، ايسپ جون 105 آکاڻيون چونڊي سنڌيءَ ۾ ڪتاب شايع ڪيو، انهيءَ
ترجمي جي پهرئين ڇاپي جو سال نٿو ملي، پر جيئن ته منشي صاحب 1884ع ۾ وفات ڪئي آهي،
تنهنڪري چئي سگهجي ٿو ته اهو ڪتاب 1883ع کان اڳ ڇپيو آهي. سال 1900ع تائين هن ڪتاب
جا ڇهه ايڊيشن شايع ٿي چڪا هئا. هيستائين رڳو سنڌي زبان ۾ ئي هن ڪتاب جا 9 ايڊيشن
ڇپجي چڪا آهن. دنيا جي ڪابه سڌريل -ٻولي- اهڙي ناهي، جنهن ۾ ايسپ جي آکاڻين جو
ترجمو نه ٿيو هجي. هيءُ ڪتاب جملي 217 آکاڻين تي مشتمل آهي. اصل ۾ هيءُ ڪتاب هڪ
نصيحت نامو آهي، جنهن ۾ ايسپ پنهنجا تجربا لکيا، انهن ۾ موجود صلاحون ۽ هدايتون،
آکاڻيون، ٻارن، جوانن، پوڙهن، عالمن ۽ طالب علمن کي هڪ جهڙو لطف ڏين ٿيون، ايتري
قدر جو چون ٿا ته دنيا جو مشهور فيلسوف سقراط به نظربنديءَ واري زماني ۾ هن ڪتاب جو
مطالعو ڪندو هو. ايسپ جون آکاڻيون ڪيترن ئي ملڪن جي اسڪولي نصاب ۾ شامل آهن. سنڌيءَ
جي درسي ڪتابن ۾ پڻ اهي آکاڻيون شامل رهيون آهن.



https://sd.wikipedia.org/wiki/%D8%A7%D9%8A%D8%B1%D9%8A%D9%86%DA%AF

ڪنن ۾ پائڻ جو ڳهه. هي فئشني زيور ليکبو آهي، جيڪو ميناڪاريءَ، ڇِلائيءَ، ڄاريءَ جي
جڙاءَ سان جڙندو آهي. -جست-، نِڪل، سون ۽ چانديءَ مان به جوڙيو ويندو آهي. ڪوڏين،
مڻڪن ۽ موتين مان به جوڙيو وڃي ٿو. هن زيور تي -ايرينگ- نالو انگريزيءَ جي ٻن لفظن
“Ear-Ring”جي ڪري پيو، جنهن جي لفظي معنيٰ آهي ”ڪن جو ڇلو“. سنڌ ۾ اهو نالو
-ايرينگ- ته استعمال ۾ آيو ۽ مروج ٿي ويو، پر -ان- زيور جي شڪل مخصوص نموني جي
متعارف ٿي، جيڪا ٻين ڪنن جي زيورن کان بلڪل مختلف آهي. ايرينگ ’رائيدار‘ به ٿين ته
’واٽائين‘ وارا به جڙن. -ايرينگ- مختلف نمونن جا جوڙيا ويندا آهن. پر انهن جي خاص
نشاني اها ٿئي ته ڪَن ۾ پائڻ لاءِ منجهن ڪُنڍو لڳل هوندو آهي ۽ ٻي نشاني اها ته
-ايرينگ- کي پاپڙيءَ ۾ ننڍو موتي ۽ هيٺ سڌائيءَ ۾ ٻڙن جي جهالر لڙڪيل ٿيندي آهي.
ڳيچن، سهرن ۽ لوڪ گيتن ۾ پڻ ايرينگن جو ذڪر اچي ٿو.



https://sd.wikipedia.org/wiki/%D8%A7%D9%88%D9%84%DA%99%D9%88

اولڙو (Reflection ):عڪس يا پردو، -ان- کي روشنيءَ جي موٽ (Reflection) به چئبو
آهي. جيئن ته روشني سڌي ليڪ ۾ حرڪت ڪري ٿي، تنهنڪري غير شفاف (Non-Luminious) جسمن
تي روشنيءَ جا ڪرڻا پوڻ سان، اهي سمورا يا ڪجهه موٽ کائيندا آهن. پر جيڪي شيون
لسيون ۽ وڌيڪ چمڪدار ٿينديون آهن، سي روشنيءَ جي ڪرڻن کي وڌيڪ نمايان ۽ سُٺيءَ طرح
واپس ڪنديون آهن. جيئن آئينو يا ڪنهن ٻي شيءِ جي لسي سطح ۽ پاليش ٿيل سطح. اهڙي قسم
جي اولڙي کي روشنيءَ جي باقاعدي موٽ (Regular Reflection) چئبو آهي. جڏهن اسين ڪو
آئينو سج طرف جھليندا آهيون ته اس موٽ کائيندي آهي ۽ پوءِ آئيني جو رُخ جنهن طرف به
ڦيرائيندا آهيون، -اولڙو- به انهيءَ طرف ئي رخ ڪندو آهي. آئيني وارو -اولڙو- ايترو
ته چِٽو هوندو آهي، جو جيڪڏهن اهو ماڻهن جي اکين تي پوي، ته يڪدم -اکيون- پورجي
وينديون اٿس. جهڙي ريت سج طرف -اکيون- کڻي نه سگھبيون آهن. روشنيءَ جي موٽ جا قاعده
مشهور سائنسدان ابن الهيشم (Ibn-ul-Hasham) معلوم ڪيا.



https://sd.wikipedia.org/wiki/%D8%A7%D9%86%DA%AF%D9%86_%D8%AC%D9%88_%DA%8F%D9%88%D9%86%D8%A7%D8%A6%D9%8A_%D8%B3%D8%B1%D8%B4%D8%AA%D9%88

ھيءُ انگن جو اهڙو سرشتو آھي، جنهن ۾ فقط ٻہ عدد يعني ٻُڙِي 0 ۽ هڪ 1 ٿين ٿا.
تنهنڪري انهن انگن جو بنياد ٻہ يا ”ڏُون“ آهي. جيتوڻيڪ اهي انگ انسان لکي پڙهي ۽
سمجهي سگهي ٿو، مگر انسان لاءِ اهڙا انگ ڏهائي سرشتي جي انگن کان نسبتاَ تمام گهڻا
ڏکيا آهن. اهڙا انگ ڪلُون يا مشينون، يعني ڪمپيوٽر آسانيءَ سان سمجهي سگهن ٿا. جيئن
ڏهائي سرشتي ۾ ساڄي پاسي کان پهريون عدد ايڪا، ٻيون ڏهاڪا، ٽيون سَوَ، چوٿون هزار،
وغيره وغيره ٿي ٿو، يعني 10 جِي سگهہ مطابق ملهہ رکي ٿو، تيئن ڏونائي انگن جو
پهريون عدد ايڪا، ٻيون ٻڪا، ٽيون چئونڪا، چوٿون اٺا، ٿي ٿو. مطلب تہ هر عدد ٻن جي
سگهہ مطابق ملهہ رکي ٿو.



https://sd.wikipedia.org/wiki/%D8%A7%D9%86%D8%B3%D8%A7%D9%86_%DB%BE_%D8%B1%D8%AA_%D8%AC%D9%8A_%D8%AF%D9%88%D8%B1%D9%8A_%D8%AC%D9%88_%D8%B3%D8%B1%D8%B4%D8%AA%D9%88

انسان جي رت جي دوري جو سرشتو دل ۽ رت جي نالين تي مشتمل آهي. دل (Heart ):مشڪن جو
هڪ عضوو آهي، جيڪو رت کي جسم جي مختلف حصن ڏانهن ڌڪي ٿو يعني پمپ ڪري ٿو. هيءَ هڪ
سخت پردي ۾ ويڙهيل ٿئي ٿي، جنهن کي دل جي ڳوٿري (پيريڪارڊيم) چئبو آهي. دل جا چار
خانا ٿين ٿا: مٿين ٻن خانن کي ڪَنوتيون (Auricles) ۽ هيٺين ٻن خانن کي ’وينوتيون‘
(Ventricles) چئبو آهي. دل جو ساڄو ۽ کاٻو -پاسو-، پوريءَ طرح هڪٻئي کان جدا ٿين
ٿا، -جن- ۾ ترتيبوار خراب ۽ سٺو رت هوندو آهي. رت جو دورو: خون، دل جي وينٽريڪل
(Ventricle) مان نڪري پلمونري شريانن (Pulmonary artery) مان ٿيندو ڦڦڙن ۾ وڃي ٿو.
هتي -آڪسيجن- جذب ڪري ڪاربان ڊائي آڪسائيڊ خارج ڪري ٿو. اهو خون واپس پلمونري
شريانن جي وسيلي کٻي اوريڪل (Auricle) ۾ اچي وڃي ٿو. کٻي پاسي وارو اوريڪل صاف خون
کٻي وينٽريڪل ۾ پمپ ڪندو آهي. هتان صاف خون شريان ڪبير (Aorta) ۾ پهچي ٿو. شريان:
ڪبير اسان جي جسم ۾ سڀ کان وڏي شريان آهي جيڪا اڳيان هلي ننڍين شريانن ۾ تقسيم ٿي
وڃي ٿي.



https://sd.wikipedia.org/wiki/%D8%A7%D9%86%D8%AF%D8%B1_%D8%AF%D9%8A%D9%88%D8%AA%D8%A7

ويدڪ ڌرم ۽ هندومت مطابق ديوتائن جو راجا، آسمانن جو حاڪم. ڪڪرن، کنوڻ ۽ گوڙ تي هن
جو اختيار آهي. هيءُ مينهن وسائي ٿو. طوفان به سندس وس آهن. مندون سندس حڪم سان
بدلجن ٿيون. هيءُ سرڳ (بهشت) جو به حاڪم آهي ۽ اتي جون سڀ پريون ۽ اپسرائون سندس هٿ
وس آهن. اندر جي زال جو نالو ”اندراني“ آهي، جنهن جي پيٽ مان سندس پٽ ”جينت“ ۽ ڌيءُ
”جينتي“ پيدا ٿيا. هڪ روايت موجب ”اندر“ کي زمين آسمان جي وچ ۾ رهندڙ ديون پرين جو
بادشاهه مڃيو وڃي ٿو، جيڪو عام طرح لوڪ ڪهاڻين ۾ ايندو آهي.

هندو ماڻهو برسات جي ديوتا کي اندر سڏيندا آهن. اندر ديوتا جي پوڄا ٿيڻ کان اڳ،
آڳاٽا آريا لوڪ ترت (Trita) يا ترئتن (Traitana) کي برسات جي ديوتا ڪري پوڄيندا
هئا. زنداوستا ۾ ترئتن جو اچار ٿرئيتون (Tharaetona) آهي، جنهن جو اچار وڌيڪ بگڙجي
فريدون ٿيو آهي. مثلاً فريدون بيگ. رگ ويد ۾ چيل آهي ته ورتر (Vritra) نالي هڪ دئت
برسات کي پئي روڪيو، ته هن برسات جي ديوتا کيس ماري مينهن وسايا هئا، جنهن ڪري مٿس
ورتر گهن يعني ورتر دئت کي ماريندڙ“ نالو پيو. انهيءَ ورتر گهن جو اُچار زنداوستا ۾
ورٿريگهن (Vertheghana) آهي. جيئن هندن جي پراڻن ۾ لکيل آهي ته وشنو ڀڳوان ڏهه
اوتار ڌاريا هئا، تيئن زنداوستا ۾ ورٿريگهن بابت چيل آهي ته هن ڏهه اوتار ڌاريا
هئا. انهن ڏهن اوتارن مان ڪلڪي، وراهه، وامن ۽ رام اوتار جهڙا هندن جي ڌرمي پستڪن ۾
تهڙا پارسين جي زنداوستا ۾ آهن.



https://sd.wikipedia.org/wiki/%D8%A7%D9%86%D8%AC%DA%BB

انجِڻ انگريزي ٻوليءَ جو لفظ Engine آهي، جيڪو -ٻاڦ- ۽ -تيل- جي توانائيءَ سان
هلندڙ ڪنهن وڏي ڪَلَ لاءِ استعمال ٿيندو آهي. مثلاً ريلوي انجڻ، پاڻيءَ جي جهاز جي
انجڻ، هوائي جهاز جي انجڻ، ڪپهه ٽاڻڻ جي ڪارخاني جي انجڻ، موٽر گاڏين (بسن، ڪارن،
رڪشائن، ٽرڪن) جي انجڻ وغيره. ”انجڻ“ جي ايجاد ريلوي انجڻ سان لنڊن ۾ ٿي. انهيءَ
ايجاد ۾ رچرڊ ٽزيوٿڪ، جارج اسٽينسن، جان اسٽيونز، پيٽر ڪوپر، مٿائيس بالڊون شامل
هئا. جارج اسٽيونس 1829ع ۾، راڪيٽ نالي سان، -آمريڪا- ۾ پهرين اسٽيم انجڻ ٺاهي،
-ان- جو عملي مظاهرو ڪيو. پيٽر ڪوپر 1930ع ۾ -آمريڪا- جي پهرين ڪارآمد ريلوي انجڻ
ٺاهي ۽ انجڻ جا ٻه حصا ڪري، انهن کي چُڙ ۽ ڇلي سان ڳنڍيو. اهڙيءَ طرح انجڻ جو موڙ
ڪاٽڻ زياده آسان ۽ محفوظ ٿي ويو. هلندڙ دور ۾ ريلوي انجڻ بنيادي طرح اسٽيم انجڻ ۽
بائلر تي مشتمل آهي.



https://sd.wikipedia.org/wiki/%D8%A7%D9%86%D8%AC%D9%8A%D9%84

انجيل اصل ۾ يوناني لفظ آهي، جنهن جي معنيٰ آهي ”خوشخبري“. اصطلاحاً وحي يا پيغام
رباني، جيڪو حضرت عيسيٰ عليه السلام کي بني -اسرائيل- جي هدايت لاءِ ڏنو ويو. هن
وقت چئن مختلف ڪتابن کي -انجيل- چيو وڃي ٿو. جيڪي گهڻو ڪري حضرت عيسيٰ جي سوانح
آهن، مگر انهن ۾ به جابجا حضرت عيسيٰ جي تعليمات ۽ معجزن جو ذڪر اچي وڃي ٿو. انهن
مان پهرين -ٽن- ڪتابن: متي، مرقس ۽ لوقا جي انجيلن کي ”اناجيل متفقه“ قرار ڏنو ويو
آهي، ڇوته انهن جو مطلب ملندڙ جلندڙ آهي. چوٿون يوحنا جو -انجيل- الڳ آهي. انهن
چئني کان علاوه حضرت عيسيٰ عليه السلام جي ايڪيهن حوارين جي تبليغي سرگرمين جي
روئداد (اعمال) سندن ايڪيهن خطن ۽ مڪاشفه يوحنا عارف جي مجموعي کي ’عهدنامه جديد‘
چوندا آهن، ۽ اهو عيسائين جو -آسماني ڪتاب- مڃيو وڃي ٿو. انهن چئني ڪتابن کان سواءِ
حضرت عيسيٰ جي تعليمات متعلق ڪئين ٻيا ڪتاب به مرتب ٿيا هئا، ليڪن اهي رد ڪيا ويا.
عيسائين وٽ ”عهدنامو قديم“ ۽ ”عهدنامو جديد“ ٻئي مقدس آهن. حضرت عيسيٰ تي جيڪو ڪتاب
(-انجيل-) نازل ٿيو هو، اهو ته هڪڙوئي هو، پر -انجيل- جي نالي سان جيڪي ڪتاب بعد ۾
لکيا ويا، انهن جو تعداد لڳ ڀڳ 80 آهي. حضرت عيسيٰ عليه السلام کان تقريباً چار سؤ
سال پوءِ اختلافن کان -تنگ- ٿي، فقط پنجن انجيلن کي صحيح مڃيو ويو، -جن- مان چار
اهي ئي آهن، جيڪي هن وقت عهدنامي جديد ۾ شامل آهن: (1) متيءَ جو -انجيل-، (2) مرقس
جو -انجيل-، (3) لوقا جو -انجيل- ۽ (4) يوحنا جو -انجيل-. انهن ۾ حضرت عيسيٰ عليه
السلام جا حالات زندگي ۽ احڪام گڏ ڪيل آهن، -جن- کي مذهبي، رسوماتي ۽ قانوني حيثيت
حاصل آهي. پنجين -انجيل- کي ’پطرس‘ سان منسوب ڪندا آهن، جنهن ۾ حضرت مريم جي زباني
حضرت عيسيٰ عليه السلام جي ننڍپڻ جا حالات بيان ڪيل آهن. حضرت عيسيٰ عليه السلام جي
مقرب -ترين- دوست برناباس جي -تصنيف- ڪيل -انجيل- ۾ حضرت عيسيٰ عليه السلام کي هڪ
برگزيده -انسان- ۽ -الله- جي رسول جي حيثيت ۾ پيش ڪيو ويو آهي. هن ۾ آخري رسول جي
حيثيت سان حضرت محمد صلي -الله- عليه وسلم جي مبعوث ٿيڻ جي خبر ڏني وئي هئي، جنهن
جا -بني اسرائيل- منتظر هئا.

حضرت عيسيٰ عليه السلام جي زباني چيو ويو آهي ته ”آءٌ مسيح نه آهيان، بلڪه مسيح مون
کان پوءِ اچڻ وارو آهي.“ خود چئن انجيلن ۾ لفظي، معنوي ۽ واقعاتي اختلاف به موجود
آهن.



https://sd.wikipedia.org/wiki/%D8%A7%D9%85%D8%B1_%D8%AC%D9%84%D9%8A%D9%84

سنڌي ٻوليءَ جو مشهور ڪهاڻيڪار، نثر نويس، ڪالم نگار ۽ ٽي ويءَ جو ڊرامانگار، امر
جليل 8 نومبر 1936ع تي سنڌ جي مشهور شهر روهڙيءَ ۾ ڄائو. سندس اصل نالو عبدالجليل
ولد عبدالغني قاضي آهي. پاڻ ابتدائي تعليم، ڪراچيءَ جي رتن تلاءُ پرائمري اسڪول مان
ورتائين. وڌيڪ بي. اي. تائين تعليم نوابشاهه مان ورتائين. پوءِ ٻيهر ڪراچي آيو ۽
ڪراچي يونيورسٽيءَ مان اقتصاديات ۾ ايم. اي ڪيائين. ان کان سواءِ ايم. اي هسٽري به
آهي. ان دوران هن ڪرڪيٽ راند ۾ به نالو ڪڍيو. اسڪول، ڪاليج ۽ يونيورسٽيءَ ۾ ٽيمن جو
ڪپتان رهيو. سنڌ جو ناميارو مصور ظفر ڪاظمي ۽ امرجليل ڪراچيءَ ۾ گڏ ڪرڪيٽ کيڏندا
هئا.

هن کي ننڍپڻ کان ئي لکڻ جو چاهه هو. 1956ع ۾ سندس پهرين ڪهاڻي ”اندرا“ جي عنوان سان
نوابشاهه مان نڪرندڙ سنڌي رسالي ”ادا“ ۾ ڇپي. 1963ع ۾ سندس پهريون اسٽيج ڊرامو
”انسان“، ”نئشنل ٿيئٽر، ڪراچيءَ ۾ پيش ڪيو ويو. هن جو ريڊيو لاءِ لکيل پهريون ڊرامو
”درياءُ توتي دانهن“ 1967ع ۾ ريڊيو پاڪستان حيدرآباد تان نشر ڪيو ويو. 1968ع ۾ هن
جي پهرين لکيل فلم ڪهاڻي ”نوري ڄام تماچي“ هئي. ”تنهنجون منهنجون ڳالهيون“ جي عنوان
سان سندس پهريون اخباري ڪالم 4 مئي 1972ع تي روزاني هلال پاڪستان ۾ ڇپيو. ساڳئي
نالي سان سندس ڪالمن جو مجموعو پڻ ڇپيل آهي. ان کان سواءِ سندس ڪالمن جو ٻيو مجموعو
”سنڌو منهنجي ساهه ۾“ پڻ ڇپيل آهي. سندس اردوءَ ۾ پهريون ڪالم ”ڪڇ سچ ڪڇ جهوٽ“
اپريل 1974ع ۾ هفتيوار ”الفتح“ ۾ ڇپيو. سندس ڪهاڻين جو پهريون مجموعو ”دل جي دنيا“
آهي، جيڪو پهريون دفعو 1968ع ۾ ڇپيو. هن ڪتاب جا ڪيترا ايڊيشن ڇپجي چڪا آهن. اهو
ڪتاب ٻين ٻولين ۾ به ترجمو ٿيو آهي. امر جليل کي ان ڪتاب تي ادبي انعام به مليل
آهي. سندس ڪهاڻين جا ڪيترائي مجموعا ڇپيل آهن، جن ۾

وغيره ذڪر لائق آهن. هر مجموعي جا ڪيترائي ڇاپا ڇپجي چڪا اٿس. هن جي ناول ”نيٺ
گونگي ڳالهايو“ اشاعت ۽ وڪري جا رڪارڊ ٽوڙي ڇڏيا، جنهن جون 10 هزار کان وڌيڪ ڪاپيون
وڪرو ٿيون.

امرجليل جي تحرير جو اسلوب بيان نهايت دلڪش ۽ بي مثال آهي. “ امرجليل پنهنجين
تخليقن جي سلسلي ۾ ڪيترائي انعام ۽ اعزاز حاصل ڪري چڪو آهي. پاڻ گهڻو ڪري سنڌ جي
پيرن، زميندارن ۽ وڏيرن کي پنهنجي قلم سان نشانو بڻائيندو رهيو آهي. ماضيءَ ۾
پنهنجي انقلابي تحريرن سبب اڪثر ڪري حڪومت جي نظر ۾ معتوب رهيو آهي. امر جليل جو
ريڊيو پاڪستان ڪراچيءَ جي ملازمت ڇڏڻ به ان سلسلي جي ڪڙي آهي، جتي پاڻ ريجنل مئنيجر
هو. مشهور ’سهڻي‘ رسالو سندس ڪهاڻي ”سرد لاش جو سفر“ ڇپجڻ سبب، پابنديءَ هيٺ رهيو.
سختين هوندي به امر لکڻ نه ڇڏيو. هو اڄ به لکندو رهي ٿو. ٽي ويءَ تان سنڌي ۽ اردوءَ
۾ ڊراما پڻ چڱي خاصي مقدار ۾ پيش ٿي چڪا اٿس.

27 سالن تائين اسلام آباد ۾ رهيو، جتي علامه اقبال اوپن يونيورسٽيءَ جي ”انسٽيٽيوٽ
آف ايڊيوڪيشنل ٽيڪنالاجيءَ“ جو باني ڊائريڪٽر رهيو. پاڻ ڪجهه وقت لاءِ انهيءَ
يونيورسٽيءَ جو وائيس چانسلر به رهي چڪو آهي. امرجليل اليڪٽرانڪ ميڊيا ۽ ايڊيوڪيشنل
ٽيڪنالاجيءَ جو وڏو ماهر آهي. امر پاڻ کي ”اروڙ جو مست“ سڏائيندو آهي ۽ دوستن جي
وڏي حلقي ۾ انهيءَ لقب سان مشهور آهي. انگريزي اخبار ”ڊان“ ۾ مسلسل ڪالم لکندو رهيو
آهي. هڪ مختصر عرصي لاءِ سنڌي لئنگويج اٿارٽيءَ جو، سال 1997ع ۾ چيئرمئن به رهيو.
اٿارٽيءَ جي بورڊ آف گورنرز جو ميمبر پڻ رهيو آهي، کيس سنڌي ادبي سنگت سنڌ پاران
”لائيف ٽائيم اچيومينٽ اوارڊ“ ڏنو ويو آهي. ويجهڙائي ۾ شاهه لطيف چيئر پاران سندس
مڃتا ۾ وڏي تقريب ڪراچيءَ ۾ ڪوٺائي وئي جنهن ۾ سنڌ جي اڪثر ادارن کيس مڃتا شيلڊون
ڏنيون.

سندس ڪهاڻين جو هڪ انگريزي ڪتاب انڊيا ۾ ڇپيو آهي، هاڻي مستقل طرح اسلام آباد ڇڏي،
ڪراچيءَ جي ’ڪلفٽن‘ جي علائقي ۾ رهائش پذير ٿيو آهي ۽ اڄڪلهه سنڌ ٽي. ويءَ تان
’ڪلاس روم‘ نالي پروگرام ڪندو رهندو آهي.



https://sd.wikipedia.org/wiki/%D8%A7%D9%84%D9%8A%D8%A7%D8%B3_%D8%B9%D9%84%D9%8A%DB%81_%D8%A7%D9%84%D8%B3%D9%84%D8%A7%D9%85

پيغمبر ۔ قرآن مجيد جي ٻن سورتن م۾ پاڻ جو ذڪر آيو آھي۔ سوره انعام جي آيہ 85 ۾
حضرت زکريا عليہ السلام، يحيٰ عليہ السلام اور عيسي عليہ السلام سان گڏ پاڻ جو نالو
آيو آھي۔ ۽ قرآن ۾ چئني کي صالح چيو آھي۔ سوره صافات آيہ 123 ۾ پاڻ کي رسولن مان
شمار کيو ويو آھي ۽ آيہ 124 کان 129 تائين پاڻ جو مختصر قصو آھي تہ پاڻ جي قوم بعل
نالي بت جي پوڄا ڪرندي ھئي۔ پاڻ انھن کي خدائي واحد جي پرستش ڪرڻ جي لاء چيو۔ انھي
سورۃ جي آيہ 130 ۾ پاڻ کي الياسين بہ چيو آھي۔ پر مترجمن و مفسرن الياسين کي الياس
ئي لکيو آھي۔

پاڻ جي ئي صفات مان متصف ھڪ پيغمبر جي نالو بائبل ۾ ايلياہ آھي۔ مفسرن جو خيال آھي
تہ بائبل جي ايلياہ دراصل قران جو الياس ئي آھي۔ ثعلبی اور طبري وغيره جن پاڻ جن جا
تفصيلي حالات لکيا آھن جيڪي زیادہ تر اسرائيليات کان ماخوذ آھن۔ بعض علماء جي
سامھون الياس، ادريس اور خضر ھڪ ئي شخصيت جا ٽي نالا آھن۔

عام روايتن جي مطابق پاڻ اسرائيلي نبي ھئا ۽ حضرت موسي علیہ السلام جي بعد مبعوث
ٿيا۔ مورخن پاڻ جن جو نسب نامو الياس بن ياسين بن فخاص بن يغرا بن ھارون لکيو آھي ۽
عام خیيال اھو آھي تہ پاڻ ملڪ شام جي ماڻھن کي ھدايت جي لاء موڪليا ويا ھئا۔ يھودين
۽ مسلمانن جو عقیدو آھي تہ پاڻ ھميشہ زنده رھندا ۽ زمين تي ماڻھن جي رھنمائي ڪرندا.
هڪ مشهور پيغمبر جو نالو. بقول طبريءَ جي، -بني اسرائيل- ۾ پيدا ٿيو. قران مجيد ۾
-ان- جو ذڪر ٻن جاين تي، نالي سان آيو آهي، انهن آيتن ۾ حضرت -الياس- عه جي نبوت جو
ذڪر ڪيو ويو آهي. سورة -انعام- ۾ حضرت -الياس- عه کي حضرت نوح جي اولاد مان ڄاڻايو
ويو آهي. ڪيترين روايتن ۾ -ان- کي حضرت ادريس عه جي اولاد منجهان ڏيکاريو ويو آهي.
جڏهن ته قرآن مجيد ۾ حضرت -الياس- ۽ حضرت ادريس جو ذڪر جدا جدا نالن سان آيو
آهي.جبل ’طور‘ جي وچ ۾ حضرت -الياس- عه جو مقام آهي. عبراني ٻوليءَ ۽ -بائبل- ۾
ايلياه جو لفظ استعمال ٿيو آهي، جنهن کي مفسرن -الياس- ئي قرار ڏنو آهي. ايلياه جو
تعلق ’تشبه‘ نالي ڪنهن گهراڻي سان هو. هن ’جلعاد‘ جي جاءِ تي سڪونت اختيار ڪئي ۽
سموري زندگي دولت، عيش و عشرت ۽ جاه و -جلال- کان بي نياز ٿي گذاري. سندس زماني ۾
آخياب، -اسرائيل- جو -بادشاهه- هو. -ان- جي زال مشرڪ هئي ۽ هن ’ديوتا -بعل-‘ جي
عبادت رائج ڪئي. هي اهو زمانو هو جڏهن ايلياه منظرعام تي ظاهر ٿيو. هن آخياب کي
تنبيهه ڪئي ته تنهنجن گناهن جي ڏوهه ۾ هينئر -اسرائيل- ۾ -برسات- جو هڪ قطرو به نه
وُٺو آهي. آخياب جو هوش ٺڪاڻي آيو ۽ هن حضرت ايلياه کي گهرايو، جنهن ماڻهن آڏو ثابت
ڪيو ته ديوتا ڪوڙو آهي. -ان- کان پوءِ -برسات- لاءِ دعا گهري، جيڪا هڪدم قبول ٿي.
آخياب جي زال، حضرت ايلياه جي دشمن ٿي پئي، جنهنڪري پاڻ اتان نڪري ڪوهه سينا ڏانهن
هليو ويو. ڪجهه سالن کان پوءِ حضرت ايلياه ٻيهر -اسرائيل- آيو ۽ هن آخياب ۽ پوءِ
-ان- جي پٽ آخرياه کي چڱائيءَ طرف سڏيو، مگر ڪجهه به نه ٿي سگهيو. سندن بددعا ڪري
هو تباهه و برباد ٿي ويا.

حضرت -الياس عليه السلام-، -الله- تعاليٰ جو نبي، حضرت حزقيل عليه السلام جو
جانشين، -بني اسرائيل- ۾ ايليا جي نالي سان مشهور هو. قرآن مجيد ۾ حضرت -الياس عليه
السلام- جو ذڪر به آيو آهي. سورة الانعام ۽ سورة الصافات، سورة النعام ۾ کيس فقط
نبينعه جي فهرست ۾ شمار ڪيو ويو آهي ۽ الصافات ۾ نبوت ۽ سندس قوم جي هدايت بابت
مختصر بيان آهي. حضرت الياسعه جي نبوت جي -باري- ۾ محققن ۽ مورخن جو اتفاق آهي ته
هو شام جي رهاڪن جي هدايت لاءِ موڪليو ويو هو ۽ بعلبڪ جو مشهور شهر سندس هدايت جو
مرڪز هو. حضرت الياسعه جي قوم مشهور -بت- ’-بعل-‘ جي پرستار، -توحيد- کان بيزار ۽
شرڪ ۾ مبتلا هئي، ’-بعل- ديوتا‘ مشرق ۾ -آباد- سامي قومن جو مشهور ۽ سڀني کان وڌيڪ
مقبول ديوتا هو. هي -بت- مذڪر هو ۽ زحل يا مشتري جو متبادل ۽ نقل سمجهيو ويندو هو.
فنيقي، ڪنعاتي، هوآبي ۽ موياني قبيلا خاص طور تي -ان- جي پوڄا ڪندا هئا. -ان- ڪري
-بعل- جي پوڄا حضرت موسيٰ جي زماني کان ٿيندي آئي، جنهن ڪري شام جو مشهور شهر بعلبڪ
به منسوب ٿيو. حضرت -الياس- جي زماني ۾ يمن ۽ شام وارن جو محبوب -بت- -بعل- ئي هو
هن ڳالهه جو ذڪر قرآن مجيد جي سورت الصافات ۾ هن ريت ٿيل آهي: ”بيشڪ -الياس-
پيغمبرن مان هو. جڏهن پنهنجي قوم کي چيائين ته ڇا توهان (-الله- کان) ڪو نه ٿا ڊڄو.
ڇا توهان -بعل- کي سڏيو ٿا ۽ سڀني کان چڱو بڻائيندڙ کي ڇڏيو ٿا. -الله- تعاليٰ
اوهان جو پاليندڙ ۽ توهان جي ابن ڏاڏن جو پاليندڙ آهي. پوءِ انهن هن کي ڪوڙو ڪيو،
پوءِ بيشڪ اهي دوزخ ۾ حاضر ڪيل هوندا. -الله- جي پسند ڪيل -ٻانهن- کانسواءِ ۽ پوين
۾ سندس تعريف ڇڏي سون. شال -الياس- تي سلام هجي، بيشڪ اسان نيڪي ڪندڙن کي اهڙيءَ
طرح بدلو ڏيون ٿا. بيشڪ اهو اسان جي -ايمان- وارن مان هو.“



https://sd.wikipedia.org/wiki/%D8%A7%D9%84%D8%B3%D9%8A

اِلسي هڪ قسم جو ٻوٽو آهي، جيڪو تيلي ٻجن وارن ٻوٽن ۾ شمار ٿئي ٿو. هيءُ ريشي دار
يا تاندورن وارو ٻوٽو آهي، جنهن جا گل نيرا ٿين ٿا. هن جي تاندورن مان ڪپڙو ٺاهيو
ويندو آهي. اڄڪلهه تاندورا حاصل ڪرڻ لاءِ ٻيا ڪيترائي ٻوٽا ۽ هٿراڌو شيون وجود ۾
اچي چڪيون آهن، پر اڄ به روس ۽ بيلجم ۾ هن مان ڪپڙو ٺاهيو وڃي ٿو. ان کان سواءِ
اِلسيءَ جو ٻوٽو گلڪاريءَ خاطر باغيچن ۾ پوکيو وڃي ٿو. السيءَ جي ٻجن مان تيل به
ڪڍيو ويندو آهي، جيڪو وارنش جي تياريءَ ۾ ڪم ايندو آهي. ان کان سواءِ روغني
ڪِرِمِچ، مَس ۽ دوائن وغيره ٺاهڻ جي به ڪم اچي ٿو. السيءَ جي ٻجن جو کڙ چوپاين
جانورن لاءِ طاقتور غذا آهي. سنڌ ۾ السيءَ کي ڪمائيءَ واري فصل طور پوکيو ويندو
آهي. حڪيمن جو چوڻ آهي ته هن جو ٻج طبي لحاظ سان فائديمند آهي.



https://sd.wikipedia.org/wiki/%D8%A7%D9%84%D8%A8%D8%B1%D9%BD_%DA%AA%D8%A7%D9%85%D9%88

البرٽ ڪامئو (Albert Camus ):-البرٽ ڪامئو- فرانس جو مشهور ناول نگار هو، جو
الجزائر ۾ 1913ع ڌاري پيدا ٿيو. هن جا والدين هسپانوي هئا. سندس پرورش -اتر- آفريڪا
۾ ٿي ۽ هن ڪيئي ملازمتون ڪيون. تنهن کان پوءِ هو فرانس جي راڄڌانيءَ ۾ آيو ۽ صحافت
جو پيشو اختيار ڪيائين. 1942ع ۾ هن ”ڌاريو“ (outsider) ناول لکي، شهرت حاصل ڪئي. هو
جرمن والار خلاف مزاحمتي تحريڪ جو سرگرم ڪارڪن هو ۽ ”لڙائي“ -اخبار- (جا چوريءَ ڇپي
نڪرندي هئي) جو -ايڊيٽر- هو. -جنگ- جي خاتمي کان اڳ ۾ هن هڪ ناٽڪ ڪَئلي گلا (رومن
شهنشاهه) 1939ع ۾ لکيو ۽ -جنگ- دوران ناول ”-اجنبي-“، ”بيروني ماڻهو“ ۽ ڪجهه
دانشورانه مضمون ”سسيفس جي ڏند ڪٿا“ جي نالي سان لکيا. -ان- کان پوءِ هن سياست
-ترڪ- ڪري ڇڏي ۽ سارو وقت صحافت کي ڏيڻ لڳو ۽ هن کي -بين- الاقوامي شهرت ناول
”پليگ“ ۽ ڪتاب ”-باغي-“، ”-بغاوت-، مزاحمت ۽ موت“ ۽ ڊراما ”قابوءَ سبب ملي. هن کي
-جنوري- 1957ع ۾ کيس نوبل پرائيز به مليو. فرانس ۾ جيڪي وڏا اديب ٿيا آهن، -تن- ۾
آندري مالرو، (جيڪو ڊيگال جو ڪلچر منسٽر به هو ۽ جنهن -اسپين- جي -جنگ- -آزادي- ۾
هيمنگوي ۽ ٻين سان گڏ انٽرنيشنل برگيڊ ۾ حصو ورتو هو، وجوديت جي فلسفي تي ڪيترا
ڪتاب لکندڙ ناول نويس سارتر، هن جي محبوبا سميون دي بيوار ۽ ڪامئو اچي وڃن ٿا.
ڪامئو جو مشهور ناول ”پليگ“فرانس جي -باري- ۾ هڪ تمثيل هئي. ”سسيفس جي ڏند ڪٿا“
واري مضمون ۾ ڪامؤ ڏيکاريو آهي ته هن ڪائنات ۾ خوشي تڏهن ممڪن ٿي سگھي ٿي، جڏهن
-انسان- هڪ ڀيرو اهو مڃي ته زندگيءَ کي ٻي معنيٰ نه آهي سواءِ -ان- جي ، جا هو -ان-
کي ڏئي ٿو. ڪامئو ڪنهن هنڌ سارتر جي وجوديت کي به مڃيندو نظر اچي ٿو. جيتوڻيڪ هن
وجوديت تي -تنقيد- ڪندي لکيو هو ته ”اها انهيءَ مابعدالطبيعياتي سمجھاڻيءَ جي جاءِ
والاري ٿي، جيڪا هوءَ الٽ پلٽ ڪري چڪي آهي.“ ڪامو ۽ سارتر سياسي اختلاف به ڪافي
رکندا هئا، ڇو ته ڪاموءَ هڪ مضمون ۾ لکيو ته: ”سياسي ۽ سماجي -ترقي- ڏاڪي به ڏاڪي
ٿيندي ۽ مڪمل -انقلاب- سان نه ٿيندي، جيئن سارتر ۽ مارڪسٽ چوندا هئا.“ ڪاموءَ جي
ناولن ۾ -انسان- ذات ۾ اعتبار واضح آهي. ڪامئو 1960ع ۾ رستي تي ڪار جي حادثي ۾ مري
ويو. هن جي ناول “Outsider” جو ترجمو نامور سنڌي اديب ولي رام ولڀ ”ڌاريو“ عنوان
هيٺ ڪيو آهي، جيڪو روشني پبلڪيشن ڪنڊياري پاران ڇپجي چڪو آهي.



https://sd.wikipedia.org/wiki/%D8%A7%D9%81%D8%B3%D8%A7%D9%86%D9%88

افسانو سنڌي ادب جي نثري صنف آھي۔ لغت جي اعتبار سان افسانو ڪوڙي ڪھاڻي کي چئجي ٿو
پر ادبي اصطلاح ۾ افسانو زندگي جي ڪنھن ھڪ واقعي يا پھلو جي اھا خلّاقانہ ۽ فني پيش
ڪش آھي جيڪا عموماً ڪھاڻي جي شڪل ۾ پيش ڪئي ويندي آھي۔ اھڙي تحرير جنھن ۾ اختصار
۽ ايجاز بنيادي حيثيت رکن ٿا۔ وحدتِ تاثر ھن جي سڀ کان اھم خصوصيت آھي۔[1] ناول
زندگي جو ڪل ۽ افسانو زندگي جو ھڪ جز پيش ڪري ٿو۔ جڏھن ته ناول ۽ افساني ۾ طوالت
جو فرق به آھي۔

داستان، ناول، ڊرامو ۽ افسانو بنيادي طور تي ڪھاڻي ھجڻ جي باوجود تڪنيڪ جي اصولن
۽ قاعدن جي اعتبار سان ھڪ ٻي کان مختلف آھن۔ داستان ۾ تخيل ۽ تصور جي رنگيني، ڊرامي
۾ ڪا نہ ڪا ڪش مڪش، ناول ۾ زندگي جي وسعت ۽ گھرائي ۽ افساني ۾ موضوع جي ايڪائي،
ھي امتيازي ۽ انفرادي خصوصيتون آھن۔[2]

افسانو ٻي طرح جي ڪھاڻين کان ان ئي لحاظ سان منفرد ۽ ممتاز آھي تہ ان ۾ واضع طور تي
ڪنھن ھڪ شيءِ جي ترجماني ۽ مصوري ھوندي آھي۔ ھڪ ڪردار، ھڪ واقعو، ھڪ ذھني ڪيفيت،
ھڪ جذبو، ھڪ مقصد، مختصر اھو تہ افساني ۾ جيڪو ڪجھ به آھي، ھڪ ھجي۔[2] افساني جي
ھي خاصيت تہ ھي پنھنجي اختتام تي قاري جي ذھن تي واحد تاثر قائم ڪري ٿو، وحدتِ تاثر
چورائي ٿي۔



https://sd.wikipedia.org/wiki/%D8%A7%D8%AD%D9%85%D8%AF_%D9%85%D9%84%D8%A7%D8%AD

حاجي احمد ملاح ولد نانگو ملاح 11 فيبروري 1877ع تي ڳوٺ ڪنڊي ديهہ لوهڻ بدين ۾ پيدا
ٿيو. پاڻ ممتاز عالم دين قادرالڪلام شاعر ۽ معروف اديب ٿي گذريو آهي. مولوي صاحب
ڪيترائي ڪتاب لکيا پر سندن وڏو ڪارنامو اهو آهي تہ هن سڄو قرآن شريف سنڌي بيتن ۾
نورالقرآن جي عنوان سان پيش ڪيو. سندس ڪلام منفرد حيثيت رکي ٿو. جيڪو سنڌ ۾ عام جام
ڳايو ويندو آهي. مولوي احمد ملاح 19 جولاءِ 1969ع تي بدين شهر جي اسپتال ۾ گذاري
ويو. کيس آبائي قبرستان ۾ سپرد خاڪ ڪيو ويو.

سنڌ جي بيمثال ۽ عوامي شاعر، مولوي حاجي احمد ملاح، تعلقي بدين جي هڪ ڳوٺ ”ڪنڊيءَ“
۾ پهرين فيبروري 1877ع تي جنم ورتو. سندس والد جو نالو ”نانگيو“ هو. هن شروعاتي
تعليم، ڀڳڙا ميمڻ، ٻهڊميءَ، نانگي شاهه ۽ سجاول جي مڪتبن ۽ مدرسن مان حاصل ڪئي. بعد
۾ ”رپ“ مان تعليم مُڪمل ڪري دستاربندي ڪيائين. تعليم مڪمل ڪرڻ کان پوءِ هن مختلف
مڪتبن ۽ مدرسن ۾ درس ۽ تدريس جا فرض سرانجام ڏنا. نورمحمد منڌري، لاکي پير، ٻهڊميءَ
۽ ڪنڊيءَ جي مدرسن ۾ پڙهائيندو رهيو. ان کان پوءِ بدين جي مدرسي ”مظهرالعلوم“ ۾
معلم جي حيثيت سان پڙهائيندو رهيو. 1932ع ڌاري مذهبي فرقيواريت ۽ فسادن جي ڪري
مدرسي کي خيرآباد چئي بدين جي هڪ علائقي ۾ گهر اڏي، غريب آباد محلو جوڙيائين، اتي
ئي هڪ مدرسو ”انوارالعلوم“ قائم ڪري، سنڌ جي ناليوارن عالمن، مولانا عبدالوهاب،
مولانا عبدالغفور سيتائي، مولوي محمود ۽ مولوي گل محمد کي معلم طور مقرر ڪيائين.
مولانا صاحب هڪ انقلابي شخصيت هو، جنهن خلافت تحريڪ ۾ ڀرپور حصو ورتو. 1922ع ۾
گرفتار ٿيو ۽ 4 مهينا جيل ڪاٽيائين. ”جميعت علماءِ سنڌ“ ۾ پڻ سرگرم رهيو. مولوي
حاجي احمد ملاح سنڌ جي وڏن ۽ اعليٰ پايي جي شاعرن ۾ شمار ڪيو وڃي ٿو. سندس شاعريءَ
جو انداز عوامي آهي، جنهن کي جهر جهنگ ۾ ڳايو وڃي ٿو. سندس شاعريءَ جو وڏو حصو،
مذهبي شاعريءَ تي ٻڌل آهي، تنهن هوندي به سندس شاعريءَ ۾ مزاحيه، جمالياتي ۽
انقلابي پهلو نمايان آهن. هيءُ تجنيسِ حرفيءَ جو شهنشاهه ۽ غزل جو سٺو شاعر تسليم
ڪيو وڃي ٿو. سندس عالمي ڪارنامو، قرآن مجيد جو ”نورالقرآن“ جي نالي سان سنڌي بيتن ۾
منظوم ترجمو ڪرڻ آهي، بلاشڪ سندس انهيءَ عظيم ڪم سان سنڌي ٻوليءَ کي وڏو مقام حاصل
ٿيو آهي. قرآن مجيد جو سڄي دنيا ۾ اهو پهريون منظوم ترجمو آهي. اُن جو پهريون ڇاپو
ارباب الله جُڙئي مولانا صاحب جي زندگيءَ ۾ (1969ع ڌاري) ڇپائي پڌرو ڪيو. اُن ترجمي
جو ٻيو ڇاپو مهراڻ آرٽس ڪائونسل حيدرآباد 1978ع ۾ ڇپائي منظر عام تي آندو، ان ۾
علامه غلام مصطفيٰ قاسميءَ جو مقدمو اعليٰ معيار جو شاهڪار آهي. هن قرآن پاڪ جي
ترجمي جي اهميت کي محسوس ڪندي ڪجهه سال اڳ اهو سعودي عرب جي سرڪار پاران ڇپائي مفت
تقسيم ڪيو ويو، ان جي ڇپائي ۽ گيٽ اپ تمام سهڻو ۽ اعليٰ درجي جو آهي. سندس شاعريءَ
جي مجموعن مان ”ديوانِ احمد“، ”گلشنِ احمد“، ”گلزارِ احمد“، ”بياضِ احمد“، ”هيڪڙائي
حق“، ”پيغام احمد“ ۽ ”غزليات احمد“ ڇپيل آهن. نثر ۾ هڪ ڪتاب ”معرفة الاالہ“ پڻ ڇپيل
اٿس. سندس شخصيت، زندگي ۽ علمي خدمتن تي تاج جويي ”موحد شاعر مولانا حاجي احمد
ملاح“ (2003ع) ترتيب ڏئي ڇپايو آهي. سنڌ جي هن بيمثال شاعر 19 جولاءِ 1969ع تي وفات
ڪئي. سندس مزار بدين شهر ۾، معصومن جي مقام ۾ آهي. سندس هڪ ئي تصوير موجود هئي،
نوجوان مصور حفيظ قريشيءَ ان تان خوبصورت تصوير پينٽ ڪئي آهي، جيڪا هن وقت مولانا
صاحب جي واحد تصوير آهي.



https://sd.wikipedia.org/wiki/%D8%A2%D9%84%D9%86%D8%AF%D9%8A_%D8%B3%D9%8A%D9%84%D9%88%D9%8A%DA%8A%D8%A7%D8%B1

چليءَ جو سوشلسٽ ليڊر ۽ صدر آلندي سيلويڊار، سال 1908ع ۾ ڄائو هو ۽ 1973ع ۾ ماريو
ويو. آخري دم تائين هار نه مڃيائين ۽ مشين گن هلائيندي وڙهندو رهيو. شايد ٻئي ڏينهن
تي هن جو دوست راڳي شاعر وڪٽر هارا به ماريو ويو. هن جي زال، جون هارا جي ڪتاب
“Victor, The Unfinished Song” ۾ آلندي جو ذڪر آهي. آلندي هڪ پڪو مارڪسٽ هو، جيڪو
ڏکڻ -آمريڪا- ۾ هڪ آزاد اليڪشن ۾ کٽي ويو هو. هو چليءَ جي سوشلسٽ پارٽيءَ جو 1943ع
۾ سيڪريٽري جنرل ٿيو، جيتوڻيڪ هڪ سوشلسٽ جي حيثيت ۾ انهيءَ سوشلسٽ گروپ جي خلاف
ڪامياب ٿيو هو، جيڪو ڪميونسٽ ڌر جو حامي هو، پر پوءِ هن ڪميونسٽن سان تعاون جي
ضرورت محسوس ڪئي ته جيئن چليءَ ۾ انقلابي تحريڪ ڪمزور نه ٿئي. 1948ع ۾ هو سوشلسٽ
پارٽيءَ کي صدر گبرئيل گونزاليز وڊيلا جي حڪومت ۾ شامل ٿيڻ تي آماده نه ڪري سگھيو،
نه وري ڪميونسٽ پارٽيءَ جي حمايت تي آماده ڪري سگھيو. هن سوشلسٽ پارٽيءَ کي الوداع
ڪري، هڪ ٻي سوشلسٽ پارٽي ٺاهي، جنهن کي ”پاپولر سوشلسٽ پارٽي“ نالو ڏنو ويو. جڏهن
1952ع ۾ ان پارٽيءَ اڳئين آمر جنرل ڪارلوس ابنيز کي چونڊ ۾ اميدوار جي حيثيت ۾ مدد
ڪئي ته آلندي پي. ايس. پي ڇڏي، اصلي سوشلسٽ پارٽيءَ ۾ موٽي آيو. هن کي ڪميونسٽن مدد
جي آڇ ڪئي ۽ سوشلسٽن چونڊن ۾ کيس صدارت لاءِ اميدوار چونڊيو. ٻنهي پارٽين اتحاد
ڪيو، جنهن کي ”پاپولر ائڪشن فرنٽ“ ڪوٺيو ويو، جنهن ٽي ڀيرا 1952ع، 1958ع ۽ 1964ع ۾
آلندي کي صدارتي اميدوار جي حيثيت ۾ مدد ڪئي، پر ڪامياب نه ٿيا. فرنٽ جي جاءِ تي
پوءِ ”پاپولر يونٽي“ ٺاهي وئي، جنهن ۾ ريڊيڪل پارٽيءَ جا ميمبر، ڪميونسٽ، سوشلسٽ ۽
اهي ڪرسچن ڊيموڪرئٽ، جيڪي پنهنجي پارٽيءَ سان اختلاف رکندا هئا، شامل ٿيا. 1970ع جي
اليڪشن ۾ آلندي کٽي ويو، پر جيئن ته کيس واضح اڪثريت نه هئي، ان ڪري اُتان جي قانون
مطابق هن جي اليڪشن کي قومي اسيمبليءَ بحال ڪيو، ڪرسچن ڊيموڪرئٽن، آلنديءَ جي ان
شرط تي حمايت ڪئي ته هو آئين کي نه ٽوڙيندو. آلندي جي پروگرام ۾ بئنڪن ۽ خانگي
ڪمپنين کي قومي تحويل ۾ وٺڻ به هو ۽ زرعي سڌارا به هئا. زرعي سڌارا تيز ڪيا ويا،
1972ع تائين سموريون وڏيون جاگيرون قوميايون (Nationalize) ويون. آلندي جي سرڪار جو
آمريڪا سان ان وقت ٽڪراءُ ٿيو، جڏهن آمريڪا جا ٽامي جا ڪارخانا قومي ملڪيت ۾ ورتا
ويا ۽ انهن لاءِ ڪافي معاوضو نه ڏنو ويو. وچولي طبقي جي وڌندڙ ڪرتوتن سبب آلندي
خلاف 1972ع ۽ 1973ع ۾ هڙتالون ۽ مظاهرا ٿيا. 1973ع جي اونهاري تائين آلندي جي
پورهيت حامين ۽ وچولي طبقي جي ڌرين ۾ اختلاف وڌي ويا. 11 سيپٽمبر 1973ع ۾ آلندي جي
حڪومت جو تختو ملٽري ڪُو (Coup) ذريعي اونڌو ڪيو ويو ۽ آلندي محل اندر وڙهندي مارجي
ويو.



https://sd.wikipedia.org/wiki/%D8%A2%D8%B1%D8%A7%D8%A6%D9%8A%D9%86_(%D8%B0%D8%A7%D8%AA)

آرائين (Araeen or Arain) ھڪ ذات جو نالو آهي. پنجاب ۾ ”آرائين“ ذات جا تمام گھڻا
ماڻھو آباد آھن. سنڌ ۾ به پنجابي آرائين وڏي انگَ ۾ رهن ٿا، جيڪي گھڻو ڪري درگاھ اچ
شريف جا مريد آھن. آرائين عام طرح باغن ھڻڻ يا بَڪر ڀاڄي ۽ گلن پوکڻ جو ڪم ڪن.
مشهور صوفي شاعر بلا شاهه (Bulla Shah)، شاهه عنايت آرائينءَ جو مريد هو.

مها ڀارت (Mahabharata) جي مطابق آرائين قبيلي جو لاڳاپو اُر (اوڀر پنجاب) ڪورو
شيترا (Kurukshetra) جنگ ۾، ڪوروئن (Kauravas) جو ساٿ ڏنو هو، جن کي پانڊوئن
(Pandavas) شڪست ڏني هئي. هن قبيلي جي فردن جي اکين جو ناسي (برائون) ۽ سائو (گرين)
رنگ ٻڌائي ٿو ته اهي سامي (عرب) يا درواڙ نسل مان نه پر آريا (Arian) نسل مان آهن.
انگ اکرن مطابق انڊيا ۾ هن وقت 21 هزار سکَ آرائين (Sikh Arain) ۽ ٻه لک 87 هزار
هندو آرائين (Hindu Arain) موجود آهن، جنهن مان ثابت ٿئي ٿو ته اهي عرب نسل مان نه
آهن، ڇو جو قبيلي جي هڪ دفعو مسلمان ٿيڻ کان پوءِ وري هندو ٿيڻ جي روايت موجود
ڪونهي. مسلمان آرائين هڪ ڪروڙ ست لکَ آهن، جيڪي پنجاب، سنڌ، بلوچستان (ڊهارڙ) ۾
آباد آهن. [[1]]

سنڌي ٻوليءَ ۾ آرائين مان مراد مالهيءَ جي طور تي پڻ ورتي ويندي آهي. اڳي بهار جي
منڌ يا بست رُت ۾ آرائين (مالهي) گل کڻي در در تي وڃي ماڻهن کي ڏيندا هئا. اها سنڌ
۾ بهار جي منڌ اچڻ جي رسم ۽ نياپو هوندو هو.



https://sd.wikipedia.org/wiki/%D8%A2%D8%A6%D9%84_%D8%A7%D9%8A%D9%86%DA%8A_%DA%AF%D9%8A%D8%B3_%DA%8A%D9%88%D9%84%D9%BE%D9%85%D9%8A%D9%86%D9%BD_%DA%AA%D9%85%D9%BE%D9%86%D9%8A_%D9%84%D9%85%D9%8A%D9%BD%DA%8A

آئل اينڊ گئس ڊولپمينٽ ڪارپوريشن (او. جي. ڊي. سي) حڪومت پاڪستان جي انتظام هيٺ تيل
۽ گئس ڳوليندڙ ڪمپني آهي. هن جو قيام 1961ع ڌاري عمل ۾ آيو. شروع ۾ هڪ معاهدي تحت
روس جي حڪومت اوزار ۽ ماهر مهيا ڪيا، جن جي مدد سان تيل ۽ گئس جي ڳولا وارو سلسلو
شروع ڪيو ويو. تيل ۽ گئس جي ڳولا لاءِ کوهه کوٽڻ ۽ اتان تيل ۽ گئس ڪڍڻ او. جي. ڊي.
سي جي ذميواري آهي. هن ڪمپني پنهنجي قيام کان وٺي هينئر تائين وڏي پئماني تي
ارضياتي ۽ جاگرافيائي سروي ڪري تيل ۽ گئس جي موجودگيءَ جي نشاندهي ڪندي ڪيترائي
کوهه کوٽي چڪي آهي. هيءَ ڪمپني نه رڳو خشڪي تي پر سمنڊ ۾ به تيل جي ڳولا ۾ مصروف
عمل آهي.

سنڌ ۾ او. جي. ڊي. سي جون ڪيتريون ئي فيلڊون قائم آهن، جن ۾: ٽنڊو آدم آئل ڪامپليڪس
حيدرآباد، قادرپور گئس فيلڊ گهوٽڪي، ٻوٻي آئل ڪامپليڪس سانگهڙ، ڪُنر گئس فيلڊ ٽنڊو
الهيار، ريتي مارو گئس فيلڊ ڏهرڪي، دڙو گئس فيلڊ ٽنڊو محمد خان، سنجهورو گئس فيلڊ
سانگهڙ، نور بنگلا گئس فيلڊ بدين، هينڊي سري گئس فيلڊ ڄامشورو شامل آهن. ان کان
سواءِ پاڪستان جي ٻين صوبن ۾ به او. جي. ڊي. سي جون ڪافي فيلڊون قائم آهن.



https://sd.wikipedia.org/wiki/%D8%A2%D8%A1%D9%90_%DA%AA%D8%A7%D8%B1%D9%84%D9%8A

آءِ ڪارلي هڪ آمريڪي آهي جو نوجوان sitcom ته تي ورهين جي Nickelodeon 8 سيپٽمبر،
2007 ع کان 23 نومبر، 2012. جيسين سيريز جي پيدا ڪيو ويو دان ويدر . ان تي نوجوان
Carly Shay، جيڪو پنهنجي عزيز مالڪ پيدا الڳو ويب نظر آئي بهترين دوست سام Puckett
۽ ستايل Benson سان iCarly سڏيو. هن نظر تارن Miranda Cosgrove Carly طور، Jennette
McCurdy سام طور، ناٿن Kress ستايل طور، جيري Trainor اسپينسر جي طور تي، ۽ نوح
Munck Gibby جي حيثيت. ان تي taped ويو لٿي تي Nickelodeon ووڊ، ڪيليفورنيا، آمريڪا
۾ (موسم 1-5) ۽ KTLA اسٽوڊيو (Season 6-7). اهو اصل بدعنواني ويو وي-Y7 ، ۽ بعد ۾
کي تبديل ٽي وي-گ . شو به شاندار ٻارن جي پروگرام ۾ پنج ڀيرا لاء Emmy انعام لاء به
نامزد ڪيو ويو هو. هن سيريز جي موقعي تي، " iGoodbye "، 23 نومبر 2012 ع تي aired.

پڻ ڏسو سام ۽ ٻلي فتح دان ويدر حوالا مٿي ٽپو ^ Sporman، شان (8 سيپٽمبر 2015). "-
- سيپٽمبر 8th، 2007 ع آءِ ڪارلي Debuts ٽيليويزن جي تاريخ ۾ هيء ڏينهن" . WTVY.com
. CBS. کان محفوظ ڪونہ پيو ته اصل 8 سيپٽمبر 2015 ع تي . ورتل 8 سيپٽمبر 2015 . مٿي
ٽپو ^ ": - دان کان 30 وراڻيون 30 سوال DanWarp" . Danwarp.blogspot.com. 2 مئي،
2009 ع . ورتل نومبر 24، 2012 ع . مٿي ٽپو ^ "دان جواب فإن سوال" .
Danwarp.blogspot.com. 8 جولاء 2012 ع . ورتل ڊسمبر 26، 2012 ع . مٿي ٽپو ^
Bradley، بل. "11 شيون توهان جي 'آءِ ڪارلي جي باري ۾ ڄاڻ نه ھو ' " . هن
Huffington پوسٽ . ورتل فيبروري 6، 2016 . مٿي ٽپو ^ Starr، انجنيئر. (نومبر 12،
2008 ع) 'آءِ ڪارلي' رڪارڊ ڀڃي . NYPOST.com. نومبر 25، 2011 ورتل. ^ لاء مٿي ٽپو:
هڪ ب ج "مٿي 100 بنيادي ڪيبل تي گهڻو-هئس Telecasts 2009 ع لاء - جون" .
Tvbythenumbers.zap2it.com . ورتل ڊسمبر 26، 2012 ع . مٿي ٽپو ^ "- جون فٽبال،
Yankees، 'آءِ ڪارلي،' 'وڊيو موسيقي اوارڊ' جي اڳواڻي ۾ ڪيبل جي مٿي 2010
Telecasts" . Tvbythenumbers.zap2it.com . ورتل ڊسمبر 26، 2012 ع . مٿي ٽپو ^ "جمعو
ڪيبل جون: iآءِ ڪارلي> Celtics-گوڙ، مقدس جاء، ان موقعي رات Smackdown بوند واپس +
ويل وقت رش ۽ وڌيڪ - جون!" . Tvbythenumbers.zap2it.com . ورتل ڊسمبر 26، 2012 ع .
مٿي ٽپو ^ Nickelodeon جي "فتح سان iParty" ٽي وي واقعي جي 7.3 ملين Viewers رھي ،
Tvbythenumbers.zap2it.com (جون 13، 2011 ع) مٿي ٽپو ^ ": - جون 'VMAs،' 'جرسي
ڪنارو،' 'هيس،' 'Rizzoli ۽ ٻيٽن' مٿي هفتيوار ڪيبل ڏسندي ڪيبل مٿي 25" .
Tvbythenumbers.zap2it.com . ورتل ڊسمبر 26، 2012 ع . مٿي ٽپو ^ "ڪيبل مٿي 25:
'سومر رات فٽبال' حوارين / مٿي هڪ آخري وقت تي شاهين" . Tvbythenumbers.zap2it.com
. ورتل 31 جنوري، 2012 ع . مٿي ٽپو ^ "ڇنڇر جي ڪيبل جون: ڪاليج فٽبال ESPN لاء
اسلامڪ Demos" . هن صوفن جو نقاد . ورتل آڪٽوبر 6، 2012 ع . مٿي ٽپو ^ "جمعو ڪيبل
جون: 'هونء به رش' جيت رات، 'آءِ ڪارلي: خدا حافظ'، 'جنگل هونء به'، 'بدڪ التمش'،
'WWE Smackfown' ۽ وڌيڪ" . Tvbythenumbers.zap2it.com . ورتل ڊسمبر 11، 2012 ع . ^
لاء مٿي ٽپو: هڪ ب " 'آءِ ڪارلي' جي Miranda Cosgrove کليو ڪرڻ سربراهي ۾ آهي" .
کليو لائيو نيوز . ورتل فيبروري 14، 2011 ع . ^ لاء مٿي ٽپو: هڪ ب "لاء Miranda
Cosgrove Taps نديون Cuomo" هاء مرمت "EP" . دل افروز. 28 جنوري، 2011 ع . ورتل
فيبروري 14، 2011 ع . ^ لاء مٿي ٽپو: هڪ ب "آءِ ڪارلي جي Miranda Cosgrove
Connecticut ۾ وضو ڪرڻ" . جڏهن ته Middletown پريس . ورتل فيبروري 14، 2011 ع . مٿي
ٽپو ^ "- Jennette McCurdy جڳ محبت مال دوري هيون" . JennetteMcCurdy.com . ورتل
اپريل 2، 2011 ع . مٿي ٽپو ^ ڪجه filming شروع ... - MirandaBuzz Twitter مٿي ٽپو ^
آءِ ڪارلي اجايو انٽرويو محفوظ ڪونہ پيو اپريل 13، 2011 ع، جي تي Wayback مشين .
مٿي ٽپو ^ آءِ ڪارلي ٻي موسم لاء نئين - TVGuide.com مٿي ٽپو ^ ": iCarly:؟ ٻيو ته
Season ٽي Season Huh DanWarp؟!؟" . Danwarp.blogspot.com. 1 سيپٽمبر، 2009 ع .
ورتل 8 فيبروري، 2012 ع . مٿي ٽپو ^ "ناٿن Kress خاص انٽرويو" . هن اسٽار لپ. 4
آگسٽ، 2009 ع . ورتل 28 فيبروري، 2012 ع . مٿي ٽپو ^ [1] [ مئل لنڪ ] مٿي ٽپو ^
"iCarly.com" . iCarly.com . ورتل نومبر 24، 2012 ع . ٽپو مٿي ^ "جي لڪير نياز" .
ڪريو . ورتل نومبر 24، 2012 ع . مٿي ٽپو ^ "آءِ ڪارلي ڊي جي خبر: آءِ ڪارلي لاء
اعلان - iFight Shelby مارڪس" . TVShowsOnDVD.com . ورتل مئي 24، 2010 ع . مٿي ٽپو
^ "ڊي: iCarly: iSaved پنهنجي حياتيء جو (ڊي)" . Tower.com . ورتل مئي 24، 2010 ع .
مٿي ٽپو ^ "آءِ ڪارلي ڊي خبر!: آءِ ڪارلي لاء اعلان - iSpace مان" .
TVShowsOnDVD.com . ورتل سيپٽمبر 6، 2010 ع . مٿي ٽپو ^ "آءِ ڪارلي iSpace مان (ھڪ
ٽ! -ENT ڊي جائزو)" . ٽ! ENT وندر عالمي . ورتل آگسٽ 10، 2010 ع . مٿي ٽپو ^ ":
Season 2، جلد 2 اعلان: تاريخ، لاڳت، احمد ۽ پيڪيج فن iCarly ڊي جي خبر" .
TVShowsOnDVD.com . ورتل آڪٽوبر 30، 2010 ع . مٿي ٽپو ^ "جي ڊي وي ڊي لاء اعلان
'Season 2، ج. 3' جي مند ۾ مٽ کي ختم ڪرڻ لاء" . TVShowsOnDVD.com . ورتل 24 جنوري،
2011 ع . مٿي ٽپو ^ هن مون کي <3 آءِ ڪارلي جمع. "هن مون کي <3 آءِ ڪارلي جمع: ناٿن
Kress، جيري Trainor، Miranda Cosgrove، Jennette McCurdy" . Amazon.com . ورتل
ڊسمبر 26، 2012 ع . مٿي ٽپو ^ "آءِ ڪارلي ڊي جي خبر: آءِ ڪارلي لاء اعلان - Season
3" . Tvshowsondvd.com . ورتل ڊسمبر 26، 2012 ع . مٿي ٽپو ^ "آءِ ڪارلي ڊي جي خبر:
'Season 4' ڊي وي ڊي سنڌ جي پهرين معشوق، مان زيارت 'Sheldon،' ۽ بونس Eps 'پٿر کي
ڪيئن' شامل" . Tvshowsondvd.com . ورتل ڊسمبر 26، 2012 ع . مٿي ٽپو ^ "iCarly:
iSoundtrack دوم - موسيقي ۽ جي هٽ ٽي وي نظر وحي ڪيوسون ته آءِ ڪارلي: موسيقي" .
Amazon.com . ورتل 8 فيبروري، 2012 ع . مٿي ٽپو ^ "Nickelodeon هڪ 'آءِ ڪارلي'
spinoff ۽ ٻين نئين ڏيکاري ٿو greenlights" . لاس اينجلس وقت . آگسٽ 3، 2012 ع .
ورتل 12 آگسٽ، 2012 ع . مٿي ٽپو ^ Nordyke، Kimberly (نومبر 29، 2012 ع).
"Nickelodeon جي 'آءِ ڪارلي،' 'فتح Spinoff Greenlights ' " . ووڊ صحافي . ورتل
نومبر 29، 2012 ع . مٿي ٽپو ^ متي Webb Mitovich. " 'سام ۽ ٻلي' Nickelodeon جي
Cancelled - Racy نياز، جي معاهدي تي جھڳڙو - TVLine" . TVLine . ورتل 11 سيپٽمبر،
2015 ع . مٿي ٽپو ^ . Snierson، متي (2 جولاء 2012 ع) - "سچا Nickelodeon لاء 'آءِ
ڪارلي،' 'خالق دان ويدر کان فتح' کاتن-بند نه ٿيو greenlights" . Ew.com . ورتل 2
جولاء، 2012 ع . مٿي ٽپو ^ "سام ۽ ٻلي، Gibby 'Nickelodeon مان نه ٿيو آريانا
گرئنڊيء، Jennette McCurdy ۽ نوح Munck Starring حاصل ڪريو" . وندر ۽ ستاري. 2
جولاء 2012 ع . ورتل 2 جولاء، 2012 ع . مٿي ٽپو ^ Bryson، Carey. آءِ ڪارلي - ٽي وي
نظر نظر ثاني ڪريو ، About.com مٿي ٽپو ^ Alshey، ايمل عام فهم ميڊيا جو جائزو مٿي
ٽپو ^ لي، Michelle (نومبر 19، 2012 ع). 'آءِ ڪارلي': جيئن ته 'گرفتار ڊولپمينٽ'
چڱو Sitcom؟ . Hollywood.com . 8 ڊسمبر 2012 ع کان ڏسجي. ٽپو ڏئي up ^
http://tvbythenumbers.zap2it.com/2009/08/11/icarly-burn-notice-the-closer-royal-
pains-wwe-raw-and-monk-top-weeks-cable-shows/24562/ ٽپو ڏئي up ^
http://tvbythenumbers.zap2it.com/2010/01/19/nickelodeon-scores-record-breaking-n
ight-with-brand-new-icarly-and-big-time-rush-debut/39381/ مٿي ٽپو ^ " ' 8،8 ملين
Viewers سان آءِ ڪارلي' Nabs بنيادي ڪيبل جي مٿي وندر قائم" . اپريل 26، 2011 ع.
مٿي ٽپو ^ "ڪيبل مٿي 25: 'جرسي ڪنارو،' 'هيس،' 'Rizzoli ۽ ٻيٽن' ۽ 'پيادو تارن کي'
مٿي هفتيوار ڪيبل ڏسندي - جون | TVbytheNumbers" . Tvbythenumbers.zap2it.com .
ورتل 31 جنوري، 2012 ع . مٿي ٽپو ^ . Mav "ڪيبل مٿي 25: 'WWE خام،' 'سيلاب ماڻهو،'
Womens 'أنها، ماسٽرس،' iCarly 'مٿي تي ھلندڙ لاء هفتو Viewership ختم اپريل 8،
2012 ع - جون | TVbytheNumbers" . Tvbythenumbers.zap2it.com . ورتل جون 11، 2012 ع
. مٿي ٽپو ^ Bibel، Sara (نومبر 27، 2012 ع). "ان موقعي تي ھلندڙ جون: 'هونء به رش'
جيت رات، 'iCarly: خدا حافظ'، 'جنگل هونء به'، 'بدڪ التمش'، 'WWE Smackfown' ۽
وڌيڪ" . ٽي وي نمبر جو قسم آھي . ورتل ڊسمبر 21، 2013 ع . مٿي ٽپو ^ "Nickelodeon
ٻارن 'انتخاب اوارڊ 2008 ع" . نک KCA پريس . مٿي ٽپو ^ "Nickelodeon ٻارن 'انتخاب
اوارڊ - 2008 ع ڏاڍا لسٽ - تصويرون ۽ ويڊيو" . ^ لاء مٿي ٽپو: هڪ ب "Nickelodeon
ٻارن 'انتخاب اوارڊ برطانيا 2008 ع Nominees پريس ڇڏڻ" . ^ لاء مٿي ٽپو: هڪ ب "2008
ع Nickelodeon برطانيا KCAs:! شو ۽ ڏاڍا" . پاپ ڪوئٽه . ^ لاء مٿي ٽپو: هڪ ب "WWE®
SUPERSTAR جان CENA® جي ناتي HOST تي NICKELODEON ٻارن 'پسند اوارڊ 2008 ع جي" . ^
لاء مٿي ٽپو: هڪ ب "Nickelodeon ٻارن 'انتخاب اوارڊ آسٽريليا 2008 ع ڏاڍا" . ^ لاء
مٿي ٽپو: هڪ ب ج "29th سالياني نوجوان آرٽسٽ اوارڊ" . نوجوان آرٽسٽ اوارڊ . مٿي ٽپو
^ "ٻارن جي 2008 ع ۾ بين الاقوامي" . BAFTA ٻار جي اوارڊ . مٿي ٽپو ^ "Artios 2008
ع ڏاڍا" . ورتو آهي سوسائٽي . ^ لاء مٿي ٽپو: هڪ ب "Nickelodeon ٻارن 'انتخاب اوارڊ
2009 ع" . نک KCA پريس . مٿي ٽپو ^ "Nickelodeon ٻارن 'انتخاب اوارڊ 2009 ع
Nominees" . نک KCA پريس . مٿي ٽپو ^ "2009 ع Nickelodeon ٻارن 'انتخاب اوارڊ
ڏاڍا!" . Take40 . مٿي ٽپو ^ "وارو علائقو 2009 ع Nickelodeon ٻارن 'انتخاب اوارڊ
جي ميزبان طور اعلان!" . Take40 . مٿي ٽپو ^ "شاندار ٻارن جي پروگرام 2009 ع" .
Emmys . ^ لاء مٿي ٽپو: هڪ ب ج د "ٽين انتخاب اوارڊ 2009 ع nominees" . لاس اينجلس
وقت . 15 جون، 2009 ع. ^ لاء مٿي ٽپو: هڪ ب ج د "کي 2009 ع ٽين انتخاب اوارڊ جي
ڏاڍا اعلان!" . Buzz ڪوئٽه . ^ لاء مٿي ٽپو: هڪ ب ج د "30th سالياني نوجوان آرٽسٽ
اوارڊ" . نوجوان آرٽسٽ اوارڊ . مٿي ٽپو ^ "| BAFTA ٻارن 'ووٽ - ٽيلي ويزن 2009 ع ۾
ٻارن جي" . BAFTA ٻار جي اوارڊ . مٿي ٽپو ^ "ورتو ۾ شاندار حاصلات لاء 2009 ع
Artios ايوارڊ ڏاڍا:" . ورتو آهي سوسائٽي . ^ لاء مٿي ٽپو: هڪ ب "Nickelodeon ٻارن
'انتخاب اوارڊ 2010 ع" . نک KCA پريس . مٿي ٽپو ^ "Nickelodeon ٻارن 'انتخاب اوارڊ
2010 ع" . نک KCA پريس . ^ لاء مٿي ٽپو: هڪ ب ج د "! Nickelodeon ٻارن 'انتخاب
اوارڊ 2010 ع ڏاڍا لسٽ ۽ نارنگي ڪارپيٽ ويڊيو" . Take40 . ^ لاء مٿي ٽپو: هڪ ب "!
2010 Nickelodeon همت جي انتخاب اوارڊ نامزدگي لسٽ" . Take40 . مٿي ٽپو ^ "شاندار
ٻارن جي پروگرام 2010 ع" . Emmys . مٿي ٽپو ^ "ٽين انتخاب اوارڊ 2010 ع: ٻاهر جي
nominees چيڪ ڪريو" . مٿي ٽپو ^ "2010 ع ٽين انتخاب اوارڊ ڏاڍا لسٽ" . MTV.com .
مٿي ٽپو ^ "ٽيلي ويزن نقادن جو اعلان 2010 اوارڊ" . تبديل نقاد . ^ لاء مٿي ٽپو: هڪ
ب ج د "31st سالياني نوجوان آرٽسٽ اوارڊ" . نوجوان آرٽسٽ اوارڊ . ^ لاء مٿي ٽپو: هڪ
ب "ووڊ ٽين ٽي وي اوارڊ" . ^ لاء مٿي ٽپو: هڪ ب "Ganadores من لاس ٻارن 'انتخاب
اوارڊ ميڪسيڪو 2010 ع" . Masguau . مٿي ٽپو ^ "- Ganhadores Vencedores Meus
Prêmios نک 2010 ع" . مٿي ٽپو ^ "| BAFTA ٻارن 'ووٽ - ٽيلي ويزن 2010 ع ۾ ٻارن جي"
. BAFTA ٻار جي اوارڊ . مٿي ٽپو ^ "ورتو ۾ شاندار حاصلات لاء 2010 ع Artios ايوارڊ
ڏاڍا:" . ورتو آهي سوسائٽي . ^ لاء مٿي ٽپو: هڪ ب ج د "Nickelodeon ٻارن 'انتخاب
اوارڊ 2011 ع: ڏاڍا" . ڊجيٽل جاسوسي . ^ لاء مٿي ٽپو: هڪ ب "2011 Nickelodeon جي
ٻارن انتخاب اوارڊ" . نک KCA پريس . ^ لاء مٿي ٽپو: هڪ ب "! Nickelodeon ٻارن
'انتخاب اوارڊ 2011 ڏاڍا" . ^ لاء مٿي ٽپو: هڪ ب ج "2011 ٻارن 'انتخاب اوارڊ
آسٽريليا" . ClevverTV . ^ لاء مٿي ٽپو: هڪ ب "¡سي لاس nominados هڪ لاس ٻارن
'انتخاب اوارڊ anuncian من آسٽريليا!" . Revista ٽين . مٿي ٽپو ^ "شاندار ٻارن جي
پروگرام 2011 ع" . Emmys . مٿي ٽپو ^ "هڪ ملٽي ڪئميرا سيريز لاء شاندار Hairstyling
يا خاص 2011 ع" . Emmys . مٿي ٽپو ^ "هڪ ملٽي ڪئميرا سيريز يا خاص (غير Prosthetic)
2011 ع لاء شاندار Makeup" . Emmys . ^ لاء مٿي ٽپو: هڪ ب س . Votta، Rae (29 جون،
2011 ع) "ٽين انتخاب اوارڊ 2011 Nominees اعلان: هيري پوٽر مدرسه شفق" . Huffington
پوسٽ . ^ لاء مٿي ٽپو: هڪ ب ج "ٽين انتخاب اوارڊ 2011 ڏاڍا" . لاس اينجلس وقت . 7
آگسٽ، 2011 ع. مٿي ٽپو ^ "هن ٽيليويزن نقاد ايسوسيئيشن گادي 2011 TCA اوارڊ
Nominees" . ٽيلي ويزن نقادن . مٿي ٽپو ^ "Lista من ganadores من لاس ٽيلي ويزن
نقاد ايسوسيئيشن اوارڊ 2011 ع" . Capitulo پيڙهيون . ^ لاء مٿي ٽپو: هڪ ب "32nd
سالياني نوجوان آرٽسٽ اوارڊ" . نوجوان آرٽسٽ اوارڊ . مٿي ٽپو ^ "2011 Gracie اوارڊ
ڏاڍا" . جڏهن ته Gracies . مٿي ٽپو ^ "ماڻهو جي چونڊ اوارڊ 2011 Nominees" . ماڻهو
انتخاب . مٿي ٽپو ^ "نوجوانن پھڻن اوارڊ - Rockin 'Ensemble اداڪار (ٽي وي /
مسخري)" . نوجوانن پھڻن اوارڊ . مٿي ٽپو ^ "نوجوانن پھڻن اوارڊ 2011 ڏاڍا" . مٿي
ٽپو ^ "Lista من Nominados ٻارن انتخاب اوارڊ ميڪسيڪو 2011 ع" . مٿي ٽپو ^
"Ganadores من لاس ٻارن انتخاب اوارڊ ميڪسيڪو 2011 ع" . مٿي ٽپو ^ "Todos لاس
ganadores من لاس ٻارن 'انتخاب اوارڊ" . Exitoina . ^ لاء مٿي ٽپو: هڪ ب
"Nickelodeon anuncia finalistas Meus Prêmios نک 2011 ڪندا" . ^ لاء مٿي ٽپو: هڪ ب
ج "Nickelodeon divulga او ايس vencedores Meus Prêmios نک 2011 ڪندا" . مٿي ٽپو ^
"ورتو ۾ شاندار حاصلات لاء 2011 Artios ايوارڊ ڏاڍا:" . ورتو آهي سوسائٽي . ^ لاء
مٿي ٽپو: هڪ ب ج د اي "Lista completa من ganadores ٻارن انتخاب اوارڊ 2012 ع" .
مٿي ٽپو ^ "شاندار ٻارن جي پروگرام 2012 ع" . Emmys . مٿي ٽپو ^ "¡Conoce لاس
nominados Para لاس ٽين انتخاب اوارڊ 2012 ع!" . Revista ٽين . مٿي ٽپو ^ "بيشڪ
mejor من لاس ٽين انتخاب اوارڊ" . Telemundo47 . مٿي ٽپو ^ "هن ٽيليويزن نقاد
ايسوسيئيشن گادي 2012 TCA ايوارڊ Nominees" . ٽيلي ويزن نقادن . مٿي ٽپو ^ Eum،
Jennifer. "ڏاڍا انڪشاف: 2012 ع ٽيلي ويزن نقاد ايسوسيئيشن اوارڊ" . فوربز . مٿي
ٽپو ^ "33rd سالياني نوجوان آرٽسٽ اوارڊ" . نوجوان آرٽسٽ اوارڊ . مٿي ٽپو ^ "ووڊ
ٽين ٽي وي اوارڊ - برق سنڌي ٽيلي ويزن اداکارہ" . TeenTV اوارڊ . مٿي ٽپو ^ "ووڊ
ٽين ٽي وي اوارڊ - برق سنڌي ٽيلي ويزن نظر" . TeenTV اوارڊ . مٿي ٽپو ^ Fernandez،
مهمود ديرو "اديب Guild اوارڊ: پوري ڏاڍا لسٽ" . جڏهن ته ووڊ صحافي . مٿي ٽپو ^
"آمريڪا اوارڊ 2012 ع جي ظاهر 'Guild: مراد ماڻيندڙ" . ٽي وي اڄ رات . مٿي ٽپو ^
"Lista من ganadores من لاس ٻارن 'انتخاب اوارڊ ميڪسيڪو 2012 ع" . مٿي ٽپو ^
"Premios ٻارن 'انتخاب اوارڊ ارجنٽائن 2012 ع: Ganadores، lista completa، Fotos:
05.10.12" . مٿي ٽپو ^ "Nominados هڪ لاس Meus Prêmios نک 2012 ع" . نک نيوز . مٿي
ٽپو ^ "Ganadores من لاس Meus Prêmios نک 2012 ع" . نک نيوز . مٿي ٽپو ^ "ٻارن جي |
2012 ع ۾ بين الاقوامي" . BAFTA ٻار جي اوارڊ . مٿي ٽپو ^ "ورتو ۾ شاندار حاصلات
لاء 2012 ع Artios ايوارڊ نامزدگي" . ورتو آهي سوسائٽي . مٿي ٽپو ^ "جي 2013 ع ظاهر
Guild اوارڊ ٽي وي جي نامزدگي لسٽ" . مٿي ٽپو ^ "2013 ع ظاهر Guild اوارڊ ڏاڍا:
Argo، وطن، جديد خانداني ۽ وڌيڪ" . ^ لاء مٿي ٽپو: هڪ ب ج "2013 ع ٻارن انتخاب
اوارڊ Nominees ۽ * ڏاڍا" . مٿي ٽپو ^ "Aussie جي Fave نک اسٽار" . Nickelodeon .
مٿي ٽپو ^ "Nickelodeon - ٻارن 'انتخاب اوارڊ ميڪسيڪو 2013 - Hashtags" .
Mundonick.com . ورتل 27 آڪٽوبر، 2013 ع . ^ لاء مٿي ٽپو: هڪ ب ج "Confira هڪ lista
من indicados ao Meus Prêmios نک 2013 ع!" . 22 جولاء 2013 ع. مٿي ٽپو ^ "شاندار
پراين پروگرام" (PDF) . ٽيلي ويزن آرٽس ۽ سائنس جي اڪيڊمي 65th سالياني Primetime
Emmy اوارڊ . ٽيلي ويزن آرٽس ۽ سائنس جي قومي اڪيڊمي. ص. 18 . ورتل 18 جولاء 2013 ع
. مٿي ٽپو ^ : "ڏاڍا ۽ Nominees 2014 PGA اوارڊ" . اقسام . کان محفوظ ڪونہ پيو ته
اصل 23 جنوري، 2014 ع تي . ورتل 11 سيپٽمبر، 2015 ع . مٿي ٽپو ^ ": Revelada لا
lista من ganadores ANMTV اوارڊ" . ورتل 11 سيپٽمبر، 2015 ع . مٿي ٽپو ^ . ANMTV :
"melhores animes، animações اي سيريز من 2013 ع ANMTV اوارڊ" . ANMTV . ورتل 11
سيپٽمبر، 2015 ع . پرڏيهي جوڙي Portal شڪل Nickelodeon portal Portal شڪل ٽيلي ويزن
portal Portal شڪل مسخري جي portal سرڪاري ويب سائيٽ Nickelodeon صفحو YTV (ڪئناڊا)
ويب سائيٽ آءِ ڪارلي جي تي انٽرنيٽ فلم ڊيٽابيس آءِ ڪارلي تي TV.com



https://sd.wikipedia.org/wiki/Telecommunication

ڏور ربطيات ڪيبل،تار،ٽيليفون يانشريات جي ذريعي هڪ فاصلي کان پري ٻه يا ٻن کان وڌيڪ
ادارن،وجودن يا شين مواصلات جي درميان لفظن،آواز، يا تصويرن جي طور تي معلومات جي
مٽاسٽا ان وقت ٿيندي آهي جڏنهن انهن ۾ ٽيڪنالاجيءَ جو استعمال شامل هجي اهڙي
مواصلات ٿيڻ جي ان عمل کي ڏور ربطيات (Telecommunication) چئجي ٿو. برقياتي ذريعا ۽
وسيلا استعمال ڪندي پَرَانهَنِ يا ڏورانھن ھنڌن تي رابطو ڪرڻ جي علم کي ڏور ربطيات
چئجي ٿو. اھڙو رابطو ڪرڻ لاءِ استعمال ٿيندڙ وسيلن ۽ ذريعن کي پڻ مجموعي طور ڏور
ربطيات چئجي ٿو. اطلاع ٽيڪنالاجي معلومات منتقل ڪرڻ لاءِ چينلز جو استعمال برقي
سگنل جي طور تي ڪري ٿو ياته هڪ وچولي جسماني وسيلي جهڙوڪ سگنل ڪيبلز جي ذريعي يا
وري برقي لهرن جي شڪل ۾ .

لفظ ٽيلي ڪميونيڪيشن فرانسيسي زبان مان اُخذ ڪيو ويو آهي،جيڪو ٻن لفظن ( يوناني
اڳياڙي ٽيلي (τηλε-) مطلب ڏُورِ يا پَري ۽ لاطيني ڪميونيڪيئر معنيٰ ورهائڻ يا پکيڙڻ
) کي ملائي ڪري، هڪ مُرڪب لفظ ٺاهيو ويو آهي؛ جيڪو 1904ء ۾ فرانسيسي انجنيئر ۽ ناول
نگار ايڊورڊاستاوُني طرفان پيش ڪيو ويو.



https://sd.wikipedia.org/wiki/%DA%AA%D9%8A%D9%90%D8%B1%D9%8A_%D8%A7%D9%8E%D9%86%DA%8A%D9%8E%D8%B1%D9%88%D9%8F%DA%8A

ڪيري ميري انڊروُڊ (انگريزيءَ ۾ (انگريزي ٻولي: Carrie Marie Underwood) ) (پيدائش
مارچ 10، 1983ع) گريمي اوارڊ کٽيندڙ آمريڪي ڪنٽري ميوزڪ ڳائڪه آهي، جنهن اميريڪن
آئڊل جي چوٿين مُندَ پڻ کٽي. انهن ڪاميابين بعد هوءَ گھڻ پلاٽينم وڪامجندڙ ڳائڪه ٿي
وئي آهي. سندس تعارفي آلبم سَم هارٽس پنجُوڻ پلاٽينم تصديقيو ويو ۽ نيلسن سائونڊ
اسڪين جي تاريخ ۾ ڪنٽري ميوزڪ جو تڪڙو ترين وڪامجندڙ آلبم آهي. اهو ڪنهن به آئڊل
کٽيندڙ يا چٽاڀيٽِيندڙ جي تعارفي آلبم کان وڌيڪ وڪامجندڙ آلمب پڻ آهي. انڊروُڊ
پهرين اميريڪن آئڊل کٽيندڙ آهي، جنهن ساڳي ئي مند ۾ ميوزڪ جا ٽي ئي مک اعزاز پڻ کٽي
ورتا، جن ۾ هڪ آمريڪي موسيقي اوارڊ، پنج بلبورڊ موسيقي اوارڊ، ۽ بهترين نئين فنڪاره
سميت ٻه گريمي اوارڊ شامل آهن. .

انڊروُڊ جي پيدائش مسڪوگي ۾ مسڪوگي ريجنل ميڊيڪل سينٽر ۾ ٿِي، ۽ سندس پرورش شيڪوتا
اوڪلاهوما جي ديهي علائقي ۾ پنهنجي والدين جي فارم ۾ ٿِي. هُوءَ ڪاغذ جي ڪارخاني ۾
ڪم ڪندي رٽائر ٿيل اسٽيفن ۽ شيڪوتا پبلڪ اسڪول جي رٽائر ٿيل استاد جي ٽِين ۽ آخري
ڌيءَ آهي. کيس ٻه وڏيون ڀيڻيون آهن، ڏهه سال وڏي شانا انڊروُڊ مِينس (پيدائش
1973ع)، ۽ تيرهن سال وڏي اسٽِيفنِي انڊروُڊ شيلٽن (پيدائش 1970ع). ٻئي ڄڻيون
اوڪلاهوما ۾ ايليمينٽري اسڪول ۾ استاد طور ڪم ڪري رهيون آهن. ڪيري انڊرُڊ ننڍپڻ ۾
رابنس يادگار ٽيلينٽ شو ۾ پرفارم ڪيو هو. هُوءَ فري وِل بيپٽسٽ چرچ جي رڪن آهي.
ننڍڙي عمر ۾، هوءَ چرچ ۾ ڳائيندي هُئِي. ان کان سواءِ هن شيڪوتا ۾ منعقد ٿيل اولڊ
سيٽلرس ڊي ۽ لائنس ڪلب جي مقامي تقريبن ۾ پڻ ڳاتو.

1996ع ڌاري، جڏهن ڪيري اڃا 13 سالن جي هئي، سندس مينيجر هن لاءِ ڪيپيٽال رڪارڊس
وارن کان ڪانٽريڪٽ وٺڻ جي ڪوشش ڪئي هئي. تاهم ڪيپيٽال رڪارڊس ۾ انتظامي تبديلين
باعث اهو ممڪن نه ٿي سگھيو.

سن 2001ع ۾ ڪيري چيڪوتا هاءِ اسڪول مان پڙهي نڪتي. تنهن کان پوءِ هن نارٿ ايسٽرن
اسٽيٽ يونيورسٽيءَ مان 2006ع ڌاري سڌ سماءُ (ماس ڪميونيڪيشن) ۾ بيچلرس ڊگري حاصل
ڪئي، جنهن ۾ سندس مکيه موضوع صحافت هو.



https://sd.wikipedia.org/wiki/%DA%AA%D9%8A%D9%88%DA%AA%D8%B3

ڪيوڪس انگريزي ٻولي: kiwix هڪ مفت & آزاد مصدر سافٽويئر آهي جيڪو انٽرنيٽ تي موجود
مواد کي پڙهڻ ۽ بلخصوص وڪيپيڊيا جي ورق گرداني جي لاءِ بڻایو ويو آهي۔ هِن جي
خصوصيت هيءَ آهي ته هِن جي ذریعي پڙهڻ جي لاءِ انٽرنيٽ سان مربوط ٿيڻ ضروري ناهي،
يعني آف لائن مطالعو ڪري سگهجي ٿو۔ وڌيڪ هن پروگرام ۾ڪنهن قسم جي پيچيدا ترتيبون ۽
کاتي سازي (اڪائونٽ) جي به ضرورت ناهي۔ صرف جنهن وڪيپيڊيا کي پڙهڻ چاهيو ان جو نسخو
ڊائونلوڊ ڪريو ۽ بغير انٽرنيٽ رابطي جي پڙهڻ شروع ڪريو۔

هن سافٽويئر جي ڊائونلوڊ جو مڪمل طريقو هِن صفحي تي موجود آهي ۽ اِتي کان ئي
ڊائونلوڊ به ڪري سگهجي ٿو۔ في الوقت سنڌي وڪيپيڊيا جو مقدار 935 ايم بي آهي، جڏهن
ته انگريزي وڪيپيڊيا (بلاتصوير) جو مقدر (حجم) 18 جي بي آهي۔

سافٽويئر ۾ ڪنهن قسم جي خطا يا ڪنهن سهولت جي اضافي جي لاءِ انگريزي ٻوليءَ ۾ هِتي
درخواست ڏئي سگهجي ٿي۔



https://sd.wikipedia.org/wiki/%DA%80%D9%84%D9%8A_%DA%AA%D8%B1%D9%8A_%D8%A2%D9%8A%D8%A7

وڪيپيڊيا هڪ اهڙو کليل ڄاڻ چيڪلو آهي جيڪو هن جي پڙهندڙن جي مدد سان لکجي رهيو آهي.
هي سائيٽ هڪ ويڪي آهي جنهن جو مطلب آهي ته هن ۾ ڪو به ترميم يا پنهنجي ڄاڻ آهر
تبديلي ڪري سگھي ٿو. صفحي جي مٿا ترميميو تي ڪلڪ ڪري اوهان ڪا به ترميم ڪري سگھو
ٿا.

وڪيپيڊيا تي هر قسم جي مختلف عنوانن تي ڄاڻ موجود آهي. اوهان مُک صفحو تي وڃي
پنهنجي پسند جو ڪو به مضمون پڙهي سگهو ٿا. هر صفحي تي پاسي ۾ ڳوليو جو خانو پڻ ڏنل
آهي. جيڪڏهن توهان کي ڪو به مضمون پسند يا ناپسند اچي ته ان جي بحث واري صفحي تي
اوهان پنهنجي خيالن جو اظهار ڪري سگھو ٿا. اسان کي توهان جا تاثرات پڙهي خوشي
ٿيندي.

وڪيپيڊيا تي ڪو به ڪنهن به صفحي تي ترميم ڪري سگهي ٿو. ترميم ڪرڻ لاءِ توهان کي
پنهجو کاتو کولڻ جي به ضرور نه آهي. پر اسان کي خوشي ٿيندي جيڪڏهن توهان ڪجھه به
ڪرڻ کان اڳ پنهنجو کاتو کولي لاگ اِن ٿيندا ته جيئن اسان کي خبر پئجي سگھي ته اها
ڀاڱيداري اسان جي ڪهڙي مهربان دوست جي آهي. تنهن کان سواءِ پنهنجو کاتو کولڻ جا
ڪيترا ئي فائدا پڻ آهن. جهڙوڪ:



https://sd.wikipedia.org/wiki/%D9%BE%D8%B1%D9%88%D9%81%D9%8A%D8%B3%D8%B1%D8%B9%D8%A8%D8%AF%D8%A7%D9%84%D8%AD%D9%82_%DA%80%D9%BD%D9%8A

پروفيسر عبدالحق ڀٽي بن حاجي حيدر بخش ڀٽي جي ولادت باسعادت بتاريخ 20 سيپٽمبر
1937ع ھٽڙي حيدرآباد ۾ ٿي. سندس والد بزرگوارحاجي حيدر بخش ڀٽي وقت جو هڪ نيڪ نفيس
انسان ۽ ديني علم روحاني بزرگ هو. جنهن پنهنجي فرزند جي ننڍپڻ کان ئي اهڙي تربيت
ڪئي جنهن اڳتي هلي پنهنجو نالو نروار ڪيو. سندس ڪيل خدمتون روز روشن جيان آهن. سندس
زندگي جي ڪمن جي ڪارڪردگي جو عڪس سندس ماضي جي آئيني ۾ جهاتي پائڻ سان ظاهر ٿئي ٿو
. ڀٽي صاحب جو نسب ٽين پيڙهي محمد حيات ڀٽي ۾ سان لڳي ٿو.

مياِن عبدالحق ڀٽي پرائمري جا ٽي درجا پنهنجي ڳوٺ ھٽڙي ۾ پاس ڪيا ۽ انگريزي تعليم
نورمحمد هاء اسڪول ۽ سٽي ڪاليج حيدرآباد حاصل ڪيا.

سنڌ پبلڪ سروس ڪميشن جو امتحان پاس ڪري انًگلش جا ليڪچرار تعليم کاتي ۾ ٿيا, سنڌ جي
مختلف ڪاليجن م رهيا ان کان پوء ترقي پروفيسر تيا.۽ آخر اهڙي ريت حياتي جو گهڻو
عرصو سنڌ جي تعليم کاتي ۾ رهي. سنڌ جي سڀني ضلعن ۾ تعليمي خدمتون سرانجام ڏيندي.

هن خاندان تي الله تعاليٰ جو فيض و رحمت رهي آ. ، تحقيق هن خاندان الله ۽ ان جي
رسول جي دين سان محبت آهي. 20سيپٽمبر1997ع تي رٽائرڊ ٿيو. آخر 25 2005ع تي 67ورهين
جي عمر ۾ هن فاني دنيا مان هميشه لاءِ موڪلائي ويو.



https://sd.wikipedia.org/wiki/%D9%BE%D8%A7%DA%AA%D8%B3%D8%AA%D8%A7%D9%86_%D8%B3%D9%BE%D8%B1_%D9%84%D9%8A%DA%AF_2016%D8%A1

پاڪستان سپر ليگ 2016ء پاڪستان ڪرڪيٽ بورڊ جي زيرنگراني پاڪستان سپر ليگ جو ويجهر ۾
ٿي گذريل ٽوئنٽي20 ڪرڪيٽ سيزن آهي.هي سيزن 4 فيبروري 2016 کان شروع ٿيو ۽ آخري
مآرڪو فائينل ميچ 24 فيبروري 2016 تي منعقد ٿيو.فيبروري 2016 ۾ ٿيندڙ پاڪستان سپر
ليگ جي ميزباني دوحا ڪئي..ان سيزن جي سرڪاري لوگو جي پڌرائي 20 سيپٽمبر 2014 ۾ ڪئي
وئي..انهيءَ تقريب ۾ سرڪاري گاني اب کيل ڪي دکا سنڌيءَ ۾ معنيٰ هاڻي کيڏي ڏيکار کي
به علي ظفر جي آواز ۾ پيش ڪيو ويو.

پاڪستان ڪرڪيٽ بورڊ پاران پاڪستان سپر ليگ جي نمائشِي سيشن جي لاءِ هيٺيان سفِير
مقرر ڪيا ويا آهن :

ابتدائي طور تي پي ايس ايل جي پهرئين سيزن لاءِ ،صرف هڪ ئي پنڊال قطر ۾ دوحا جو
اسٽيڊيم چونڊيو ويو هيو،،تنهن بعد 24 سيپٽمبر 2015 تي پاڪستان ڪرڪيٽ بورڊ اعلان ڪيو
ته هي ٽورنامينٽ دوحا کان دبئي ۽ شارجا طرف متحدهه عرب امارات ۾ منتقل ڪيو
آهي..پاڪستان ڪرڪيٽ بورڊ فيبروري2016 ۾ سپر ليگ لاءِ گڏيل عرب امارات ۾ ٿيڻ جي
تصديق ڪري ڇڏي ۔

ٽورنامينٽ جو پليئر (رانديگر) ڪراچي ڪنگز جو روي بوپارا هو. بوپارا 329 رنز اسڪور
ڪيو ۽ ٽورنامينٽ ۾ 11 وڪيٽون ورتيون. اسلام آباد يونائيٽيڊ جو آنڊري رسل 17.25 جي
اوسط سان 16 وڪيٽون وٺي پشاور زلمي جي وهاب رياض ( 16 وڪيٽون) کان اڳتي رهيو. عمر
اڪمل 83.75 جي اوسط (ايورج) سان 335 رنسون ٺاهي رنسز ۾ سڀ کان سرفهرست رهيو ۽ هن
ٽورنامينٽ ۾ سڀ کان وڌيڪ 7 ڪيچون پڻ ڪيون



https://sd.wikipedia.org/wiki/%D9%BA%D9%BD%D9%88

مڪانيت: 24°44′46.02″N 67°55′27.61″E﻿ / ﻿24.7461167°N 67.9243361°E﻿ / 24.7461167;
67.9243361

سنڌ جي پراڻن ۽ قديم شهرن مان ٺٽو هڪ قديم، تاريخي ۽ هڪ قابل ذڪر شهر آهي. ٺٽي شهر
جي قائم ٿيڻ، اُن جي تهذيب ۽ تمدن، رهڻي ڪهڻيءَ، رسم رواج، علم ادب تي تاريخي حوالن
سان، ڪي قدر تحقيقي مواد سامهون آيو آهي. جن مان مير علي شير قانع، مير محمد بن
جلال ٺٽوي، امير خسرو دهلوي ۽ ادراڪي بيگلاريءَ کان سواءِ ڀيرومل مهرچند آڏواڻي،
مرزا قليچ بيگ، سيد حسام الدين راشدي، ڊاڪٽر نبي بخش خان بلوچ ۽ ڪن غيرملڪي مؤرخن،
سياحن، جهڙوڪ جنرل هيگ، ميجر راورٽي، هيوز، ايٽڪن، پاٽنجر، مانرڪ، منوڪي، هئملٽن ۽
ڊاڪٽر سورلي تعريف جوڳو ڪم ڪيو آهي. 1982ع ۾، مشهور بين الاقوامي آرڪيالاجسٽ ۽
مؤرخ، پروفيسر ڊاڪٽر احمد حسن دانيءَ، پنهنجي ڪتاب ‘Thatta Islamic Architecture’
۾، ٺٽي جي باري ۾ بهترين تفصيل ڏنو آهي. پروفيسر دانيءَ جي هيءَ تصنيف گهڻي قدر مير
علي شير قانع جي لکيل ۽ مشهور بين الاقوامي مؤرخ سيد حسام الدين راشديءَ جي تصحيح
ڪيل ۽ وڌايل فارسي زبان ۾ لکيل تاريخ، ’مڪلي نامه‘، تان ورتل آهي. لفظ ’ٺٽو‘ ۽ ٺٽي
شهر جي بنياد پوڻ واري سال متعلق به تاريخدانن ۾ گهڻو اختلاف آهي. هن سلسلي ۾ مرحوم
مرزا قليچ بيگ جو خيال آهي ته ”لفظ ٺٽو ’تهه تهه‘ لفظ مان ٺهيو آهي، جنهن جي معنيٰ
آهي تهه مٿان تهه“. مرزا صاحب ٻئي هنڌ لکي ٿو ته: ”ٺٽ چون ماڻهن جي گوڙ کي؛ ٺٺ
چَوَن خشڪ ميدان کي؛ شايد اُنهن مان ٺٽو نالو نڪتو هجي.“ ميجر راورٽيءَ جي راءِ
موجب ”ٺٺ“ اصل ۾ سنسڪرت لفظ ’تٽ‘ آهي، جنهن جو اُچار سنڌي زبان ۾ ’تڙ‘ (درياءَ جو
ڪپر يا ڪنارو) ٿيو آهي؛ ان طرح ’ٺٽ‘ معنيٰ آهي ”ڪنهن واهه يا درياهه وٽ ٻڌل ڳوٺ
جتان پتڻ اُڪري پار پهچجي“.

ڀيرومل مهرچند آڏواڻي ’سنڌ جو سيلاني‘ ڪتاب ۾ لکيو آهي ته ”هتي ڪنهن زماني ۾ مهاڻا
رهندا هئا، جي مڇي مارڻ کان سواءِ پتڻ به اُڪاريندا هئا. اُها ’ٺٽ‘، ’ننگر‘ نالي
هڪڙي مهاڻي جي سڏبي هئي.“ ڀيرومل جو وڌيڪ خيال آهي ته ”عربي ۽ فارسيءَ ۾ ’ٽ‘ ۽ ’ٺ‘
نه هئڻ ڪري، پارسي زبان جي تاريخن ۾، ’ٺٽي‘ جي بدران ’تته‘ لکيل آهي.“ ڊاڪٽر نبي
بخش خان بلوچ لکي ٿو ته: ”ٺٽِي، ٺٽ ۽ ٺٽو، اُن بستيءَ کي چوندا آهن، جيڪا درياهه جي
ڪنڌيءَ يا ڪناري تي آباد ڪئي ويندي آهي“. ڊاڪٽر بلوچ صاحب ۽ مرزا قليچ بيگ صاحب جي
راءِ ۾ هڪجهڙائي آهي..

ٺٽي شهر جو بنياد ڪڏهن پيو ۽ اُن جو بنياد ڪنهن وڌو؟ اُن لاءِ به ماهرن جي راءِ ۾
گهڻو اختلاف آهي. تاريخن ۾ عام طور ائين لکيل آهي ته ٺٽي جو بنياد، سما گهراڻي جي
حاڪم، ڄام نظام الدين (ڄام نندي) پندرهين صدي عيسويءَ ۾ وڌو. ڄام نندي جي حڪومت جو
زمانو 1460ع کان 1508ع تائين ڄاڻايل آهي. ڄام نندو هڪ عالم، فاضل ۽ ديندار حاڪم هو.
ڊاڪٽر بلوچ ڄام نندي کي سنڌ جو ’هارون الرشيد‘ سڏيو آهي. سندس زماني ۾ سياحن،
واپارين، عالمن ۽ فاضلن کي هر طرح جون سهوليتون مليون. رعيت جي آرام ۽ آسائش لاءِ،
ڄام نندي پراڻي شهر جي آثارن مٿان نئين شهر جو بنياد وڌو، جيڪو ساموئي يا سماننگر
کان فقط ٽي ميل پري هڪ ڪشادي ميدان ۾ واقع هو. انهيءَ شهر ۾ 900 هه/ 1494ع، ڄام
نندي پنهنجو تخت گاهه قائم ڪيو. ٺٽي شهر جي قائم ٿيڻ جي سلسلي ۾، ميجر روارٽيءَ جو
خيال آهي ته: ٺٽي جو بنياد سما گهراڻي جي ٽئين حاڪم ’ڄام بابيني‘ (ڄام ٻانڀڻيي) وڌو
هو. ميجر راورٽيءَ ’ڄام بابيني‘ جي تخت نشينيءَ جو سال 50 1349ع ڏنو آهي. سندس خيال
موجب جڏهن سما لاڙ ۾ طاقتور بڻجي چڪا هئا، تڏهن هن ئي حاڪم (ڄام بابيني)،
’ساموئيءَ‘ جي ويجهو پنهنجي تخت گاهه لاءِ نئون شهر ٻڌايو، جنهن تي ’ٺٽو‘ نالو رکيو
ويو. ليڪن مختلف تاريخن جي مطالعي مان معلوم ٿو ٿئي ته ٺٽي جو بنياد سما دور کان
گهڻو اڳ پيو هو، هن سلسلي ۾ ڊاڪٽر احمد حسن داني لکيو ته ”ٺٽي کي سومرن جي حڪومت جي
آخري دور سان به ملائي سگهجي ٿو. هي شهر اُن وقت به چڱيءَ طرح آباد هو. تيرهين صدي
عيسويءَ ۾ ٺٽي جو شهر پنهنجي جاهه و جلال ۽ عظمت جي ڪري ڪافي شهرت حاصل ڪري چڪو هو.
جڏهن علاؤالدين خلجيءَ (1296 1316ع)، سومرن تي حملو ڪيو ۽ سندن تخت گاهه محمد طور
کي تباهه ڪيو، ته سندس وڃڻ کان پوءِ سومرن وري ٺٽي تي قبضو ڪيو.“.

ڊاڪٽر داني پنهنجي ساڳئي ڪتاب ۾ لکي ٿو ته ”ٺٽي شهر، سومرن جي دور ۾ گهڻي ترقي ڪئي.
ابن بطوطه جيڪو 34 1333ع ڌاري سنڌ ۾ سير لاءِ آيو هو، ۽ سيوهڻ کان ٻيڙيءَ ذريعي
لاهري بندر پهتو هو، تنهن ٺٽي شهر جي وجود ۾ هجڻ جي باري ۾ ڪوبه ذڪر نه ڪيو آهي،
جنهن مان ائين ٿو لڳي ته ٺٽي جو شهر اُن زماني ۾ آباد ڪونه هو“. ڊاڪٽر داني اڳتي
لکي ٿو ته ”ابن بطوطه جو اهو منفي رويو مناسب نه ٿو لڳي، ڇاڪاڻ ته کيس تغلق حاڪمن
جي ڀيٽ ۾ سما، خاندان جي باني ڄام اُنڙ جي باري ۾ پوري ڄاڻ هئي“. سيد حسام الدين
راشديءَ، امير خسرو دهلويءَ (651 725هه/ 1253 1324ع) جي ديوان ’تحفة الصغر‘ (671
هه) مان هڪ شعر هٿ ڪيو هو، جنهن ۾ ٺٽي جو ذڪر ملي ٿو.:

امير خسروءَ جي مذڪوره شعر مان اهو ثابت ٿو ٿئي ته تيرهين صدي عيسويءَ ۾ هو ٺٽي به
آيو هو، ۽ اُن زماني ۾ ٺٽي جو شهر، پنهنجي شان شوڪت جي ڪري ڪافي شهرت حاصل ڪري چڪو
هو. ٺٽي شهر جا سڀ کان آڳاٽا اُهڃاڻ ۽ نشان جنرل هيگ (Haig) جي ڪتاب ۾ به ملن ٿا.
هُو، ڪننگهام جي حوالي سان ٺٽي کي ’ميناننگر‘ ٿو سڏي. هن جي لکت مان ظاهر آهي ته:
’سڪندراعظم (328 ق. م) پٽيالا جي فتح کان پوءِ، ميناننگر جي حاڪم کي شڪست ڏئي، ڪجهه
لشڪر خشڪيءَ رستي روانو ڪيو هو“. جنرل هيگ جي اِن بيان مان اهو ثابت ٿو ٿئي ته ٺٽي
جو شهر سڪندراعظم جي حملي وقت به موجود هو. ٺٽي شهر جي بنياد پوڻ جي باري ۾ جنرل
هيگ جي راءِ ۾ يڪسانيت ڪانهي. هڪ طرف هُو ٺٽي کي ميناننگر ٿو ڪوٺي، جيڪو سڪندراعظم
جي حملي وقت به موجود هو، ته ٻئي طرف لکي ٿو ته ٺٽي جو بنياد 1340ع ۾ پيو. راشدي
صاحب جي راءِ موجب، امير خسرو دهلويءَ سندس مذڪوره ديوان 16 يا 19 ورهين جي عمر
تائين چيل غزلن کي مرتب ڪري تيار ڪيو هو. اُن ديوان ۾ هڪ غزل اُهو به آهي، جنهن جي
مطلع ۾ امير خسروءَ ’تته‘ جو قافيو ڪم آندو هو. هن غزل جي حوالي سان راشدي صاحب جي
اها دعويٰ آهي ته ”ٺٽو، سال 667 هه/1268ع 671 هه/1272ع ۾ نه فقط آباد ۽ معروف هو،
بلڪه ايترو بارونق ۽ متمدن شهر هو، جو شاعر اُتان جي خوبصورت گلن ۽ سروقد سهڻن جي
تشبيهه، پنهنجي محبوب جي تعريف ۾ ڪتب آندي آهي“. بهرحال ٺٽي جو اهو سمورو احوال،
سومرن جي دور ۾ هن شهر جي وجود ۾ هجڻ ۽ جاهه و جلال لاءِ وڏو ثبوت آهي.

سومرن جي زوال وقت سنڌ ۾ ڄامن سمن جي حڪمراني شروع ٿي. ڄام فيروزالدين انڙ 1350ع ۾
حڪمران بنيو. ٻن سالن جي حڪومت بعد انڙ جي وفات تي علاؤالدين ڄام جوڻو ۽ سندس
ڀائيٽو صدرالدين شاهه ڄام بابينو ثاني 1353ع ۾ سنڌ جا حڪمران بنيا. ان دور ۾ محمد
شاهه تغلق پنهنجي باغي غلام ’طغي‘ جي ڳولا ۾ سنڌ طرف ڪاهه ڪئي. محمد شاهه سونڍا وٽ
فوت ٿي ويو. ان ريت تغلقن جو حملو ختم ٿيو. فيروز تغلق مرحوم بادشاهه جو لاش کڻائي
سيوهڻ پهتو. جتي لاش کي امانت طور دفن ڪري، نئون بادشاهه فيروز تغلق دهلي روانو
ٿيو. 1365ع ۾ فيروز ٺٽي تي حملي آور ٿيو. پر کيس سوڀ حاصل نه ٿي. فيروز ٽن سالن بعد
1368ع ۾ وري سنڌ تي ڪاهي آيو. سيدن ۽ عالمن وچ ۾ پئي سمن ۽ تغلقن ۾ ٺاهه ڪرايو. ڄام
بابينو ۽ ڄام تماچي کي دهلي ۾ نظربند رکيو ويو. ان سان گڏ ڄام توڳاچيءَ جي حڪومت به
پوري ٿي. علاؤالدين ڄام جوڻو اڪيلي سر (ٻيو ڀيرو) سنڌ جو حڪمران بنيو. هن ارڙهن سال
بادشاهي ڪئي. 1388ع ۾ فيروز تغلق فوت ٿيو. ان بعد دهلي سلطنت ختم ٿيڻ شروع ٿي.
دهليءَ ۾ نظربند ڄام تماچي ٺٽي پهچي، ٻيهر سنڌ جي حڪومت سنڀالي. سندس چاچي ڄام جوڻي
جو دور پورو ٿيو. سنڌ جي درويشن ۽ شاعرن ڄام تماچيءَ جي آجيان ڪئي. شيخ حماد دعائيه
بيت چيو.:

’نوري ۽ ڄام تماچيءَ، واري داستان جو سورمو به هي ئي حاڪم هو. سيد حسام الدين
راشديءَ ’قصائد مطهر ڪڙهه‘ جو ذڪر ڪيو آهي، جيڪو ’مطهر‘ نالي شاعر 765هه/ 1363ع ۾
لکيو هو. هن سلطان فيروز شاهه جي مدح ۾ ٻه قصيدا چيا هئا، جن ۾ ٺٽي جو به ذڪر موجود
آهي..

ان ريت معلوم ٿئي ٿو ته ٺٽي جو شهر سمن جي حڪومت کان گهڻو اڳ، سومرن جي حڪومت جي
زماني ۾ به مشهور شهر هو. انهيءَ سموري وضاحت مان هيءُ ٿو ثابت ٿئي ته ٺٽو ڄام نظام
الدين جي دور حڪومت کان ٻه سو ورهيه اڳ، نه فقط موجود هو، بلڪه جاهه و جلال وارو
شهر ۽ سنڌ جو تخت گاهه به هو. ديبل جو نالو تاريخ جي صفحن تان 658 هه/ 1259ع کان
پوءِ گم ٿي ويو، ۽ 671 هه/ 1272ع کان اڳ، ٺٽو اُن (ديبل) جو قائم مقام بڻيو هو. وچ
۾ فقط 9 يا 13 سالن جو وقفو رهيو. امير خسروءَ جي شعر مان اهو معلوم ٿو ٿئي ته جنهن
زماني ۾ اهو شعر لکيو ويو هو، اُن وقت دهليءَ ۾، ٺٽي شهر ۽ اُتي جي ماڻهن جي
خوبصورتيءَ جي عام واکاڻ ۽ شهرت هئي، تنهنڪري اها ڳالهه مڃڻي پوندي (1) ٺٽو ۽ ديبل
هڪ ئي وقت موجود هئا. (2) ٺٽو 1253ع/ 651 هه ۾، امير خسرو جي ولادت کان به اڳ هڪ
آباد شهر هو، (3) ٺٽو شهر اڳ ۾ موجود هو، پر اُن کي اهميت ديبل شهر جي زوال کان
پوءِ ترت ملي. اهوئي سبب هو، جو ماڻهن جي ذهنن تان ديبل جو نالو اڃا لٿو ئي نه هو،
ته ٺٽي جي شهرت شروع ٿي وئي، جنهنڪري ماڻهن جي زبان تي ”ديبل ’ٺٽو“ گڏجي استعمال
ٿيڻ لڳا. (4) ڄام نندي جي دور (1460ع 1508ع) ۾ سنڌو درياءَ جي ڪلري شاخ، جنهن جي
اوڀر طرف ٺٽي جو شهر آباد هو، سڪي وئي، تڏهن اهڙي حالت ڏسي، ڄام نندي موجوده ٺٽي
شهر جي اُتر اوڀر طرف نئون شهر اڏايو هو. جيتوڻيڪ انهيءَ شهر جي آثارن جو هاڻي ڪوبه
وجود ڪونهي. ڪجهه عرصي کان پوءِ، درياهه جي شاخ، ڄام نندي جي ٻڌايل شهر کان هٽي،
پري وهڻ لڳي هئي. ان ڪري ڄام نندي جي اڏايل شهر جا ماڻهو ڏکڻ اوڀر طرف لڏي ويا.

ارغونن ۽ ترخانن جي زماني (926 هه1520ع/ 962 هه / 1555ع) ۾ به ٺٽي کي وڏي شهرت حاصل
هئي. مغلن جي زماني ۾ ٺٽو وڏي اوج تي رسيل هو. شهنشاهه اڪبر جي حڪومت واري زماني ۾،
مرزا جاني بيگ (حڪومت 983 هه/1575ع 1009هه/ 1600ع) سنڌ جو حاڪم هو. شهنشاهه اڪبر،
عبدالرحيم خان خانان کي سنڌ فتح ڪرڻ لاءِ چاڙهي موڪليو ۽ هو 1000 هه/ 1592ع ۾ سنڌ
تي ڪاهي آيو. ڪيترن ئي هنڌن تي لڙايون لڳيون. نيٺ ساڳئي ئي سال (1000هه/ 1592ع)
مرزا جاني بيگ هارايو. جنگ جي وقت جاني بيگ سڄي سنڌ ۽ خاص ڪري ٺٽي جو شهر مغلن جي
حوالي ڪرڻ نه ٿي چاهيو، تنهنڪري اميرن کي لکي موڪليائين ته ٺٽي جي شهر کي جلائي ڀسم
ڪري ڇڏيو. مرزا جاني بيگ نيٺ پيش پيو. خان خانان کيس عزت ۽ احترام سان اڪبري درٻار
۾ پهچايو، جتي شهنشاهه اڪبر مٿس مهرباني ڪري، سيوستان ۽ لاهري بندر کان سواءِ باقي
سڄو ملڪ کيس موٽائي ڏنو، ۽ سندس پٽ مرزا غازي بيگ کي گورنر مقرر ڪيو، جيڪو ان وقت
16 سالن جي عمر جو هو. مرزا غازي بيگ، علم ادب، فنونِ لطيفه ۽ تعميرات جي فن جو
شوقين هو. ٺٽي ۽ مڪليءَ تي هن جا تعمير ڪرايل ڪيترا يادگار موجود آهن. مرزا غازي
بيگ 1021هه/ 1612ع ۾ وفات ڪئي. کانئس پوءِ مغلن جا هڪ ٻئي پٺيان سٺ کان به وڌيڪ ٺٽي
لاءِ نواب (گورنر) مقرر ٿيا. ميان نور محمد جي دور ۾ 1150 هه/ 1737ع ڌاري هي سلسلو
ختم ٿيو. ان ريت سموري سنڌ ڪهلوڙن جي حاڪميت ۾ اچي وئي..

ٺٽي جي ذڪر دوران سيد حسام الدين شاهه راشديءَ، مڪلي نامه ۾ عثمان نالي هڪ شاعر جي
تصنيف ’مثنوي چتراوليءَ‘ مان ’دکني ٻوليءَ‘ ۾ هڪ شعر ڏنو آهي، جنهن ۾ شاعر جهانگيري
دور جو بيان ٿو ڪري. هن شعر ۾، هن شاعر ٺٽي جي جيڪا تعريف ڪئي آهي، تنهن مان اندازو
لڳائي سگهجي ٿو ته اُن زماني ۾ ’دکن ولايت‘ اندر به، ٺٽي ننگر جي وڏي شهرت هوندي
هئي. اهو شعر هن ريت آهي.:

ميان يارمحمد ڪلهوڙي، سنڌ جو تخت گاهه ٺٽي مان تبديل ڪري، خدا آباد مقرر ڪيو،
جنهنڪري ٺٽي جو جاهه و جلال آهستي آهستي ختم ٿي ويو..

سمن، ارغونن ۽ ترخانن جي دور ۾ ٺٽي ۾، ۽ مڪليءَ تي ڪيترائي مقبرا ۽ مسجدون تعمير
ٿيون. ساموئي ننگر ۾ شيخ حماد جو مقبرو، ۽ مڪليءَ تي ڄام نندي جو مقبرو، دولهه دريا
خان جو مقبرو، مرزا عيسيٰ اول جو مقبرو ۽ ڪي ٻيا مقبرا موجود آهن. ٺٽي شهر ۾ ترخان
دور ۾ دابگيرن (دبگرن) جي مسجد تعمير ٿي. تاريخ نويس اهو به لکن ٿا ته ترخان دور ۾،
دابگيرن (دبگرن) جي مسجد، ٺٽي شهر جي وچ ۾ هوندي هئي. مغلن جي دور ۾، هي شهر اُتر
طرف وڌڻ لڳو. جامع مسجد شهر جي انهيءَ حصي جي مرڪز ۾ هوندي هئي. مکيه شاهي بازار،
هن حصي جي اولهه طرف ۽ مغل باغ جي اوڀر طرف هوندي هئي.

ٺٽي شهر جي اڏجڻ يعني هن شهر جي قائم ٿيڻ ۽ ويران ٿيڻ جو دارومدار سنڌو درياهه جي
وهڪري، ۽ اُن جي تبديل ٿيڻ تي رهيو آهي. جاگرافيدانن جو خيال آهي ته مهراڻ درياهه
جي مکيه شاخ جڏهن هيلاين وٽ پهچندي هئي، تڏهن اُها وري ٻن شاخن ۾ ورهائجي ويندي
هئي، جن مان هڪ ’ڪلري شاخ‘ هئي، جنهن جي اولهه ڪناري تي ’ساموئي‘ يعني سمن جي آبادي
هئي. ڪلري شاخ، ساموئي ۽ مڪلي ٽڪريءَ جي ڀر وٺي، ڪلان ڪوٽ کان ڦرندي، گُجي ۽ گهاري
وٽان لنگهي، ڀنڀور ڏانهن وَهي، گهاري کاريءَ ۾ ڇوڙ ڪندي هئي. ڀنڀور جي ويجهو، هيءَ
شاخ ٻن نهرن ۾ ورهائجي ويندي هئي. هڪ نهر، ڀنڀور جو ڏاکڻيون طرف وٺي، سمنڊ ۾ ڇوڙ
ڪندي هئي. هن نهر کي ’سسئيءَ وارو درياهه‘ به چوندا هئا. ٻي شاخ اولهه طرف وٺي،
ڪورنگيءَ وٽ ’جهوڙي کاريءَ‘ ۾ ڪرندي هئي. مهراڻ جي ٻي شاخ، جيڪا هيلاين وٽان ڌار
ٿيندي هئي، تنهن کي ’بگهاڙ شاخ‘ چوندا هئا. هيءَ شاخ (بگهاڙ) ٺٽي جي اوڀر طرف کان
ٿيندي، ’پير پٺي‘ جي درگاهه واري ٽڪريءَ جي اوڀر وٽان ڦيرو کائيندي، موجوده شهر
’غلام الله‘ جو اُڀرنديون ڪنارو ڏيندي، ’وَر شهر‘ وٽان وڪڙ کائيندي، ميرپور ساڪري
ڏانهن رخ رکندي هئي ۽ اُتان لاهري بندر وٽ، سمنڊ ۾ ڇوڙ ڪندي هئي. هن شاخ مان
’حجامڙو‘، ’ستاهه‘ ۽ ٻيون نهرون نڪرنديون هيون. ٺٽو سنڌو درياهه جي هڪ شاخ جي ڪناري
تي آباد هوندو هو. درياهه جي انهيءَ وهڪري جي اوڀر طرف ’مهاڻن جي ٺٽ‘ نالي هڪ بستي
آباد هوندي هئي. ممڪن آهي ته اها ٺٽ، ’ننگر مهاڻي‘ واري هجي، جنهن جو حوالو ڀيرومل
مهرچند ڏنو آهي. ڊاڪٽربلوچ صاحب جو خيال آهي ته ”سما قبيلن انهيءَ ٺٽ کي آمد رفت،
رسل و رسائل ۽ تمدن لاءِ مناسب بستي سمجهي، ’سمڪيءَ‘ مان لڏي، هن(ٺٽ) کي اچي آباد
ڪيو، جا پوءِ ’ننگر ٺٽو‘ سڏجڻ ۾ آئي.“.

سمن جي حڪومت واري زماني ۾، ماموئي فقيرن جو چيل هي بيت به بستيءَ يعني ننگر ٺٽي جي
باري ۾ اُهڃاڻ ٿو ڏئي، جنهن ۾ فقيرن اها اڳڪٿي ڪئي هئي ته ننگر واري هيءَ بستي وري
ڦٽندي، تنهنڪري هنن فقيرن ٻڌايو هو ته ننگر شهر جي سدائين آباد هجڻ واري آسري تي،
اوڏانهن لڏي وڃي نه ويهجو. انهن فقيرن اهو مشورو پڻ ڏنو هو ته پراڻ درياهه جي به
ٻيءَ ڀر وڃي، پنهنجا گهرڙا نه اڏجو، ۽ اُتي به هميشه لاءِ آباد ٿي نه ويهجو. ماموئي
فقيرن جو مذڪوره بيت هن طرح آهي.:

پر جيئن ته درياهه جي شاخ جي وهڪري ۾ تبديلي اچڻ جي ڪري، هن شهر جي جاءِ وقوع ۽
نالي ۾ تبديلي ايندي رهي آهي، تنهنڪري هن وقت، هن شهر جي اُنهن پراڻن ماڳن ۽ آثارن
جو ڪوبه پتو نه ٿو پوي. اهو به ممڪن آهي ته سما قبيلن ’ساموئي‘ يا ’سڪي‘ ڇڏي، هن
بستيءَ کي نئين سر آباد ڪري هن جو نالو ’سما ننگر‘ رکيو هجي، ڇو ته مشهور مؤرخ ولبر
فورس پنهنجي مشهور ڪتاب ‘The History of Kathiawar’ ۾ لکي ٿو ته ”ول راجپوت جي
’ويراول‘ ڪاٺِي قوم جي هڪ حسين ڇوڪريءَ سان شادي ڪئي. اڳتي هلي سؤ راشٽر (ڪاٺياواڙ)
جو اُتر اولهه وارو حصو، ڪڇ کان آيل جاڙيجن جي سرگرمين جو مرڪز بڻجي ويو. هنن
انهيءَ ايراضيءَ ۾ پنهنجون پاڙون پختيون پئي ڪيون. پهرين جاڙيجا ۽ چوڙا سما جيسلمير
جي ڀاٽين سان شامل ٿي ويا، ڇو ته اهي ٻئي گهراڻا ٺٽي واري ’سماننگر‘ جي سردار،
’نرپٽ سمي‘، جي اولاد مان هئا. جڏهن چوڙا سما سؤراشٽر طرف نائين صديءَ جي پوئين حصي
۾ لڏي ويا، تڏهن سنڌ جي جاڙيجن سؤراشٽر طرف پنهنجا حملا شروع ڪيا“. ولبر فورس جي هن
راءِ مان اهو به ثابت ٿو ٿئي ته سماننگر (ٺٽو) نائين صدي عيسويءَ جي آخري حصي ۾ به
آباد هو، جتان چوڙا سما لڏي ڪڇ طرف ويا. ٺٽو شهر سومرن، سمن، ارغونن، ترخانن ۽ مغل
نوابن جي زماني تائين، يعني چار سئو کن سال، سنڌ جو تخت گاهه رهيو. انهن حڪومتن جي
زماني ۾ هي شهر علم ادب، فن ۽ ثقافت، صنعت ۽ هنر، تهذيب ۽ تمدن جو مرڪز رهيو.
اهڙيءَ طرح اسلامي ادبيات، مذهبي تعليم، تبليغ ۽ اسلامي فن جي فروغ جي ڪري، ايران،
افغانستان، شام، بغداد، بصري، سمرقند، بلخ، بخارا ۽ وچ ايشيا جي ٻين ملڪن ۽ شهرن
تائين، هن شهر کي گهڻي شهرت حاصل هئي. انهن ملڪن ۽ شهرن جا عالم، فاضل، اولياءَ،
اڪابر، فنڪار، صوفي بزرگ ۽ درويش، اُتان لڏي، هت اچي آباد ٿيا. اهوئي سبب آهي جو
اسلامي دنيا ۾ هي شهر ’بغداد ثاني‘ سڏجڻ لڳو. هت بيشمار مڪتب، مدرسا، درويشن جون
درگاهون، خانقاهون، آستانا ۽ اوتارا قائم ٿيا، جتي پري پري کان شاگرد، علم جي پياس
پوري ڪرڻ لاءِ ايندا رهيا. هي شهر علم ۽ هنر، مڪتبن، مسجدن، خانقاهُن، محلن، ماڙين،
باغن، باغيچن، گلن، ميون ۽ وڻج واپار جي ڪري دنيا ۾ مشهور ٿي ويو. سيد حسام الدين
شاهه راشديءَ، ”مڪلي نامه“ ۾ هن شهر جو مڪمل نقشو ڏنو آهي، جنهن ۾ سما گهراڻي جي
حڪومت واري زماني کان وٺي مغلن جي نوابن جي راڄ تائين، ۽ اُن کان پوءِ واري دور ۾،
هن شهر ۾ قائم ٿيل پاڙن، محل ماڙين، حويلين، بازارن، باغن، باغيچن، چؤڪن ۽ چؤرنگين
جا نشان ۽ نالا ڏنا آهن، مطلب ته ٺٽو يارهين صديءَ کان وٺي، ارڙهين صديءَ جي وچ
واري عرصي تائين، سنڌ جو اهم ترين شهر هو. سڄي اُتر هندستان ۾ ٻيو ڪوبه اهڙو شهر نه
هو. تاريخ طاهريءَ جو مصنف لکي ٿو ته ”حقيقت ۾ ٺٽي جو بنياد ڪنهن اهڙي سڀاڳي گهڙيءَ
۾ پيو هو، جو هتي جي رهواسين، رنج ۽ تڪليف ڪڏهن به نه ڏٺي آهي؛ جيڪي ڪجهه وٽن آهي،
اُن تي قناعت ڪندا آهن؛ جهڙو آرام ۽ خوشي هنن کي نصيب آهي، اهڙي ٻئي ڪنهن به هنڌ
ورلي لڀندي“.

سترهين صديءَ جي هڪ مقامي مؤرخ، فريد بکريءَ جو رايو آهي ته ”ٺٽي کي ڌرتيءَ جي جنت
سڏي سگهجي ٿو. هتي جي رهواسين ڪڏهن به ڏکن جي گهٽيءَ ۾ پير نه پاتو آهي. هنن جي
دلين تي خوشي ۽ راحت آهي، ۽ ٿورن لفظن ۾ ائين کڻي چئجي ته ٺٽو ’عراق ثاني‘ آهي“.
ٺٽي شهر جي شاهوڪاري ۽ تونگري، انهيءَ حقيقت مان ئي پڌري ٿي ٿئي ته جڏهن پورچوگيزن
جي ڪمانڊر، پيڊرو، مرزا عيسيٰ ترخان جي چوڻ تي، سندس مدد لاءِ، 1555ع ۾، ٺٽي تي
ڪاهيو، ۽ پوءِ مرزا عيسيٰ کي شهر ۾ نه ڏسي هن (پيڊرو) سخت ڪاوڙ ۾ اچي، ٺٽي جي شهر
کي باهه ڏياري ڇڏي. انهيءَ باهه ۾ ويهن لکن سونين مهرن جي ملڪيت سڙي ناس ٿي وئي.
ٺٽي جي ڦرلٽ مان پورچوگيزن کي ايترو ته مال غنيمت حاصل ٿيو، جو ايشيا ۾ شايد ئي
ڪٿان کين يا ٻين حملي آورن کي مليو هجي. اهڙيءَ طرح ’نڪولس وٿنگٽن‘ 14 1613ع ۾،
پورچوگيز سياح ’مانرڪ‘ 1641ع ۾، ڊچ سياح ’منوڪي‘ 1659ع ۾ ۽ انگريز سياح ’اليگزينڊر
هئملٽن‘ 1699ع ۾ ٺٽي آيا هئا. انهن مان هرهڪ ٺٽي جي تعريف ڪئي آهي. انهن مان هئملٽن
لکي ٿو ته ”هي شهر ملڪ جي وڏي مارڪيٽ آهي. هيءُ هڪ تمام وڏو آسودو شهر آهي. اٽڪل ٽي
ميل ڊگهو ۽ ڏيڍ ميل ويڪرو آهي. لاهري بندر کان هي شهر چاليهه ميل پري آهي؛ منجهس
اولهه طرف هڪ وڏو قلعو ۽ پناهه گاهه آهي، جنهن ۾ پنج هزار ماڻهو ۽ گهوڙا رهي سگهن
ٿا، جن جي رهڻ لاءِ جايون ۽ طبيلا آهن. انهيءَ قلعي ۾ نواب جي رهڻ لاءِ عاليشان
محلات آهي. ٺٽو، سنڌونديءَ کان ٻه ميل پري آهي. درياهه مان نهرون ڪڍي، شهر ۾ پاڻي
پهچايو ويندو آهي. شهر جي چوڌاري، بادشاهه جا تمام عمدي طرز جا ۽ وڻندڙ باغ آهن، جن
۾ هر قسم جا گل ڦل ۽ ميوا ٿيندا آهن. انهن باغن ۾ ڏاڙهون ته خاص قسم جا ٿيندا آهن.
اهي اهڙا ته لذيذ ٿيندا آهن، جن جهڙا مون زندگيءَ ۾ ڪڏهن چکيا به نه آهن. هي شهر
دينيات، فلسفي ۽ سياسيات جي علمن کان گهڻو مشهور آهي. هت چار سئو مدرسا آهن، جن ۾
مٿي ڄاڻايل مضمونن کان سواءِ، ٻيا مضمون به پڙهايا ويندا آهن. انهن کان سواءِ هتي
هندن جا گروڪل به آهن، جيڪي يونيورسٽين جهڙو درجو رکن ٿا. ٽي سال اڳ يعني 1696ع ۾
هن ملڪ ۾ پليگ جي وبا اهڙي ته اچي پئي، جو اُن ۾ صرف ٺٽي شهر ۾ اَسي هزار ماڻهو موت
جو شڪار ٿيا ۽ اڌ کان وڌيڪ شهر خالي ٿي ويو. هن شهر جي اوڀر طرف، پورچوگيزن جي هڪ
ديول ٺهيل هئي، جنهن جي ٻاهرين ڪوٺيءَ ۾ مقدس درويشن ۽ بزرگن جون پراڻيون تصويرون
ٽنگيل هيون“. سترهين صديءَ جي آخري ڏهاڪي ۾ ٺٽي جو ستارو بدلجڻ لڳو ۽ اُن جو زوال
شروع ٿيو، ڇاڪاڻ ته ميان يار محمد ڪلهوڙي (حڪومت 1700 کان 1718ع)، پنهنجي آزاد
حڪومت قائم ڪندي ئي، پنهنجو تخت گاهه، خداآباد کي بنايو. پوءِ هي شهر آهستي آهستي
ڦِٽندو ويو، ۽ ماڻهو هتان لڏي، تخت گاهه طرف وڃڻ لڳا. ايتري قدر جو 1809ع ۾ (ميرن
جي دور ۾) جڏهن ’هينري پاٽنجر‘ هت آيو، تڏهن هُن، هِن شهر کي کنڊرن جي صورت ۾ ڏٺو.
هُو لکي ٿو ته ”اسان تباهه ۽ ويران ٿيل کنڊرن مان تمام گهڻو مفاصلو پنڌ هلياسين، ۽
تنهن کان پوءِ شهر جي آباديءَ واري علائقي ۾ پهتاسين“.

”نادر شاهه جي حملي (1152هه/ 1739ع) وقت ٺٽي ۾ چاليهه هزار ڪوري هئا، ۽ ويهه هزار
ٻيا ڪاريگر هئا. اُن کان سواءِ صراف، اناج جا واپاري ۽ ٻين جدا جدا جنسن جا سٺ هزار
تاجر هئا“. اهڙيءَ طرح مسٽر سمٿ، ڪراچي ضلعي جي گزيٽيئر ۾ لکي ٿو ته ”ٺٽي جو ريشمي
۽ سوٽي ڪپڙو يورپ جي ملڪن ۾ مشهور هو. قلمي شورو وڏي مقدار ۾ ملندو هو. انهيءَ ڪري
ايسٽ انڊيا ڪمپنيءَ قلمي شوري صاف ڪرڻ جا هت ڪارخانا لڳايا“. جنهن زماني ۾ اورنگزيب
عالمگير ملتان جو گورنر هو، اُن زماني ۾ سنڌ جو ملڪ به سندس نظامت هيٺ هو. اُن
زماني ۾، هُن پنهنجي والد، شهنشاهه شاهجهان، کي سنڌ جي باري ۾ ڪيترائي خط لکيا هئا.
انهن خطن مان معلوم ٿو ٿئي ته اورنگزيب وقت بوقت ٺٽي جا تحفا شهنشاهه شاهجهان جي
خدمت ۾ موڪليندو رهندو هو. اُنهن تحفن ۾ ٺٽي جون لونگيون، ڇيٽون، ٺٽي جي ٻين ميون
سان گڏ بيداڻا ڏاڙهون ۽ ڪپڙو، خاص طور شهنشاهه شاهجهان کي موڪليندو هو.

بهرحال موجوده وقت ٺٽي جي پراڻي جاهه و جلال، بادشاهن جي محلن ۽ ماڙين، نوابن جي
قلعن ۽ ڪوٽن جو ڪوبه نشان هت موجود ڪونهي. البت مختلف خاندانن جي پراڻن پاڙن، محلن،
بازارين، حويلين، مسجدن جا نالا يا انهن مان ڪي مسجدون ۽ حويليون موجود آهن. اهڙيءَ
طرح مڪليءَ تي سمن، ارغونن ۽ ترخانن جي دور ۾ تعمير ٿيل مقبرن ۽ مسجدن کان سواءِ،
ٺٽي شهر ۾ ڪي جايون، پاڙا ۽ بازاريون اڄ به شهر جي عظمت جي شاهدي ڏين ٿيون. اُنهن ۾
خاص هي آهن: مير احمد بيگ محلو، مُلا محمد علي محلو، خواجه شڪر محلو، ساگر محلو،
سُرهين جو محلو، محلو ڪِشمِشيان، محلو سنگتراش، محلو نقارچين، مغل واڙو، محلو غله
بازار، محلو مسڪر، سهتيه محلو، تندسر محلو، محلو ٺٺ مولو، محلو قاضيان، محلو رضوي
سادات، محلو ميرڪي سادات، اميرخاني محلو، شڪرالاهي سادات محلو، محلو انجوي سادات،
جمنا سرزمين، اسلام پوره محلو ۽ پلنگ پاڙو. انهن محلن ۽ پاڙن کان سواءِ هت ڪيتريون
ئي مسجدون ۽ مندر به آهن، جيڪي پنهنجن سينن ۾ اڄ به مختلف دورن جا داستان سانڍيندا
اچن. اُنهن ۾ مسجد ولي نعمت، جامع فرخ، اميرخاني مسجد، محلو تند سر مسجد، دابگير
(دبگر) مسجد، مُلا ملوڪ شاهه واري مسجد، مسجد لکي، مسجد اسلام پوره، مسجد ابوالقاسم
نقشبندي ۽ مخدوم محمد معين مسجد. اهڙيءَ طرح هيٺيون حويليون اڄ به مشهور آهن: خسرو
خان حويلي، عرب ڪوڪي حويلي، خشتي حويلي، قاضي ابراهيم حويلي، مرزا فتح علي بيگ جو
محلات ۽ مرزا عظيم الدين جو بنگلو. هيٺيان چؤڪ ۽ بازاريون اڄ به جهونن ماڻهن کي ياد
آهن: چؤڪ عبدالغني، چؤڪ ملڪ مانِ، جملي پير جو ميدان، غله بازار، مرزائي بازار،
گودڙي بازار، گدا بازار، پٽيهٽ بازار، اميربيگ بازار، بازار قصاب، گلن جي بازار ۽
مڇي بازار. انهن کان سواءِ ٺٽي جا هيٺيان باغ اڄ به مشهور آهن؛ مير ابو تراب باغ،
مير سيد علي (ثاني) شيرازي باغ، خورشيد باغ ۽ مُشڪين باغ.

هن شهر تي وڏي تحقيق جي ضرورت آهي جنهن ۾ هن شهر جي تاريخ، تهذيب ۽ تمدن، وڻج
واپار؛ هتي جي ماڻهن، سندن سماجي زندگي، ريتن رسمن ۽ سندن نسبي ۽ نسلي تاريخ تي
تحقيق کان سواءِ هتي هڪ ميوزيم هئڻ گهرجي، جنهن ۾ اُهي سڀ شيون گڏ ڪري رکجن، جيڪي
هن شهر جي مطالعي جي سلسلي ۾ مددگار بڻجن. ٺٽي شهر جا آڳاٽا آثار: ٺٽو شهر، جيڪو هن
وقت ضلعي صدر مقام آهي، سو ڪڏهن ۽ ڪيئن وجود ۾ آيو، سا حقيقت راز ۽ اسرار جي پردن ۾
ڍڪيل رهي آهي. سنڌ جي روايتي داستانن موجب ٺٽي شهر جو بنياد به اوترو ئي قديم آهي،
جيترو قديم شهر ملتان جو. اهڙن داستانن جي هڪ راويت مطابق چئن زائفائن مان (جن چئني
مان هرهڪ اها دعويٰ ٿي ڪئي ته هُوءَ سڀني ۾ وڏي آهي) هڪ چيو ته.:

ٺٽي جي بڻ بنياد بابت امير خسرو جي شعر چوڻ واري سٽ تي به تحقيق جي ضرورت آهي. هڪ
ڳالهه يقيني آهي ته ٺٽي جي ابتدائي آباديءَ وارو دور اهوئي ساڳيو آهي، جڏهن
سنڌونديءَ جي وچ وارو وهڪرو تبديل ٿيو، ۽ جڏهن سومرا خاندان جي حڪمراني زوال پذير
هئي، ان جو اصل سبب اهو هو ته سنڌوندي پنهنجي ”پراڻ سرشتي“ وارو وچيون وهڪرو تبديل
ڪري، اولهه طرف رخ ورتو هو، جنهن کي ٺٽي وارو سلسلو“ چئي سگهجي ٿو. زوال پذير سومرن
جي خوشحاليءَ جو دارومدار ئي انهيءَ پراڻ سلسلي تي هو، جنهن ۾ پوءِ پاڻيءَ جي آوت
گهٽ ٿيندي وئي، نتيجي ۾ هن طرف جا فصل متاثر ٿيڻ لڳا ۽ علائقي جي اقتصادي حالت
ڪمزور ٿيڻ لڳي. ٺٽو ان وقت تائين هڪ ننڍي يا وڏي ننگر جي حيثيت حاصل ڪري ملڪ جي
گاديءَ جو هنڌ بنجي چڪو هو. هي دور تيرهين صديءَ جي آخر کان چوڏهين صديءَ جي وچ
تائين جو دور هو. ان ۾ به شڪ نه رهيو آهي ته ٺٽو سنڌونديءَ جي پيدا ڪيل بستي هئي، ۽
هن سنڌوءَ جي ڪُک مان ان وقت جنم ورتو، جڏهن ندي پنهنجو وچيون پراڻ سلسلي وارو
وهڪرو مَٽي گهڻو اولهه طرف ٺٽي وارو رخ اختيار ڪيو. خود لفظ ”ٺٽه“ جي معنيٰ مان
انهيءَ حقيقت جي ڪافي حد تائين تصديق ٿئي ٿي.”ٺَٽِي“، ”ٺٽ“ ۽ ”ٺٽو“، ٽيئي لفظ هڪڙي
ئي صفتي معنيٰ رکندڙ آهن، جنهنجو مطلب آهي سنڌونديءَ جي ڪناري واري عارضي بستي.
جنهن ۾ فقط ماڇي مهاڻا مڇيءَ جو شڪار گڏ ڪري رکڻ ۽ نيڪال ڪرڻ لاءِ ڪتب آڻيندا هجن،
اُن آباديءَ کي ’مياڻي‘ يا ’مياڻ‘ سڏبو آهي، پر جي اها آبادي جهجهي آهي ۽ ان ۾
مهاڻن کان سواءِ هاري ناري چوپائي مال جي ڌڻن سان ٿانئيڪا آهن ته پوءِ ٿوري مال
واري وسنديءَ کي ٺٽي (ٺٽي معنيٰ ڌڻ)، ان کان وڌيڪ ڌڻ ڌنارن واري وسنديءَ کي ”ٺٽ“ ۽
اڃا به وڌيڪ گهڻي ڌڻ ڌنارن جي وسنديءَ کي ٺٽو چئبو. اهڙا نالا فقط اهڙين وسندين تي
رکيل ٿين ٿا، جيڪي لازمي طرح تي مکيه درياهه جي ڪپ يا ڪنهن دائمي وسندڙ شاخ تي آباد
ٿيل هجن. سنڌونديءَ ۽ ان جي ڦاٽن تي ڪيتريون ئي ٺٽيون ۽ ٺٽ موجود هئا؛ مثلاً ٺٽ
ڳوراهو ۽ ٺٽ هوتچند وغيره، پر تاريخ ۾ انهن مان فقط وڏي ۾ وڏي وسندي يعني ”ٺٽي“ جو
ذڪر موجود ۽ مشهور آهي. ٺٽي جي موجوده محل وقوع يا بيهڪ توڙي ان جو چوڦير پراڻي
سنڌوندي ۽ ان جي شاخن جي پاتالن جي ان سان سڌي سنئين سنٻنڌ جي صورتحال مان اها
تصديق ٿئي ٿي ته ٺٽو سنڌونديءَ جي شاخن جي وچ ۾ واقع هو؛ ان جي معنيٰ ته هيءَ وستي
آبڪلاڻيءَ جي موسم (مئي، جون کان آگسٽ ۽ سيپٽمبر) دوران پوريءَ طرح محفوظ رهندي
هئي. ان حقيقت جي تصديق فيروز شاهه تغلق جي ٺٽي خلاف مهمن (1350 1368ع) ۽ ان بعد
شاهه بيگ ارغون جي هٿان ٺٽي جي فتح (1520ع) بابت تاريخ ۾ ڏنل حوالن مان به ٿئي ٿي.
مکيه درياهه، نواب شاهه (موجوده بينظير آباد) ۽ سڪرنڊ تعلقن جي ايراضين ۾ ڪنهن هنڌ
تي پراڻ ڏانهن رخ رکندڙ پنهنجو اوڀر ڏکڻ وارو وهڪرو مَٽي، اولهه ڏکڻ طرف موڙ کاڌو.
درياهه جي انهيءَ نئين وهڪري، شهدادپور، نصرپور ۽ ٽنڊي محمد خان جو رخ ورتو ۽ اڳتي
وري ڏکڻ اولهه طرف موڙ کائي ٺٽي ڏانهن رخ رکيو. درياهه اتر ۾ چليا ۽ ڏکڻ ۾ خان
سومرا ڳوٺ واري ايراضيءَ مان ڪنهن هنڌان پنهنجي مکيه وهڪري ۾ ڦيرو کائي وڃي ڏاکڻيون
پاسو ورتو ۽ اهڙيءَ ريت ٺٽي واري ايراضيءَ جي اُڀرندي لڳ ويجهو ٿي وهڻ لڳو. ڏکڻ طرف
موڙ واري ور وٽان نديءَ جي هڪ معاون شاخ ان کان ڪٽجي جدا ٿي وئي، جا بعد ۾ انهيءَ
پراڻي ڪلريءَ جي خشڪ ڍوري ۾ داخل ٿي وئي، جيڪو اسلامي دور کان گهڻو اڳ هڪ مکيه
درياهه هو، بعد ۾ اها شاخ اڳتي ٻن شاخن ۾ ڦٽي نڪتي. جن مان هڪڙي شاخ اتر ۽ مڪليءَ
جي ٽڪرين وچان وهندي اڳتي ڏکڻ اولهه طرف گهاري جي رخ تي وهڻ لڳي، جڏهن ته ٻي شاخ
مڪليءَ واري ٽڪري جي اُڀرندينءَ ڪڇ مان ڦيرا کائي پوءِ ڏکڻ طرف وهڻ لڳي. سنڌونديءَ
جي وهڪري ۾ انهيءَ تبديليءَ جي نتيجي ۾ سمن جا اهي راڄ، جيڪي مڪلي واري ايراضيءَ ۾
آباد هئا، سي ججهي ۽ دائمي وهندڙ پاڻيءَ مان سکيا ٿيا. سمن جي پهرين اهم وسندي،
جيڪا سندن راڄ يعني ساموئيءَ جي نالي سان مشهور ٿي، ۽ جيڪا سندن جاگيرداري اقتدار
جو ابتدائي مرڪز پڻ ٿي، سا مڪلي ٽڪريءَ جي بلڪل اُترئين ڇيڙي وٽان وهندڙ ۽ گهاري
طرف ويندڙ شاخ جي کاٻي ڪپر (ڏکڻ طرف) تي آباد هئي. ان بعد سندن زرخيز زمينون مڪليءَ
جي ٽڪرين جي اولهه طرف وڌنديون ۽ پکڙنديون ويون. تڏهن کان ئي اهو علائقو ’سمڪي‘
(يعني سمن جو علائقو) سڏجڻ لڳو. روينيو سرشتي جو اهو سرڪل، جنهن ۾ اها ايراضي شامل
آهي، سو اڄ تائين انهيءَ ئي ’سمڪي سرڪل‘ جي نالي سان سڏجي ٿو. سمن جي ٻي بستي مڪلي
سلسلي جي اُڀرندينءَ ڪڇ مان وهندڙ شاخ جي اُڀرندي (کاٻي) ڪپر تي وڌڻ ويجهڻ لڳي. هڪ
طرف انهيءَ وسنديءَ جون زمينون وڏين زرخيز ڊيلٽائي ايراضين واريون هيون، جيڪي اُن
جي اوڀر ۽ ڏکڻ_ اوڀر طرف پکڙيل هيون، ته ٻئي طرف انهيءَ شاخ جو اولهائون ڪنارو
مڪليءَ جي ٽڪريءَ سببان پاڻيءَ جي کاڌ کان محفوظ ۽ مستحڪم هو، جنهنڪري ان جا گهاٽ
ڏاڍي سهوليت ۽ سهنج وارا هئا. اها آبادي، جا هونئن بنيادي طور محض هڪ مڇي مياڻ رهي
ها، سا نيٺ هڪ ٺٽي بنجي وئي ۽ پوءِ وڌي تهان وڏو ٺٽ بنجي وئي. سمن حاڪمن جڏهن اهو
محسوس ڪيو ته اها صورتحال آمد رفت ۽ نقل حمل لاءِ وڌيڪ سڻائي ۽ فائديمند آهي ته هنن
ساموئيءَ مان پنهنجا ديرا کڻي اچي انهيءَ ”ٺٽ“ ۾ قائم ڪيا، نتيجي طور اهو ٺٽ سرڪاري
ننگر (راڄڌاني) بنجي ويو. اهوئي ننگر بعد ۾ جلد پنهنجي ايراضيءَ ۽ پکيڙ ۾ وڌندو نيٺ
وڃي وڏو ٺٽو ٿيو ۽ پُر اثر نالي سان مشهور ٿي ويو. محقق انهيءَ خيال جا آهن ته شهر
جا جيڪي ڀاڱا ٻين جي ڀيٽ ۾ وڌيڪ مٿانهان آهن، سي ئي ان جا قديم حصا آهن. هيٺينءَ
وچور موجب، ڄاڻايل ڀاڱا شهر جا اوائلي مٿانهان حصا سمجهيا وڃن ٿا.:

شاهجهان واري جامع مسجد جي بنياد پوڻ کان اڳ اها مسجد، جامع مسجد طور استعمال ٿيندي
هئي. ”مسجد ولي نعمت“ ۾ هڪ مدرسو به هو، جنهن ۾ مشهور صوفي بزرگ شاهه مراد (93
831هه/ 87 1427ع) تعليم ورتي هئي. انهيءَ مان ظاهر ٿئي ٿو ته سمن جي حڪمرانيءَ جي
پوئين دور ۾ ان اولهائين ڀاڱي جي اتر وارو پاسو مکيه شهري علائقو هو.

سمن جي حڪمرانيءَ ۾ اوائلي دور وارو قديم ٺٽو ڪٿي واقع هو؟ انهيءَ ڏس ۾ هتي ٻه اهڙا
اهم پاڙا آهن، جيڪي شهر جي بنيادي قدامت ڏيکارين ٿا. جن مان هڪڙو آهي اسلام پوره
وارو پاڙو، ۽ ٻيو آهي ”ٺٽ پاڙو يا ٺٺ پاڙو“، جيڪو تاريخي لحاظ سان هڪ اهم پاڙو آهي.
اهو پاڙو اسلام پوره پاڙي جي ڏکڻ ۾ آهي. هن وقت انهيءَ ٺٽ پاڙي ۾ جايون جڳهيون ڪي
گهڻي تعداد ۾ باقي نه رهيون آهن، ڪنهن وقت اهو محلو ايراضيءَ ۾ چڱو وڏو هو. شهر جي
هن حصي جي سڀ کان اهم ڳالهه اها آهي جو ان جو اهو قديم نالو يعني ”ٺٽ يا ٺٺ“ اڄ
تائين باقي رهيو آهي. 20 1915ع تائين اتي ميمڻ قبيلي جا ڪيترائي گهر موجود هئا، جن
جي فردن کي عام طور تي سندن ٺٽ محلي جي نالي پٺيان ”ٺٽيار“ سڏيو ويندو هو. جن مان
مشهور شخص حاجي عبدالله ٺٽيار ۽ ورايو ٺٽيار، 1918ع کان اڳ گذاري ويا هئا، ٺٽي شهر
توڙي آسپاس ۾ جتن جو ڪافي تعداد صدين کان آباد آهي، جن کي ”نانگرائُو جت“ سڏيو وڃي
ٿو. محمد رمضان ميرجت چڱي ڄاڻ سڃاڻ وارو ماڻهو هو. هن ئي ڏاکڻي ڀاڱي ۾ هڪ ٻي ٺٽِي
(اوائلي آبادي) هئي، جنهن کي 866 کان 893 هجري (1462 کان 1488ع) دوران، درويش شاهه
مراد جي سفارش سان ڄام نندي جي وزير ”لکدير“ ۽ سندس پٽ ”مُولي“ وسايو هو، جنهنڪري
ان کي ”مولو ٺَٽي“ جي نالي سان سڏيو ويو. هيءَ ”مُولو ٺٽي“ ان وقت تائين موجود هئي،
جنهن وقت مير علي شير قانع تاريخ لکي رهيو هو. ٺٺ يا ٺٽ محلو جيڪو ڏکڻ ۾ آهي ۽
اسلام پوره محلو جيڪو اتر ۾ آهي، سي ٻئي محلا انهيءَ ڍنڍ مثل کڏ جي اوڀرين ڪپ تي
واقع آهن، جنهن کي.”تند سر“ سڏيو وڃي ٿو، جنهن جو پيٽو پڻ درياهه جي پيٽ سان وڃي ٿو
ملي. ”تندسر“ جي لغوي معنيٰ آهي پاڻيءَ جي هڪ ڀرپور وڏي ڇَرَ. انهيءَ جي پکيڙ ٺٺ
اسلام پوره واري اوڀرين ڪپر کان وٺي اولهه طرف مڪلي ٽڪريءَ جي لاهي تائين آهي.
پاڻيءَ جي اها ڍنڍ، جيڪا اڳئين درياهه يا ان جي ڪنهن شاخ جي پيٽ سان لاڳو هئي، سا
اڀرندي ڪناري تي ٻيڙين لاءِ هڪ مثالي لنگر گاهه جو ڪم ڏيندڙ هئي. پاڻيءَ جو جهجهو
مقدار هتي سڄوئي سال، يعني آبڪلاڻيءَ توڙي سياري ٻنهي موسمن ۾ موجود هوندو هو. ان
جي اوڀرين ڪپر تي موجود ٻن جليل القدر بزرگن، لال ڇٽي ۽ ابراهيم شاهه جا مقبرا اها
شاهدي ڏين ٿا ته هيءُ هنڌ هميشه هڪ مرڪز رهيو آهي. ان جي آمهون سامهون درياهه جي
اولاهين طرف مڪليءَ جي ٽڪريءَ جي ڪناري سان دريا خان جو ”ڪوٽ“ هو، جيڪو ڄام نظام
الدين جو وزيراعظم ۽ سپهه سالار هو. انهيءَ ڪري ئي وزيراعظم دريا خان شهر جي هن
قديم ڏکڻ اوڀر وارين ايراضين جي آبپاشيءَ جي مسئلي تي گهڻو ڌيان ڏنو ۽ مشهور ”علي
جان واهه“ (عرف خانواهه ڪئنال، جنهن کي هاڻي ”علي جاه“ سڏيو وڃي ٿو) کوٽايو. اهو
واهه ڪلريءَ مان پاڻي کڻي، ”وڏي الله کاهي“ (چئنل) وٽان ۽ پوءِ ”ننڍي الله کاهي“
(چئنل) وٽان وهندو هو. معلوم ٿو ٿئي ته انهيءَ علي جاهه واهه جو ٿورو پاڻي پوڇڙيءَ
جي ٻن کاهين مان (جن کي هاڻي ”گهاڙ مساڻ“ ۽ ”گهاڙ مڇي“ سڏجي ٿو) وهندو وڃي تندسر
ڍنڍ ۾ ڇوڙ ڪندو هو. آبپاشيءَ جي انهيءَ آڳاٽي سرشتي، بعد جي دورن ۾ ٻين واهن لاءِ
راهه هموار ڪري ڇڏي، جن ٺٽي جي اوڀر واري ايراضيءَ کي خوبصورت باغن واري سرزمين
بنائي ڇڏيو.

ڀيرومل مهرچند 1920ع ۾ هن شهر بابت لکي ٿو ته ٺٽي شهر ۾ ڪيتريون جايون ماڙين سان
آهن، مڪليءَ جي ٽڪري نزديڪ هوندي به ڪا پٿر جي جاءِ ڪانهي. شهر ۾ هندڪا پاڙا
جڳيسيا، ٽوٽائي سيٺين جو پاڙو ۽ پلنگ پاڙو وغيره آهن. ٻيو هڪ ”ٺٽ“ پاڙو آهي، جيڪو
اصل هڪ ننڍو ڳوٺ هو، جو پوءِ شهر سان گڏجي ويو آهي. انهيءَ ٺٽ تان ٺٽي ننگر تي نالو
پيو آهي. بازار جي ڀاڱن تي جدا جدا نالا رکيل آهن: مثلاً ڀڳڙا بازار، کجور بازار،
صراف بازار، ڦول بازار وغيره. بازار جي هڪ ڀاڱي جو نالو ”گيارس بازار“ آهي، اهو
نالو گيارس جي ڏينهن کائڻ جي سامان وڪڻڻ ڪري پيو. آڳاٽي وقت ۾ ٺٽي جا حاڪم جڏهن شهر
کي چڪر ڏيڻ لاءِ نڪرندا هئا، تڏهن گدا (فقير) کان بخشش گهرڻ لاءِ اِتي اچي ڪٺا
ٿيندا هئا، تنهنڪري اِهو نالو پيو..

ٺٽي ۾ مندرن، مسجدن ۽ قبن جو ڪاٿو ئي ڪونهي. جنگشاهيءَ وارو رستو وٺي اچبو ته
مڪليءَ جي ٽڪريءَ وٽ شنگهه ڀوانيءَ وارو مندر؛ ميونسپل ناڪي کان گُجي وارو رستو وٺي
هلبو ته منشا ديويءَ جو مندر؛ جي اندر بازار ۾ وڃبو ته چؤنڪ بازار ۾ مندر؛ جنهن جي
ڀر ۾ ننڍي جامع مسجد آهي. شهر جي ٻاهران مساڻي طرف کڏيءَ جو مندر ۽ ستين جو آستان
آهي..

ٺٽي جي شهر ڪنهن زماني ۾ راحت به ماڻي، ته عذاب به ڏٺا هئا. ٽي گهمرا ته باهه ۾
جليو. پهرين باهه شاهه بيگ ارغون 1521ع ۾ ڏياري، ٻيو گهمرو پورچوگيزن 1555ع ۾، ۽
ٽيون گهمرو 1591ع ۾. اڪبر بادشاهه جو لشڪر جڏهن ٺٽي تي ڪاهي ٿي آيو، تڏهن مرزا جاني
بيگ ڏٺو ته هاڻ ٺٽو هٿان ويندو، تنهن پنهنجي شهر کي پاڻهي باهه ڏياري! انهيءَ پوئين
دفعي ٺٽي جو شهر اهڙو جليو، جو وري پوريءَ طرح پاڻ سنڀالي نه سگهيو. ٺٽي جا سيد علم
جا صاحب هئا. سنڌي شعر پهريائين ٺٽي ۾ ٺهيو. پارسي شعر جوڙڻ لاءِ به هتي عمدا شاعر
هئا، جن جا ڪلهوڙن ۽ ميرن جي صاحبيءَ ۾ لوازما ٻڌل هئا، جي پوءِ انگريزن جي صاحبيءَ
۾ بند ٿيا، جنهنڪري پارسي علم کي ڌڪ پهتو. سنڌ جي هڪ تواريخ، مير علي شير قانع
ٺٽويءَ جي ٺاهيل آهي ۽ ”تحفته الڪرام“ جي نالي سان مشهور آهي. ڪلهوڙن جي صاحبيءَ ۾
ٺٽو وڏو واپاري مرڪز هو. 1758ع ۾، ايسٽ انڊيا ڪمپنيءَ پنهنجون ڪوٺيون ٺٽي ۽ اورنگا
بندر ۾، ميان غلام شاهه ڪلهوڙي جي اجازت سان وڌيون، پر 1775ع ۾ سندس پٽ ميان سرفراز
خان اُهي کڻائي ڇڏيون. ٺٽي ۾ عاليشان عمارتن جي به اڳي ڪمي ڪانه هئي. مرزا غازي بيگ
جي وقت ۾، ميان خسرو خان ٺٽي جو خودمختيار حاڪم هو، تنهن اڪيچار ناڻو خرچي، ٽي سئو
سٺ مسجدون، کوهه، پليون ۽ مسافرخانا وغيره جوڙايا هئا.

سياسي تاريخن ۾ به ٺٽي جو نالو بار بار آيو آهي. ٺٽي ۽ ان جي آسپاس پهريون دفعو
خليفي عبدالمالڪ امويءَ جي دور ۾ عرب وارد ٿيا. هي علائقو اول اموي خلافت ۽ پوءِ
عباسي مبلغن جي تابع رهيو. ايستائين جو سال 1025ع ۾، خليفي قادرباالله عباسيءَ
اُنهن کي ملتان ۽ اُچ مان ڌڪي ڪڍيو. 1026ع ڌاري محمود غزنويءَ جي وزير عبدالرزاق
سنڌ تي حملو ڪري، ٺٽو ۽ سيوهڻ فتح ڪري عربن کي ڀڄائي ڇڏيو. ٺٽي جي تاريخ ۾ ان کان
پوءِ جو دور نهايت خراب رهيو. حاڪم خود لٽ مار ۾ مصروف ٿي ويا. انهيءَ دور ۾ ئي
سومرن بغاوت ڪري ٺٽي تي قبضو ڪيو..

بعد ۾ 750 هه/ 1351ع ۾ سمن اقتدار تي قبضو ڪيو. اهي حڪمران ”ڄام“ چوائيندا هئا. ڄام
نندي يعني ڄام نظام الدين پٽ ٻانڀڻي جو دور سمن حڪمرانن جو سونهري دؤر هو. ڄام نندو
وڏو نيڪ ۽ علم دوست انسان هو. ڄام نندي چورن ۽ ڌاڙيلن کي ختم ڪرائي ڇڏيو. قاضي
عبدالله (جنهن جي قبر مڪليءَ تي آهي)، ان جي نماز ڄام نندي پڙهائي هئي. ڄام نندي جي
وفات کان پوءِ شاهه بيگ ارغون، (جيڪو بکر جو حڪمران هو)، ٺٽي تي پهريون حملو سال
1508ع ۾، ۽ ٻيو حملو 1521ع ۾ ڪيو، جنهن سان ٺٽي ۾ سمن جي حڪومت ختم ٿي. مرزا شاهه
بيگ چاهيو ٿي ته سنڌ کان سواءِ گجرات جي حڪومت به سندس هٿ اچي وڃي. مرزا عيسيٰ جي
زماني (975هه/ 1567ع) ۾، پورچوگيزن جمعي جي ڏينهن ٺٽي تي حملو ڪيو. ماڻهو جمعي نماز
ادا ڪري رهيا هئا. ”فرنگين شهر لُٽي، گهرن کي باهه ڏيئي ڇڏي. مرزا عيسيٰ ان وقت بکر
۾ هئو؛ کيس خبر ملي ته فوراً ٺٽي پهتو. هن شهر جي هڪڙي ديوار درياهه سان گڏ کڻائي ۽
هڪ نهر کوٽائي شهر ۾ اندر آندي. هن هڪڙو نئون قلعو ”شاه بندر“ به تعمير ڪرايو.

همايون جڏهن شيرشاهه کان شڪست کائي ڀڳو، تڏهن لاهور کان ٿيندو بکر پهتو ۽ پوءِ
اُتان نا اُميد ٿي ٺٽي ۾ آيو، پر مرزا شاهه حسن ساڻس جنگ ڪئي، تنهنڪري همايون لاچار
ٿي ايران ڏانهن هليو ويو. سال 1614ع ۾ ٺٽي کي مغلن الڳ صوبي جو درجو ڏنو. ٺٽي ۾
مغليه دور جي هڪ مسجد توجهه لائق آهي. شاهجهاني جامع مسجد، جيڪا 1054هه/ 1644ع ۾
تعمير ٿي. هي مسجد مير ابوالبقا امير خاني تعمير ڪرائي..

هي پرڳڻو سترهين صديءَ ۾، ٺٽي سرڪار جي چئن پرڳڻين مان هڪ هو. هن پرڳڻي ۾ چار
راڄڌانيون هيون: (1) ٺٽو، (2) چاچڪان، (3) نصرپور ۽ (4) چاڪر هالا. پهريون ٽيئي
راڄڌانيون، درياهه جي هِن ڀر ٺٽي جي پاسي اچي ٿي ويون ۽ چوٿين راڄڌانيءَ درياهه جي
ٻئي طرف هئي..

ٺٽي جو شهر ۽ پرڳڻي جي ڪافي ايراضي درياهه جي کاٻي ڪپ تي هوندي هُئي، جنهن مان سُڌ
پوي ٿي ته درياهه جيڪو ٺٽي ۽ مڪلي ٽڪرين جي اتر پاسي وَهندو هو، سو گجي ۽ ٺٽي جي
هاڻوڪي رستي کي وچان پار ڪري وهندو هو. پرڳڻي جا ڪجهه حصا ٽڪرين تائين ڦهليل هُئا،
جتي ڪهيري، ڪرمتي ۽ بلوچ، جيڪي حڪومت جا باغي هئا ۽ محال ڪوهستان ۽ ساڪري تعلقي جي
ڏکڻ اولهه ۾ رهندا هئا، اها آبادي مغل حڪومت جي تابع هئي.

ٺٽي جي راڄڌانيءَ جا رعيتي ماڻهو ڏاڍا ”مسڪين“ هئا ۽ ڪابه ڪُڌائي نه ٿي ڪيائون، پر
مهيرين ۽ نڱامرن جو هنن کي هر وقت خوف پئي رهيو، تنهنڪري ترخانن ٻنهي قبيلن جي
سردارن سان صلح ڪري کين اطاعت ۽ امن ۾ آڻي ڇڏيو. جڏهن ٺٽو جهانگير بادشاه جي
عملدارن جي ماتحتيءَ ۾ آيو، ان سان گڏ ڄام هالي ۽ راڻي عمر کي راضي ڪري، پنهنجي راڄ
سان آزاد ڇڏيو ويو، جيڪي هميشه ٺٽي جي صوبيدار جي خدمت ۾ رهندا هئا. پوءِ ملڪ جي
ضابطي ۽ بادشاهه جي حڪم سان ڪهيري ذات پنهنجي سردار ڄام هالي جي بادشاهي اقبال سان
مير ابوالبقا هٿان نيست ٿي ويئي، پر نڱامرين آڻ نه مڃي، تنهن هوندي به راڻو عمر،
جيڪو سندن سردار هو، سدائين فرمانبردار رهندو آيو.

هن شهر کي تاريخ جي روشني ۾ ڏٺو وڃي ته بارونق هجڻ سان گڏوگڏ علم ادب جو وڏو مرڪز
رهيو آهي. تاريخ جي آئيني ۾ هي شهر وڏن لاهن چاڙهن مان گذريو آهي. هي شهر رونقن ۽
شادابيءَ ۾ قرطبه ۽ بغداد جو همعصر هوندو هو. ٺٽو شهر ڪيترائي دفعا آباد ته ڪيترائي
دفعا برباد ٿيو آهي..

”آئين اڪبري“ ۾ لکيل آهي ته ”ٺٽو هڪ بندرگاهه هو. ملتان، لاهور، آگري ۽ احمد آباد
سان ٺٽي جا خاص واپاري ناتا هئا. هن شهر جو واپار گووا، سورت ۽ ملبار جي خاص
بندرگاهن تائين پکڙيل هو“. مرحوم پير حسام الدين شاهه راشدي پنهنجي ڪتاب ”ڳالهيون
ڳوٺ وڻن جون“ ۾ هن شهر جي تاريخ، تمدن، ۽ تهذيب جي باري ۾ ڪافي روشني وڌي آهي. هو
لکي ٿو ته ”ٺٽي شهر ۾ 164 ذاتين جا ماڻهو رهندڙ هئا، جن مان قديم ذات ميمڻ برادري
آهي. هن وقت به ميمڻ برادريءَ جا ماڻهو ٺٽي جي ڪافي محلن ۾ آباد آهن. مغلن جي دور ۾
به ٺٽي جو ڪاروبار تقريباً ميمڻ قوم جي هٿن ۾ هو.

مل شير، شيرخاناڻي، شاڪراڻي، شڪر الاھي، شاهه مبين، بٽواڻي، تندسر، کٽي محلو، مخدوم
محلو، پتي ھٽ، قاضي محلو، عقيلي محلو، گيدڙن جو محلو، عابداڻي، ڪشمشي محلو، بٺالا
محلو، چانداڻي محلو، عباسين جا ٻه محلا، لوھارن جو محلو، وڏن جو محلو، ڪاسائي محلو،
اميرخاني محلو (جامع مسجد جي اوڀر اتر ۾) انگريزن جو محلو، رضوي محلو، شيرازي محلو،
ڀاڀي محلو، جمال محلو، مس گر محلو.

محلن ۾ جدا جدا پاڙا آھن، جيڪي ذات يا ڪنھن بزرگ جي مزار جي نالي پويان سڏجن ٿا:
شاهه ڪمال پاڙو، کٽي پاڙو، کنڀاٽي پاڙو، سابوگر پاڙو، بخاري پاڙو، تندسر محلي ۾
واسواڻي پاڙو، ڪوٽائي پاڙو، وزن ڪشن جو پاڙو، غني پاڙو، ڀيلن جو پاڙو، حبشي پاڙو،
درسن جو پاڙو وغيره. ٻيا پاڙا ھي آھن. وارين جو پاڙو، سون پاڙو، دبائي پاڙو، ساد
پاڙو، لاسي پاڙو، حجام پاڙو، ماڻڪائي پاڙو، ميمڻ پاڙو، پلنگ پاڙو وغيره.

شاهه ڪمال (محلو مسگر) پير عباس ۽ مسجد (ڪشمش پاڙو) محمود شاهه جي مزار (مسگر محلو)
شاهه ڏنو مزار (مسگر محلو) بيبي قدم (مسگر محلو) لال شاهه بخاريءَ جي مزار (مسگر
محلو) شاهه مبين جي مزار (شاهه مبين محلو) خواجه اشرف صفي جي مزار (شڪرالاھي محلو)
شاهه لڌي جي مزار (کير بازار) يتيم مردان (واسواڻي مسجد) شاهه معظم ٻانگي جي مزار
(واسواڻي محلو) شاهه حسين جو مقبرو (ميروشاهه جو تلاءُ) شاهه ابراھيم جيلاني جي
مزار (تندسر محلو ڪنڀارن جي گھرن وٽ) نٿن شاهه جو مقبرو ۽ ڇتن شاهه جي مزار، شاهه
ابراھيم (ڇاپائي محلو) ٽن بيبين جون مزارون (تندسر ڇاپاٽي پاڙو) ميرو شاهه شيرازي
(ميرو شاهه جو کوهه)لال ڇتو (تندسر) مخدوم قاسم (تندسر ملاکڙي جو پٽ) شاهه برھان جي
مزار (تندسر سوني منڊين جو پاڙو) شاهه حسين جيلاني (تندسر ڇانگن جو ڳوٺ) بيبي راڻي
(تندسر عطارن جو پاڙو) حاجي سليمان جو مقبرو (تندسر ٽڪائين جو پاڙو) شاهه ابراھيم
جي مزار (مغل واڙو) بابو شاهه بودلو (مغل وارو محله اگر) شاهه ڏني ايسار جي مزار
(مغلواڙو ايسار) شاهه البو (پتڻ واري رستي تي) شاهه گوھر گنج (سھتيه گور گنج) شمس
تبريز ۽ ٻئي درويش جي مزار (گور گنج) محراب شاهه جي مزار (سھتيه گورگنج) علي شاهه
ناگائي (سھتيه گورگنج) ننگر فقير جي مزار (اگر) شاهه عبدالواحد جيلاني (مظبوطن جي
ڊٻ) حسين شاهه بخاري (اگر) پير دادن شاهه ۽ ٻيون تربتون (مھدوي رضوي محلو) شاهه
اسماعيل بخاريءَ جو مقبرو (اگر) لاکي شاهه جي مزار (اگر) ابراھيم شاهه بخاريءَ جي
مزار (اميرخاني قلعو) شاهه صدر لڪياري جي مزار (جامع مسجد جو دروازو محلو اميرخاني)
شاهه عبداللطيف (محلو اميرخاني) پير شاهه بخاري شيخ فريد شڪرگنج (غله بازار) شاهه
محمد مڪي (غله بازار جو ڇيڙو ھن بزرگ جي مزار ڪچي قلعي حيدرآباد ۾ به آھي) شاهه
حسين (غله بازار) شاهه مڪسين ۽ خاڪي شاهه (شاھي بازار) ابراھيم شاهه غازي (غله
بازار) سيد اسماعيل (محله خواجه شڪر) ملوڪ شاهه. پير سيبائتو ٻه تربتون گڏ (پلنگ
پاڙو) پير آرڏو (تندسر چانگ پاڙو) جاڙا پير ٻه قبرون (مخدوم محمد ھاشم جي گھر وٽ)
ٻڍل شاهه (کدڙن جي مڙھيءَ وٽ) شاهه گل ۽ شاهه گھوٽ (جمالين جي گرائونڊ ۾) لال ڇتو
(تار پاڙي ۾) شاهه بندر (ھنومان مندر جي پاسي ۾ مڪلي جي دروازي وٽ) پير جڏڙو (مشھدي
سيدن جي پاڙي ۾) وغيره.

مٿي ڄاڻايل پاڙن ۾ ڪيتريون ئي مسجدون جوڙايون ويون، جن جا نالا ڏجن ٿا: (1) مسجد
ولي نعمت، (2) جامع مسجد فرخ، (3) ميرڪن جي مسجد، (4) مسجد بزار اميربيگ، (5) مسجد
محله اگريا، (6) دابگير مسجد، (7) مسجد خضري، (8) اميرخاني مسجد، (9) شاھجھاني
مسجد، (10) حفظ الله خاني مسجد، (11) تندسر محلا مسجد، (12) محلي ملوڪ شاهه واري
مسجد، (13) مير عبدل علي واري مسجد، (14) محله مسگر واري مسجد، (15) مسجد لکي، (16)
مسجد اسلام پور، (17) قمري مسجد، (18) ميان ٺاري واري مسجد، (19) حاجي محمد قائم
مسجد، (20) مخدوم آدو مسجد، (21) مخدوم ابراھيم مسجد، (22) مخدوم محمد قاسم مسجد،
(23) مخدوم ابوالقاسم نقشبندي مسجد، (24) مخدوم محمد هاشم مسجد، (25) مسجد مخدوم
معين.

ڪجهه رھائشي جايون جيڪي اڃا موجود آھن. (1) خسروخان حويلي، (2) عرب ڪوڪي حويـلي،
(3) خـشـتـي حويـلـي، (4) قـاضـي ابراھيـم حويلي، (5) مزار فتح علي بيگ جو محل، (6)
مرزا عظيم الدين جو بنگلو.

(1) خواجه مير ابو تراب جو باغ، (2) سيد مير علي (ٻيون) باغ، (3) خورشيد باغ، (5)
مشڪن باغ.

(1) مرزائي بازار، (2) گودڙي بازار، (3) پتي سٽ بازار، (4) گدا بازار، (5) غله
بازار، (6) امير بيگ بازار، (7) بازار قصابان.

ٺٽو هن وقت سنڌ جو هڪ ضلعو آهي. هي حيدرآباد ڊويزن جي چئن ضلعن مان هڪ آهي. هن جي
اتر ۾ ضلعو ڄام شورو ۽ ضلعو ڪراچي، اوڀر ۾ ضلعو حيدرآباد، ڏکڻ اوڀر ۾ ڀارت ۽ ڏکڻ
اولهه ۾ عربي سمنڊ آهي. ميرپورساڪرو، سجاول، ٺٽو، شاهه بندر، ڪيٽي بندر وغيره هن
شهر جا مشهور تعلقا ۽ مشهور مقام آهن. هن ضلعي جي آبادي تقريباً ساڍن 11 لکن کان
مٿي آهي. ٺٽي ۾ ڪيترائي عالم، شاعر، اديب، ڪاتب، عابد ۽ زاهد موجود آهن، ۽ هنرمند
ماڻهن جي به ڪمي نه آهي، جيڪي پنهنجي هنر ۾ ڪمال رکن ٿا. هتي جيڪو سامان تيار ٿئي
ٿو، اهو عراق ۽ انگريزن جي مال کان ڪنهن به طرح گهٽ نه آهي.

موجوده شهر سنڌ جي سما خاندان پنهنجي حڪمرانيءَ جي دوران 1340ع ڌاري پنهنجي
درالسلطنت طور مڪليءَ جي دامن ۾ آباد ڪيو هو. ان وٽ سنڌو درياهه ٺٽي جي ڀر مان
وهندو هو. سترهين صدي ۾ تجارت جي لحاظ سان هندستان جو ڪوبه شهر ٺٽي سان برميچي نه
سگهندو هو. سنڌو درياهه جي رستي لاهور، ملتان، ۽ بکر مان ٻيڙين ۾ تجارتي قافلا ٺٽي
۾ پهچندا هئا. ارڙهين صديءَ ۾ ٺٽي تي زوال اچڻ شروع ٿيو. اوڻيهين صديءَ جي وچ ۾ هن
جي آبادي ٽن لکن مان گهٽجي صرف ستن هزارن تائين وڃي پهتي. پاڪستان ٺهڻ کان پوءِ هن
شهر ٻيهر ترقي ڪئي. ٺٽو شهر ڪراچيءَ کان 100 ڪلوميٽر ۽ ڪوٽڙيءَ کان 90 ڪلوميٽرن جي
مفاصلي تي آهي. هرقسم جي اچ وڃ جو ذريعو بسون، ڪوچ، ويگنون وغيره آهن. ٺٽي جي ويجهو
ريلوي اسٽيشن جنگشاهي آهي، جيڪا ٺٽي کان 13 ميلن پنڌ تي آهي. هتي کنڊ جا پنج
ڪارخانا آهن: ديوان شگرملز، ٺٽو شگر ملز، الآصف شگر ملز، شاهه مراد شگر مل ۽ لاڙ
شگر مل. هتي هڪ سيمنيٽ فئڪٽري پڻ آهي، جنهن سان هزارين ماڻهن جو روزگار وابسته آهي.
ٺٽو، ڪراچي شهر ۾ استعمال ٿيندڙ پاڻيءَ جي 60 سيڪڙو گهرج پوري ڪندو آهي. ڪراچيءَ کي
اهو پاڻي هاليجي ڍنڍ ۽ ڪينجهر مان ڏنو ويندو آهي. انهيءَ مقصد تحت گهاري ۾ هڪ فلٽر
پلانٽ نصب ڪيو ويو آهي. ڪپهه، ڪمند، ڪيلو، ڪڻڪ ۽ چانور هتي جي اهم زرعي پيداوار
آهن. ڪوٽڙي بئراج جون چار نهرون ٻنين کي سيراب ڪنديون آهن. هي ضلعو معدني دولت سان
به مالا مال آهي. مڪليءَ جي ويجهو تقريباً 20 ڪروڙ ٽن چُن جي پٿر جو ذخيرو دريافت
ٿيو آهي، جيڪو ڪراچي اسٽيل مل ۾ استعمال ٿئي ٿو.

2008ع وارين چونڊن ٺٽي ضلعي مان عبدالواحد سومرو ۽ اياز شاهه شيرازي ايم. اين. اي
چونڊيا ويا، جڏهن ته سنڌ جي ثقافت کاتي جي وزير سسئي پليجو، صادق علي شاهه (مرحوم
عبدالجليل ميمڻ جي وفات بعد چونڊيل)، شاهه حسين شاهه شيرازي، محمد علي ملڪاڻي ۽
محمد عثمان جلباڻي، صوبائي اسيمبليءَ جا ميمبر چونڊيا ويا.



https://sd.wikipedia.org/wiki/%D9%8A%D8%A7%D9%86%DA%AA%D8%A7_%DA%AA%D9%8F%D9%BE%D8%A7%D9%84%D8%A7

Ivan Daminikavich Lutsevich جو قلمي نالو يانڪا ڪُپالا Belarusian: Я́нка Купа́ла
July 7 [O.S. June 25] 1882 – June 28, 1942) هو.

Yanka Kupala (Janka Kupała, Belarusian: Я́нка Купа́ла; July 7 [O.S. June
25] 1882 – June 28, 1942) – was the pen name of Ivan Daminikavich Lutsevich
(Belarusian: Іва́н Даміні́кавіч Луцэ́віч), a Belarusian poet and writer. Kupala
is considered one of the greatest Belarusian-language writers of the 20th
century.

Kupala was born on July 7, 1882 in Viazynka, a folwark settlement near
Maladzyechna. His family was of Szlachta origins, although both of Kupala's
parents were employed as tenant farmers at the folwark. Kupala was thus
essentially born into a landless peasant class. Kupala received a traditional
Belarusian education, completing his studies in 1898. Following the death of his
father in 1902, Kupala worked a variety of short-term jobs, including as a
tutor, a shop assistant, and a record keeper.

Kupala's first serious literary attempt was Ziarno, a Polish-language
sentimental poem which he completed around 1903–1904 under the pseudonym "K-a."
His first Belarusian-language work ("Мая доля") was dated July 15, 1904.
Kupala's first published poem, "Мужык" ("Peasant"), was published approximately
a year later, appearing in Belarusian in the Russophone Belarusian newspaper
Severo-Zapadnyi Krai (Northwestern Krai) on May 11, 1905. A number of subsequent
poems by Kupala appeared in the Belarusian-language newspaper Nasha Niva from
1906 to 1907.

Kupala moved from Belarus to Vilnius in 1908, where he continued with his career
as a poet. The same year the first published collection of his poems, Жалейка
(The Little Flute) brought on the ire of the czarist government, which ordered
the book confiscated as an anti-government publication. The order for Kupala's
arrest was revoked in 1909, but a second printing was again confiscated, this
time by the local authorities in Vilnius. Kupala ceased working for the Nasha
Niva in order to avoid ruining the reputation of the newspaper.

Kupala left for St. Petersburg in 1909. The subsequent year saw the publication
of several works, including the poem Адвечная песьня (Eternal Song), which
appeared as a book in St. Petersburg in July 1910. Сон на кургане (Dream on a
Barrow)– completed in August 1910 –symbolised the poor state of Kupala's
Belarusian homeland. Kupala left St. Petersburg and returned to Vilnius in 1913.
Among those influencing Kupala in the 1910s was Maxim Gorky.

Kupala's writing changed to an optimistic tone following the Great October
Revolution of 1917. Among Kupala's numerous translations into the Belarusian
language was the internationalist-Marxist anthem The Internationale.
Nevertheless, Kupala maintained his connections with the anti-Soviet oriented
nationalist emigres of the Belarusian National Republic, who exhorted that he
join them in exile in Czechoslovakia during a trip abroad in 1927. At home, the
newly-established authorities considered him with some distrust–at times,
criticism of Kupala in the press mounted insofar as Kupala's activities were
regarded as too oriented around nationalism. This period stopped once Kupala
printed a public letter of apology in the 1930s.

Kupala was awarded the Order of Lenin in 1941 for the poetry collection Ад сэрца
(From the Heart).

With the Occupation of Belarus by Nazi Germany in 1941, because of being very
ill he moved to Moscow and then to Tatarstan. But even from there he wrote poems
supporting the Belarusian partisans fighting against Nazi Germany. He died
mysteriously in 1942 in Moscow, having fallen down the stairwell in Hotel
Moskva. The death was officially ruled to be accidental, but speculations about
suicide or murder still persist.

Kupala became recognised as a symbol of Belarusian culture during the Soviet
era. A museum, organised in Minsk through the efforts of his widow in 1945, is
the leading literary museum in Belarus. The western city of Hrodna is the home
of Yanka Kupala State University, established in 1978.



https://sd.wikipedia.org/wiki/%D9%87%D9%88%D9%85%D8%B1

قديم يونان جو مشهور شاعر هومر جا لڳ ڀڳ 850 قبل مسيح ۾ زندهه هجڻ جا نشان ملن ٿا.
ڪجهه اهل علم ان تاريخ کي 1200 ق م تائين ڊگهو ڪري وٺندا آهن. سندس مشهور رزميه
داستانون اليئڊ ۽ آڊيسي آهن. جرمني جي مشهور عالم فريڊريش آگسٽ وولف 1795ع ۾ هي
خيال ظاهر ڪيو ته اليئڊ ۽ آڊيسي جي مختلف حَسن کي ڪيترن ئي ڳائڻ وارن شاعرن تصنيف
ڪيو آهي. بعد ۾ انهن کي ايڊيٽر سهڙي ڪري ڪتابي صورت ڏني.

هن جي لکيل نظمن کي جيڪي هيڏي هوڏي پکڙيل هئا، انهن کي سڀ کان پهريان اربستا ڪورس
ڳڏ ڪيو. جيڪو ساموٿريس جو رهاڪو هو ۽ اسڪندريه ڪتب خاني جو مهتمم هو. 150 ق م ۾ ٻه
ايڊيشن شايع ڪيائون هن جي ڪلام جو سڀني مهذب ٻولين ۾ ترجمو ٿي چڪو آهي.



https://sd.wikipedia.org/wiki/%D9%85%D9%8A%D9%BD%D8%B1%DA%AA_%D9%86%D8%B8%D8%A7%D9%85

میٽرڪ نظام (Metric system) پيمائش جو ھڪ بين الاقوامي سطح تي متفق اعشاري نظام
آھي۔

عشاريه نظام: مفاصلي ماپڻ جو بنيادي -ايڪو- ” ميٽر “ آهي ، جيڪو خط استوا کان وٺي
اُتر قطب تائين واري مفاصلي جو هڪ ڪروڙئون حصو آهي ، يعني خط استوا کان وٺي اُتر
قطب تائين مفاصلي ۾ هڪ ڪروڙ ميٽر ٿين ٿا . ميٽر جي ڊيگهه عام طرح 37 ء 39 -انچ- آهي
. مفاصلي ماپڻ جي -جدول- ۾ 10 ميٽر= ڊيڪا ميٽر ، 100 ميٽر = هيڪٽو ميٽر ، 1000 ميٽر
= ڪلو ميٽر ، 1/10 ميٽر = ڊيسي ميٽر ، 1/100 ميٽر = سينٽي ميٽر . نهرين شين جو وزن
يا -تور- جي ماپ جو بنيادي -ايڪو- ” گرام “ آهي: 10 گرام = ڊيڪا گرام ، 100 گرام =
هيڪٽو گرام ، 1000 گرام = ڪلو گرام ، 1/10 گرام = ڊيسي گرام ، 1/100 گرام = سينٽي
گرام ، 1/1000 گرام = ملي گرام . پاڻياٺ وارين شين جي -تور- جو بنيادي پيمانو ” لٽر
“ آهي: 10 لٽر = ڊيڪا لٽر ، 100 لٽر = هيڪٽو لٽر ، 1/1000 لٽر = ملي لٽر ، 1/10لٽر
= ڊيسي لٽر ، 1/100 لٽر = سينٽي لٽر . ڏهاڪي جي ڳڻپ واري -ان- نظام کي -اعشاريه
نظام- چئبو آهي.



https://sd.wikipedia.org/wiki/%D9%85%D9%84%D9%8A%D8%B1%D9%8A%D8%A7

مليريا لفظ اطالوي ٻوليءَ جو لفظ آهي، جنهن جي معني آهي: ”گندي هوا“ مخصوص علائقن ۾
مليريا جي عام هئڻ جو سبب اينو فليز (Anopheles) نالي مڇر آهي. هي مڇر مليرياجي
جراثيم کي، جيڪو انهيءَ جي جسم ۾ پلندو آهي. انسان ۾ منتقل ڪندو آهي.

مليريا جا جراثيم اينو فليز مڇر جي معدي ۾ پلندا آهن، جيڪي معدي کان ان جي وات
ڏانهن سفر ڪندا آهن، جڏهن ڪنهن ماڻهوءَ کي چَڪُ پائيندو آهي ته، هي جراثيم ان جي
منهن مان نڪري انهيءَ ماڻهوءَ جي رت جي گردش ۾ داخل ٿي ويندا آهن ۽ هڪ خاص وقفي کان
پوءِ بيماريءَ جون علامتون وقفي وقفي سان ظاهر ٿينديون آهن. مليريا جو خاتمو انهيءَ
صورت ۾ ممڪن آهي ته، اينو فليز مڇر کي ختم ڪيو وڃي. ترقي يافته ملڪن ۾ جتي گندي
پاڻيءَ جي نيڪال جو مناسب انتظام، صحت ۽ صفائي جا اصول آهن، اتي هن بيماريءَ سان
منهن ڏيڻ لاءِ انسان داخلي طور پنهنجو دفاع ڪرڻ ۽ خارجي طرح ان کي ختم ڪرڻ جا ذريعا
استعمال ڪيا آهن. داخلي طور ڪجهه دوائون، جهڙوڪ: ڪلورو ڪوئين (Chloroquin)، ڪونين
(Quninine)، پيلوڊرين (Paludrine)، ڊاراپرم (Daraprim) ۽ ڪن نين دوائن وغيره جو
استعمال آهي، جيڪي انساني جسم ۾ داخل ٿي مليريا جي جراثيم سان جنگ ڪري انهن کي ختم
ڪري ڇڏينديون آهن. خارجي طور تي مڇر کي ختم ڪرڻ جون تدبيرون ڪيون وڃن ٿيون، ان جو
طريقو اهو آهي ته، اهي سڀ جايون صاف ڪيون وڃن ٿيون، جتي اهو پلجي ٿو. بيٺل پاڻي
خارج ڪيو وڃي ٿو. مينهن جي بيٺل پاڻيءَ يا ٻئي گدلي پاڻيءَ ۾ ڊي، ڊي ٽي يا ٻيون جيت
مار دوائون استعمال ڪيون وڃن ٿيون، جنهن سان مڇرن جا آنا ۽ مڇرن جي ٻچن کي ختم ڪيو
وڃي ٿو.



https://sd.wikipedia.org/wiki/%D9%85%D8%AD%D9%85%D8%AF_%D8%B9%D9%84%D9%8A_%D8%AC%D9%86%D8%A7%D8%AD

محمد علي جيڻا، (انگريزيءَ ۾ Muhammad Ali Jinnah) پاڪستان جو باني، 25 ڊسمبر 1876ع
تي ضلع ٺٽي جي شهر جھرڪ ۾ ڄائو. هن جي والد جو نالو جيڻا پونجا هو. جيڪو راڄڪوٽ
ڪاٺياواڙ جو رهاڪو هو ۽ ڪراچيءَ ۾ چمڙي جو ڪاروبار ڪندو هو.

جيڻا ابتدائي تعليم جھرڪ جي سرڪاري اسڪول مان ۽ پوءِ سنڌ مدرسته الاسلام مان پرائي.
اعليٰ تعليم لاءِ لنڊن ويو . ڇهن مهينن لاءِ بمبئي جو پريزيڊينسي ميجسٽريٽ مقرر ڪيو
ويو. اها نوڪري سندس طبيعت مطابق نه هئي تنهنڪري ان کان عليحدگي اختيار ڪري بيرسٽري
اختيار ڪيائين.

پاڪستان جي تحريڪ ۾ مسلمانن جي قيادت ڪيائين ۽ ننڍي کنڊ جي مسلمانن کي هڪ جهنڊي هيٺ
گڏ ڪيائين. سندس تحريڪ رنگ لاتو ۽ هن جي ۽ ننڍي کنڊ جي مسلمانن جدوجهد جي سان 14هين
آگسٽ 1947ع تي هڪ آزاد ملڪ پاڪستان دنيا جي نقشي نروار ٿيو.

پاڪستان ٺهڻ کان پوءِ ملڪ جو پهريون گورنر جنرل مقرر ٿيو ۽ موت تائين ان عهدي تي
قائم رهيو. پاڪستان جهڙي ملڪ جو تحفو ڏيڻ تي وطن واسين کيس قائد اعظم جو لقب ڏنو.

مون ٻڌو آهي ته مسلم ليگ جو ڊڪٽيٽر مسٽر محمد علي جناح سنڌي آهي. مان سندس خدمت ۾
آل انڊيا ليڊر جي حيثيت سان نه پر هڪ سنڌي لبرل جنٽلمين جي حيثيت سان عرض ٿو ڪريان،
ته جيڪڏهن مون کي ساڻس ملڻ جو موقعو مليو ته مان کيس ٻه ڳالهيون ذهن نشين ڪرائڻ جي
ڪوشش ڪندس.

سندس زندگي جا آخري بيماريءَ وارا ڏينهن بلوچستان جي شهر زيارت ۾ گذريا. 11 سيپٽمبر
1948ع تي وفات ڪيائين. سندس مقبرو ڪراچيءَ ۾ آهي جيڪو پڻ ڏسڻ وٽان آهي.



https://sd.wikipedia.org/wiki/%D8%B9%D9%84%D8%A7%D9%85%D9%87_%D8%A7%D9%82%D8%A8%D8%A7%D9%84

ڊاڪٽر علامه محمد اقبال 9 نومبر 1877ع تي پنجاب جي شهر سيالڪوٽ ۾ ڄائو. سندس والد
جو نالو شيخ نور محمد هو. پاڻ ڪشميري خاندان سان تعلق رکندو هو. اقبال شروعاتي
تعليم قرآن شريف جي حاصل ڪئي. ان کان پوءِ مشن هاءِ اسڪول ۾ داخل ٿيو. مري ڪاليج
مان ايف اي جو امتحان پاس ڪيائين. پنجابي ايليٽ ڪلاس علامه اقبال کي پاڪستان جو
ذهني باني يا مفڪر پاڪستان سڏائي ٿو‏، پر هُو گڏيل هندستان جو حامي هو. پاڻ اعلى
پايي جو شاعر هو. هندستان جو مقبول ترين قومي گيت ساري جهان سي اڇا هندوستان همارا
جو شاعر علامه اقبال آهي. پاڻ ڪيئي ڪتاب لکيائين جن ۾ بانگ درا، بال جبريل، شڪوه،
جواب شڪوه ۽ ٻيا ڪيترائي ڪتاب مشهور آهن. علامه اقبال 21 اپریل 1938ع تي لاهور ۾
وفات ڪئي. سندس مقبرو بادشاهي مسجد لاهور جي ڀرسان واقع آهي.

شاعر مشرق علامه ڊاڪٽر محمد اقبال سيالڪوٽ ۾ 9 نومبر 1877ع ۾ پيدا ٿيو. هن جو تعلق
ڪشميري -برهمڻ- خاندان سان هو، جيڪو خاندان سوا ٻه سئو سال پهرين -اسلام- قبول ڪري
چڪو هو ۽ ڪشمير مان لڏي سيالڪوٽ ۾ اچي آباد ٿيو. سندس والد جو نالو شيخ نور محمد ۽
والده جو نالو امام بيبي هو. ننڍڙي اقبال کي ابتدائي تعليم لاءِ مڪتب ۾ ويهاريو ويو
۽ پوءِ 1883ع ۾ اسڪاچ مشن بهائي اسڪول ۾ داخل ٿيو، -جتي- کيس عربي ۽ فارسي علمن جي
-تعليم- لاءِ سيد مير حسن جهڙو -استاد- ۽ رهبر مليو. 1899ع ۾ پنجاب يونيورسٽيءَ مان
فلسفي ۾ ايم. اي ڪيائين ۽ ڪجهه عرصو اورنٽيئل ڪاليج ۽ گورنمينٽ ڪاليج لاهور ۾
(1903ع 1905ع) فلسفي ۽ تاريخ جو استاد رهيو. ”علم الاقتصاد“ سندس انهيءَ دور جي
تصنيف آهي. 1905ع ۾ بئريسٽري لاءِ انگلينڊ ويو، سيپٽمبر 1905ع ۾ ٽرنٽي ڪاليج ڪيمبرج
۾ داخل ٿيو ۽ -جولاءِ- 1907ع ۾ گريجوئيشن ڪيائين. 12 -آگسٽ- 1907ع تي جرمن جي
سومونڪ يونيورسٽيءَ ۾ داخلا ورتائين ۽ اتان ادب ۾ ڊي. لٽ جي ڊگري حاصل ڪيائين.

علامه اقبال جولاءِ 1908ع ۾ بئريسٽريءَ جو امتحان پاس ڪيو، ڪجهه مهينا يونيورسٽي
ڪاليج لنڊن ۾ پروفيسر آرنلڊ جي وڃڻ کانپوءِ ان جي جڳهه تي عربيءَ جو -استاد مقرر
ٿيو، پوءِ گورنمينٽ ڪاليج لاهور ۾ فلسفي جو اسسٽنٽ پروفيسر مقرر ٿيو ۽ 1913ع تائين
اها خدمت سرانجام ڏنائين. 1922ع ۾ حڪومت برطانيا سندس ادبي خدمتن جي سلسلي ۾ کيس
”سر“ جو خطاب ڏنو. 1928ع ۾ مدراس حيدرآباد ۽ علي ڳڙهه ۾ ليڪچر ڏنائين ۽ 27 سيپٽمبر
1931ع ۾ ٻي گول ميز ڪانفرنس (Round table conference) ۾ شرڪت لاءِ لنڊن ويو، لنڊن ۾
قيام دوران مختلف انجمنن ۽ تقريبن ۾ شرڪت ڪرڻ کان سواءِ اسلامي ملڪن جي معزز شخصيتن
سان ملاقاتون ڪيائين. ٽين گول ميز ڪانفرنس ۾ ارسٽوٽولين سوسائٽيءَ جي هيٺ لنڊن ۾
ڪيا مذهب ڪا امڪان هي جي موضوع تي تقرير ڪيائين. ٽن هفتن کانپوءِ اسپين (Spain) جي
سياحت لاءِ روانو ٿيو ۽ انهيءَ سياحت دوران ڪجهه -اردو- نظم لکيائين، -جن- ۾ مشهور
نظم ”مسجد قرطبه“ (Mosque of Córdoba) به شامل آهي. 26 جنوري 1933ع تي اسپين مان
واپسيءَ وقت پيرس پهتو ۽ 1933ع جي آخر ۾ افغانستان جو دورو ڪيائين. علامه صاحب
1935ع ۾ پنهنجي گهرواريءَ جي وفات کانپوءِ بيمار رهڻ لڳو. انهيءَ ڪري وڪالت به ڇڏي
ڏنائين. ڀوپال جي نواب سندس اها حالت ڏسي هن لاءِ 500 رپيا ماهوار وظيفو مقرر ڪيو.
سندس هيٺيون تصنيفون (1) علم الاقتصاد (1903)، (2) تشڪيل جديد الاهيات اسلاميه، (3)
-ايران- مابعد الطبيعيات ڪا ارتقا، (4)- اسرار خودي (فارسي)، (5)- رموز بيخودي
(فارسي)، (6)- پيام مشرق (فارسي)، (7)- بانگ درا (اردو)، (8)- زبور عجمه (فارسي)،
(9)- جاويد نامه (فارسي)، (10)بال جبريل(اردو)، (11)ضرب ڪليم (اردو)، (12)پس چه
بايد کرد، (13) اي اقوام شرق، (14) ارمغان حجاز (فارسي)، (15) آئينه عجم (فارسي
شاعرن جو انتخاب)، کانسواءِ علامه صاحب درسي ڪتاب به لکيا، اقبال جي استادن ۾
شڪارپور تعلقي جو علامه علي محمد ڪاڪيپوٽو به شامل هو. جنهن کيس فلسفي ۽ منتق جي
تعليم ڏني. علامه صاحب جي مثنوين جو منظوم سنڌي ترجمو لطف الله بدوي ڪيو آهي.

علامه اقبال ان دور جي سياسي حالتن جي حوالي سان محمد علي جناح کي خط ۾ لکيو:
هندوستان ۾، مسلمانن جي حيثيت سان، اوهان جي شخصيت آهي، جنهن کان قوم اها اميد رکي
ٿي ته، اتر اولهه يا سڄي هندوستان ۾ جيڪو سياسي طوفان اچي رهيو آهي، ان ۾ اوهان ئي
قوم جي صحيح اڳواڻي ڪري سگهو ٿا.

ان نموني علامه اقبال، قائداعظم سان سياسي رفيق ٿي ڪم ڪيو. هندن ۽ مسلمانن جي
اختلاف کان متاثر ٿي 1930ع ۾ مسلم ليگ جي اجلاس، الهه آباد، ۾ چيائين ته: هندوستان
جي وفاق ۾ مسلم گهڻائي وارن پرڳڻن ۾ خودمختيار رياستون قائم ڪيون وڃن.

ڪن چيو ته پاڪستان جي تحريڪ خود انگريزن جي پيدا ڪيل آهي. آخري وائسراءِ هند، لارڊ
مائونٽبيٽن ان جي ترديد ڪئي.

هندن جي مشهور عالم، محقق، ماهر تعليم ۽ مورخ، پنڊت سندر لال جي هڪ تقرير جيڪا جون
1966ع ۾ ڇپي، ۾ چيو اٿس: منهنجي هڪ پراڻي ساٿيءَ، لالا لجبرام، هندو مسلم جهڳڙي کي
ختم ڪرڻ لاءِ سڀ کان اول اها تجويز پيش ڪئي هئي ته مسلم اڪثريت جو علاقو، الڳ ڪيو
وڃي. پر محمد علي جناح ملڪ جي ورهاڱي جي بلڪل خلاف هو، لاهور ريزوليشن ۾، ملڪ جي
ورهاڱي بابت ڪو به ذڪر ناهي! ورهاڱي جو ڏوهاري، محمد علي جناح نه آهي، هو ملڪ کي
ٽڪرا ٽڪرا ڪرڻ جي خلاف هو. مون کان ٻڌو! ملڪ جي تقسيم جي تجويز ڪنهن پيدا ڪئي.
اوهان لالا لجپتراءِ جو نالو ٻڌو آهي؟ منهنجو دوست هو ۽ وڏو انقلابي هو، پر جڏهن
ذهن ۾ بگاڙو آيو، تڏهن تنگ نظريءَ جي فضا قائم ڪرڻ جي سلسلي ۾ هن سڀني کان وڌيڪ حصو
ورتو. ان ئي سڀ کان پهرين، مسلم گهڻائي جي علاقن کي الڳ ڪرڻ جي تجويز پيش ڪئي. ۽
تحرير ۽ تقرير ۾ ان جي تبليغ ڪيائين. ان کان متاثر ٿي، انگريزن هندوستان کي پنجن
حصن ۾ ورهائڻ جي اسڪيم بڻائي، دراوڙستان، راجستان، هندوستان، پاڪستان ۽ سکستان. ان
کان گهڻو پوءِ، رحمت الله چوڌري، سر محمد اقبال، خالد لطيف گابا، وغيره جا نالا اچن
ٿا، جن ان تجويز متعلق پنهنجا رايا پيش ڪيا. مسٽر گوڪلي به مسئلي کي گڏجي حل ڪرڻ جو
خواهشمند هو.

علامه اقبال 21 اپريل 1938ع تي هن فاني دنيا مان لاڏاڻو ڪيو ۽ کيس بادشاهي مسجد
لاهور جي دروازي ويجهو دفن ڪيو ويو.



https://sd.wikipedia.org/wiki/%D8%B9%D8%AB%D9%85%D8%A7%D9%86_%D8%A8%D9%86_%D8%B9%D9%81%D8%A7%D9%86

سانچو:عثمان عثمان بن عفان اموي قريشي (47 ق ھ - 35 ھ / 576ء - 656ء) اسلام جو ٽئون
خليفو، داماد رسول، اور جامع القرآن هيو۔ عثمان غني سابقين اسلام ۾ شامل ۽ عشره
مبشره مان هيو، ان جي ڪنيت ذو النورين آهي ڇو ته محمد صلي الله عليه وسلم جي ٻن
صاحبزادين سان نڪاح ڪيو هيو، پهريان رقيه بنت محمد سان ڪيو، پوء ان جي وفات کان پوء
ام ڪلثوم بنت محمد سان نڪاح ڪيو۔ عثمان غني پهريون صحابي آهي جنهن سرزمين حبشه جي
هجرت ڪئي، پوء ٻيا صحابي به پاڻ جن جي پويان حبشه پهتا۔ پوء ٻين هجرت مدينه منوره
جي طرف ڪئي۔ رسول اڪرم صلي الله عليه وسلم عثمان غني تي پورو اعتماد، ۽ ان جي فطري
حياء و شرافت ۽ جيڪا انهن پنهنجي مال جي ذريعي اهل ايمان جي نصرت ڪئي هئي، ان جي
انتهائي قدر ڪرندا هئا۔ رسول الله صلي الله عليه وسلم ٻين صحابن سان گڏ انهن کي به
جنت ۽ شهادت جي موت جي خوش خبري ڏني۔ سنه 23 ھ (644ء) ۾ عمر بن خطاب جي شهادت کان
پوء مشوري سان پاڻ جن کي خلافت جي ذميداري ڏني، جنهن کي انهن 644ء کان 656ء تائين
انجام ڏنو۔ ان جي عهد خلافت ۾ جمع قرآن پورو ٿيو، مسجد حرام ۽ مسجد نبوي جي توسيع
ٿي، ۽ قفقاز، خراسان، ڪرمان، سيستان، آفريقيه ۽ قبرص فتح ٿي سلطنت اسلامي ۾ شامل
ٿيا۔ انهن اسلامي ملڪن جي ساحلن کي بيزنطينين جي حملن کان محفوظ رکڻ جي لاء اولين
مسلم بحري فوج به ٺاهي هئي۔

ان جي زمانهء خلافت ٻارنهن سالن جي عرصي تي محيط آهي، جنهن ۾ آخري ڇهه سال ڪجهه
ناخوشگوار حادثا پيش آيا، جيڪي بالآخر ان جي شهادت تي منتج ٿيا۔ سانچو:فاصلسنه 35
ھ، 18 ذو الحج، بروز جمعو ٻياسي سالن جي عمر ۾ انهن کي انهن جي گهر ۾ قرآن ڪريم جي
تلاوت جي دوران شهيد ڪيو ويو، ۽ مديني منور جي قبرستان جنت البقيع ۾ دفن ٿيو۔

عثمان غني جو نسب حسب هي آهي: «عثمان بن عفان بن ابو العاص بن اميه بن عبد شمس بن
عبد مناف بن قصي بن قصي بن ڪلاب بن مره بن لعب بن ڪعب بن لوي بن غالب بن فهر بن فهر
بن مالڪ بن مالک بن النضر بن ڪنانه (انهي جو لقب قريش هيو) بن ڪنانه بن خزيمه بن
مدرڪه بن الياس بن مضر بن نزار بن معد بن معد بن عدنان»، عثمان غني جو نسب عبد مناف
بن قصي کان پوء محمد صلي الله عليه وسلم جي نسب سان ملي ويندو آهي۔

والده: «اروي بنت ڪريز بن ربيعه بن حبيهب بن عبد شمس بن عبد مناف بن قصي بن ڪلاب بن
مره بن ڪعب بن ڪعب بن لوي بن غالب بن فهر بن فهر بن مالڪ بن مالک بن النضر بن ڪنانه
بن ڪنانه بن خزيمه بن مدرڪه بن الياس بن مضر بن نزار بن معد بن معد بن عدنان»، ان
جي والده محمد صلي الله عليه وسلم جي ڦڦاٽ هئي، ۽ ان جي ناني جو نالو بيضا بنت
عبدالمطلب هيو۔

عثمان بن عفان جي پيدائش سنه 576ء ۾ عام الفيل کان ڇهه سال پوء طائف ۾ ٿي، تاهم هڪ
قول مڪي ۾ پيدائش جو به آهي۔ هي قريش جي هڪ شاخ بنو اميه بن عبد شمس بن عبد مناف ۾
پيدا ٿيو، هي قبیلو قريش جي سردارن مان هيو۔ ان جو والد عفان ابو سفيان بن حرب جو
سوٽ هيو۔ عثمان غني جي هڪ ڀيڻ هئي جنهن جو نالو آمنه بنت عفان هيو۔ عفان جي انتقال
کان پوء ان جي والده عقبه بن ابي معيط سان نڪاح ڪيو، جنهن کان ٽي پٽ ۽ ڌيئرون پيدا
ٿيون، وليد بن عقبه، خالد بن عقبه، عمارة بن عقبه ۽ ام ڪلثوم بنت عقبه، هي عثمان
غني جا ماءُ شريڪ ڀاءُ ڀيڻ هيا۔ عثمان غني جي والده اروي بنت ڪريز اسلام قبول ڪيو
هيو ۽ انهي جي دور خلافت ۾ وفات پاتئين، جڏنهن ته ان جي والد عفان جو انتقال زمانه
جاهليت ئي ۾ ٿي ويو هيو۔

پاڻ پهريان اسلام قبول ڪرڻ وارن ۾ شامل آهن۔ پاڻ هڪ خدا ترس ۽ غني انسان هيو۔ پاڻ
فياض دلي سان دولت الله جي راه ۾ خرچ ڪرندا هئا۔ انهي بنا تي حضور اڪرم صلي الله
عليه و آله وسلم جن پاڻ جن کي غني جو خطاب ڏنو۔

ذوالنورين جو مطلب آهي ٻن نورن وارو۔ پاڻ جن کي ان لاء ذوالنورين چيو ويندو آهي
ڇاڪاڻ رسول اڪرم صلي الله عليه و آله وسلم جي ٻه صاحبزاديون هڪ ٻئي پٺيان پاڻ جن جي
نڪاح ۾ آيو هي اهو واحد اعزاز آهر جيڪو ڪنهن ٻئي کي حاصل نه ٿي سگهيو.پاڻ جن جو
شمار عشره مبشره ۾ ڪيو ويندو آهي يعني اهي ڏهه صحابه ڪرام جن کي رسول اڪرم صلي الله
عليه و آله وسلم جن پنهنجي حيات مبارڪه ۾ ئي جنت جي بشارت ڏني هئي.

[[عمر ابن الخطاب|حضرت عمر فاروق سانچو:رض مذ]] جن پنهنجي وفات کان پهريان هڪ ڪميٽي
تشڪيل ڏني جنهن ۾ ڇهه صحابي شامل هيا۔ حضرت عثمان سانچو:رض مذ، حضرت علي ، حضرت
طلحه ،حضرت زبير ، حضرت سعد بن ابي وقاص ۽ حضرت عبدالرحمان بن عوف رضوان الله عليهم
اجمعين ان ڪميٽي ۾ شامل هيا۔ ان ڪميٽيَ حضرت عثمان سانچو:رض مذ کي خليفو نامزد ڪيو۔
پاڻ جن ٻارنهن سال خلافت جون زميداريون سرانجام ڏنيون۔ پاڻ جن جي دور خلافت ۾ ايران
۽ شمالي آفريقا جو ڪافي علائقو اسلامي سلطنت ۾ شامل ٿيو۔

حضرت عثمان ذوالنورين رضي الله عنه کي جامع القرآن چيو ويندو آهي۔= ابن ابي داود
بسند صحيح حضرت سويد بن غفله کان روايت ڪئي آهي ته انهن فرمايو ته حضرت علي جو
فرمان آهي ته حضرت عثمان جي باري ۾ خير ئي چؤ ؛ ڇو ته انهن مصاحف جي باري ۾ جيڪو
ڪجهه به ڪيو صرف پنهنجي راء سان نه پر اسانجي هڪ جماعت جي مشوري سان ڪيو ان ئي کان
روايت آهي مان خليفو هجان ها ته مصحف جي باري ۾ اهو ئي ڪيان ها جيڪو حضرت عثمان ڪيو
{{ ===اختلاف لغتون===}}عرب جي قبيلن ۾ عربي ٻولي ۾ ڪافي اختلاف هيا مثلا جنهن ڪلمي
ء مضارع جو عين ماضي مڪسور هو ان جو مضارع علامتون ا ۔ ت۔ ۔ن کي غير اهل حجاز ڪسره
ڏيندا هيا انهي طرح مضارع جي علامتن کي جڏنهن به ان کان پوء ڪائي ٻي يا هجي ان جي
لاءهو تعلم م پيش سان گڏ کي تعلم ت زير ۽ م زبر سان گڏ ڳالهائيندا انهي طرح نبي
هذيل حتي کي عتي اھل مديني جي هتي تابوت جو تلفظ تابوه هيو بني قيس ڪاف تانيث کان
پوء ش ڳالهائيندا ضربڪ جي بجاء ضربڪش چوندا هئا ان طریقي تلفظ کي ڪشڪشه قيس سان
تعبير ڪيو ويندو بني تميم ان ناصبه کي عن چوندا، انهي طرح ان جي سامهون ليس سان
مشابه ماولا مطلقا وامل ناهي ، ماهذا بشرا ان جي لغت تي ماہذا بشر ٿيندو انهي طرح
جي ۽ ڪيترائي اختلاف هيا

اسلام جي دشمنن خاص ڪري مسلمان نما منافقن کي خلافت راشده هڪ نظر نه وڻندي هئي. هي
منافق رسول الله سان به دنياوي بادشاهن جي طرح هي توقع رکندا هيا ته هو به پنهنجو
ڪوئي ولي عهد مقرر ڪرندا. ان منافقن جي ناپاڪ خواهش تي ان وقت ڪاري ضرب لڳي جڏنهن
امتَ حضرت ابوبڪر کي اسلام جو پهريون متفقه خليفو بڻايو. حضرت ابو بڪر هي خلافت
راشده کان پوء ان منافقن کي سيني تي ان وقت نانگ ڏنگ هنيا جڏنهن امتَ ڪامل اتفاق
سان حضرت عمر سانچو:رض مذ کي خليفو اسلام چونڊيو.حضرت عمر کان پوء پاڻ جن جو راءن
سان خليفو ٿيڻ به ان مسلمان نما منافقن جي لاء صدمي کان گهٽ نه هيو۔ انهن پاڻ جن جي
نرم دلي جو ناجائز فائدو کنيو ۽ پاڻ جن کي شهيد ڪرڻ جي ناپاڪ سازش ڪئي ۽ ان وقت ۾
ڪاشانهء خلافت جو محاصرو ڪيو جڏنهن اڪثر صحابه ڪرام حج جي لاء مڪي ويا هيا ته.پاڻ
جن پنهنجي جان جي خاطر ڪنهن مسلمان کي مزاحمت ڪرڻ جي اجازت نه ڏني. راوين جي طرف
کان هي ڳالهه پوري وثقن سان لکي وئي آهي ته ان سانحي ۾ ملوث باغين ۾ حضرت ابو بڪر
جو پٽ محمد بن ابی بڪر به شامل هيو . حضرت علي ان صورتحال کان سخت پريشان هيو انهن
پنهنجي ٻنهي صاحبزادن حضرت حسن ۽ حضرت حسين جي همراه ڪيترن ئي صحابه زادن جن ام
حضرت طلحه جي صاحبزادن سميت حضرت عبدالله بن عمر ۽ حضرت عبدالله بن زبیر به شامل
هيا ان سڀن کي ڪاشانهء خلافت جي حفاظت تي مامور ڪيو۔ تاهم ۽ چاليهن ڏينهن تائين
محبوس رهيا. چاليهن ڏينهن کان پوء باغي پاڻ جن جي گهر ۾ داخل ٿي ويا ۽ پاڻ جن کي
شهيد ڪيو.ان دلخراش سانحي ۾ پاڻ جن جي گهر واري محترمه حضرت نائله رضي الله عنا جي
آڱر مبارڪ به شهيد ٿي وئي. پاڻ جن جي شهادت کان پوء حضرت علي جن خلافت راشده جي
چوٿين خليفي جي حيثيت سان خلافت سنڀالي۔

ابن عساڪر زيد بن ثابت کان روايت ڪري ٿو ته محمد رسول عربي جن فرمايو هڪ ڏينهن
عثمان منهنجي سامهون کان گذريو ۽ ان وقت هڪ فرشتو منهنجي قريب هيو جنهن چيو ته هي
شخص (عثمان) شهيد ٿيندو۔



https://sd.wikipedia.org/wiki/%D8%B9%D8%A8%D8%AF%D8%A7%D9%84%D9%84%D9%87_%D8%A8%D9%86_%D8%A7%D8%A8%D9%8A_%D9%82%D8%AD%D8%A7%D9%81%DB%81

اسلام جو پهريون خليفو ۽ محمد جن جو پهريون جانشين چونڊيو ويو. سڄي عمر محمد جو
ساٿي رهيو. سندس اصل نالو عبدالله هو. ابو بڪر سندس ڪنيت هئي. صديق لقب هئس. پاڻ
عمر ۾ محمد کان ٻه سال ننڍو هو. پاڻ پنهنجي عهد ۾ ڪيترن ئي فتنن جو خاتمو ڪيو. عراق
۽ شام سندن ئي خلافت ۾ فتح ٿيا. سلام- جو پهريون خليفو، مردن مان سڀ کان اڳ -اسلام-
قبول ڪندڙ، نبي اڪرم صلي -الله- عليه وسلم جو يارِ غار ۽ سچو ساٿي، حضرت ابوبڪر
صديق رضي -الله- تعاليٰ عنه هجرت کان 50 سال اڳ، مڪي شريف ۾ ’بنو -تميم-‘ قبيلي ۾،
572ع ۾ پيدا ٿيو. سندس پيءُ جو نالو عثمان -بن- عامر هو، جيڪو پنهنجي نالي کان
وڌيڪ، پنهنجي ڪُنيت ’ابوقحافه‘ سان مشهور هو. سندس والده جو نالو سلميٰ بنت صخر هو
۽ سندس ڪنيت ’اُم الخير‘ ’قريش‘ جي هڪ شاخ هو. عثمان -بن- عامر ’ابوقحافه‘، کي ڪو
-ٻار- نه بچندو هو، -ان- ڪري هن -باس- باسي ته هاڻي جيڪو -ٻار- پيدا ٿيندو، تنهن جو
نالو ’عبدالڪعبه‘ رکيو ويندو. -ان- کان پوءِ حضرت -ابوبڪر صديق رضه- جي ولادت ٿي ته
-باس- موجب سندس نالو ’عبدالڪعبه‘ رکيو ويو. سندس -بچي- وڃڻ ڪري، کيس ’عتيق‘ پڻ
سڏيندا هئا. عتيق جي معنيٰ ’بچيل‘، ’آزاد‘، ’سهڻو‘، ۽ ’ڀلو‘ وغيره آهي. پاڻ ننڍي
هوندي کان ئي نيڪ ۽ سعادت مند هو. ڪوڙ ڪين ڳالهائيندو هو. جوانيءَ ۾ تجارت شروع
ڪيائين. پاڻ قريش جو سردار، مدبر ۽ مشهور مالدار شمار ڪيو ويندو هو. قريشين، پنهنجي
قبيلي جي هر شاخ کي هڪ مخصوص شعبو ڏنو هو، بنو تميمه قبيلي کي خون بها ۽ ڏنڊ جون
رقمون وصول ڪرڻ جو ڪم سونپيل هو. حضرت ابوبڪر جيڪو به ڏوهه ڏنڊ ڪنهن تي رکندو هو،
قريش اهو ڀري ڏيندا هئا، ڪنهن ٻئي جي فيصلي تي عمل نه ڪندا هئا. سندس عدل ۽ انصاف
-ان- وقت به مشهور هو. 18 سالن جي عمر ۾ حضرت ابوبڪر، پاڻ سڳورن صلي -الله- عليه
وسلم سان گڏ ڪپڙي جي تجارت سانگي شام جو سفر ڪيو. سفر دوران حضور صلي -الله- عليه
وسلم -جن- هڪ وڻ هيٺان ويٺا. ابوبڪر رضه ڀرسان هڪ راهب جي مڙهيءَ ۾ لنگهي ويو ۽
کانئس ديني ڳالهيون پڇڻ لڳو. راهب کانئس پڇيو: ’وڻ هيٺان ڪير ويٺل آهي؟‘ ابوبڪر رضه
کيس نبي اڪرم صلي -الله- عليه وسلم جي -باري- ۾ ٻڌايو. راهب قسم کڻي چيو ته: ’اهو
نبي آهي، ڇو ته عيسيٰ عليه السلام کان پوءِ، اهوئي شخص، انهيءَ وڻ هيٺان ويٺو آهي.‘
اها ڳالهه حضرت -ابوبڪر صديق رضه- جي دل ۾ اهڙيءَ طرح ويهي وئي، جو 38 ورهين جي
ڄمار ۾، جڏهن کين نبي اڪرم صلي -الله- عليه وسلم جي رسالت جي خبر پئي ته بنا دير
-ان- جي تصديق ڪري، -ايمان- آندائون. -اسلام- قبول ڪرڻ کان پوءِ پاڻ سڳورن سندن
نالو ’عبدالڪعبه‘ مان بدلائي، ’عبدالله‘ رکيو. روايتن مطابق مٿن ڪيترائي لقب پيا،
جيئن: ’ابوبڪر‘، ’صديق‘، ’عتيق‘، ۽ ’اَواه‘ وغيره، پر ’ابوبڪر‘ لقب گهڻو مشهور ٿيو
۽ سچ ڳالهائو هجڻ ڪري، کين ’صديق‘ پڻ چوندا هئا. ڪن روايتن مطابق، حضرت ابوبڪر رضه،
حضور صلي -الله- عليه وسلم -جن- جي هر ڳالهه جي بنا دير تصديق ڪندا هئا، تنهن ڪري
مٿن ’صديق‘ جو لقب پيو. -ان- حوالي سان معراج واري واقعي جي سچائيءَ بابت پڻ حضرت
ابوبڪر رضه سڀني کان اڳ شاهدي ڏني، تنهنڪري پاڻ سڳورن کين ’صديق‘ جو لقب ڏنو. ظهورِ
-اسلام- کان پوءِ، حضرت -ابوبڪر صديق رضه- ئي اهو صحابي ۽ حضور صه -جن- جو سچو ساٿي
هو، جنهن -اسلام- جي تبليغ ۾ سڀ کان پهريائين وڏيون وڏيون تڪليفون برداشت ڪيون.
جيتوڻيڪ حضرت -ابوبڪر صديق رضه-، قريش جي هڪ مالدار ۽ خوشحال خاندان سان تعلق رکندو
هو، پر -ايمان- آڻڻ کان پوءِ، هو قريشين لاءِ هڪ وڏو چئلينج بڻجي ويو. قريش هر حال
۾ سندس جرم (-اسلام- قبول ڪرڻ) معاف ڪرڻ لاءِ تيار نه هئا. هن مجاهد، قريشين جي
پرواهه نه ڪندي، -اسلام- جي ترقيءَ ۽ ترويج لاءِ پنهنجون سموريون ڪوششون صرف ڪري
ڇڏيون. خوشحال تاجر هجڻ ڪري حضرت -ابوبڪر صديق رضه- پنهنجي مال دولت کي -اسلام- جي
ڦهلاءَ لاءِ صرف ڪري ڇڏيو. -اسلام- جي پهرئين -بانگي-، حضرت بلال حبشيءَ کي پڻ حضرت
ابوبڪر رضه خريد ڪري، آزاد ڪيو هو. تبليغ -اسلام- جي ڏينهن ۾، حضور ڪريم صلي -الله-
عليه وسلم ۽ سندن پيارا ساٿي، ڪافرن جي عتاب جو شڪار ٿي رهيا هئا. اهڙيءَ صورتحال ۾
نبي اڪرم صلي -الله- عليه وسلم ، 622ع ۾ حضرت ابوبڪر صديق سان گڏ، مڪي کان مديني
ڏانهن هجرت ڪرڻ جو فيصلو ڪيو. مديني پهچڻ کان پوءِ، حضرت ابوبڪر پنهنجي -اهل- عيال
کي پڻ مديني گهرايو. -ان- بعد حضرت ابوبڪر صديق، -جنگ- -بدر-، -جنگ- خندق، جنگِ
احد، صلح حديبيه، فتح خيبر ۽ فتح مڪه جي موقعن تي، -اسلام- جي بچاءَ لاءِ قربانيون
ڏنيون. مڪي جي فتح وقت حضرت ابوبڪر جي والد عثمان -بن- عامر ’ابوقحافه‘ پڻ -اسلام-
قبول ڪيو. 11هه/632ع ۾ حضور صلي -الله- عليه وسلم جي وفات بعد کين -اسلام- جو
پهريون خليفو مقرر ڪيو ويو. سندن عهد خلافت جي واقعن ۾ اسامه -بن- زيد جي لشڪر جي
روم روانگي، قرآن مجيد جي تدوين لاءِ ڪاميٽيءَ جي مقرري؛ شام ۽ عراق جي فتحن لاءِ
لشڪرن جي روانگي ۽ يمامه، -بصره-، اجنادين ۽ مرج الصفر جون جنگيون قابلِ ذڪر آهن.
پاڻ ٻه سال ٽي مهينا ۽ يارهن ڏينهن -اسلام- جا خليفا رهيا. سندن عهدِ خلافت ۾
-اسلام- جي -ترقي- ۽ ترويج ٿي ۽ مسلم دنيا ۾ -اسلام- جو ڦهلاءُ ٿيو. سندن حڪومت ۾
ڪيترائي ملڪ فتح ڪري، اتي -اسلام- نافذ ڪيو ويو. 13هه/634ع ۾ سندن طبيعت ناساز ٿي
پئي، 15 ڏينهن جي علالت بعد، 63 سالن جي عمر ۾، مغرب ۽ عشاءَ جي وچ واري وقت، 22
جمادي الثاني 13 هه/ 634ع تي لاڏاڻو ڪيائون. -اسلام- جي هن مرد مجاهد ۽ پهرئين
اسلامي خليفي کي حضور صلي -الله- عليه وسلم جي مقبري جي ڀر ۾ سپرد خاڪ ڪيو ويو. 22
جمادي الثاني جي رات 13 هه 633ع رحلت ڪيائين.



https://sd.wikipedia.org/wiki/%D8%B9%D8%A8%D8%AF%D8%A7%D9%84%D8%B1%D8%AD%D9%8A%D9%85_%DA%AF%D8%B1%D9%87%D9%88%DA%99%D9%8A

شيخ عبدالرحيم گرهوڙي (Abdul Raheem Girhorri) سنڌ جو صوفي بزرگ، ليکڪ ۽ شاعر ٿي
گذريو آهي.

شيخ عبدالرحيم گرهوڙي، ذات جو مڱريو، سلطان الاولياء خواجه محمد زمان لنواريءَ واري
جو وڏو خليفو هو. زماني جي عجائبن ۽ بي نظير هستين مان ٿي گذريو آهي. ننڍي هوندي
کان ئي پڙهڻ جو شوق هوندو هوس ۽ ايتري قدر علمي تجربو حاصل ڪيو جو سڄي سنڌ ۾ ملتان
کان ويندي ٺٽي تائين جهڙس عالم ڪو نه هو. منقول توڙي معقول ۾ اعلي درجي جي مهارت
هيس ۽ مباحثي ۽ مناظري ۾ ايڏو ته دسترس هوس جو ڪو به عالم مڃائي نه سگهندو هوس،
فقهه جي ميدان ۾ جهڙي تهڙي کي ڪين مڃيندو هو ۽ هميشه پنهنجي اجتهاد تي هلندو هو،

گرهوڙي صاحب جي ڄم جي تاريخ پوري نموني خبر ناهي، پر جنهن صورت ۾ سندس شهادت سن
۱۱۹۲ هجري / 1139 عيسوي ۾ واقع ٿي ۽ ان وقت سندس عمر چاليهه سال هئي، تنهن صورت ۾
خيال آهي ته سندس ولادت سن ۱۱۵۲ هجري / 1778 عيسوي ۾ ٿي. ڪٿي ڄائو ڪٿي نپيو تنهن جو
به پورو پتو ڪو نه ٿو پوي، ٻڌ سڌ مان ڄاڻ ملي ٿي ته سندس جنم خيرپور رياست جي مشهور
شهر راڻي پور ۾ ٿيو هوندو. سندس والد جو نالو سعدالله هو، ان کان وڌيڪ ٻيو ڪو احوال
ڪو نه ٿو ملي. سندس ماءُ سندس لاڏاڻي تائين تائين جيئري هئي. ڊاڪٽر نبي بخش خان
بلوچ جي هڪ انگريزي مقالي مان ملي آهي ته بزرگ گرهوڙي کپري تعلقي جي ڳوٺ واڙ ۾ ڄائو
هو.



https://sd.wikipedia.org/wiki/%D8%B3%DA%AF%D8%B1%D9%8A%D9%BD_%D9%86%D9%88%D8%B4%D9%8A

سنڌي ۾ سڏن تماڪ . اردو ۾ تمباڪُو، عربيءَ ۾ ”التبغ“يا ”طباق“، فارسي ۾ ”تنباڪ“،
فرانسيسي ۾ ”تابا“ يا ”تاباڪ“ انگريزي ۾ ٽوبيڪو(tobacco) ، پشتو ۾ ”تمباڪو“، ترڪيءَ
۾ ”توتون“. اسپاني ۾ ”تابوڪو“، يوناني ۾ ”توباڪس“ . هي هڪ ڪوڙي ذائقي وارو ٻوٽو
آهي. جيڪو زمين جي پيداوار آهي. ان جو قد هڪ فوٽ کان ٻن ميٽرن تائين ٿئي ٿو. ان جي
بدبوءِ سبب ماکي جي مک ان مٿان نه ٿي ويهي. انجي بدبوءِ ۽ ڪوڙاڻ سبب، مال ان کي نه
ٿو چري. صاف کاڌي ۾ ان جو ذرو پوي ته ان کي به بگاڙي ڇڏي ٿو. ان جا پن بيضوي طرح
ٿين ٿا ان جا گل ڳاڙها ۽ سهڻا ٿين ٿا. تماڪ جي ٻوٽي جا ڪيئي قسم آهن. زراعت جي
ماهرن ان جا چاليهه قسم ڳڻايا آهن. انهن مان ڪي سٺا ڪي ردي قسم جا ٿين ٿا. انهن مان
اعتيادي ، قروي ، عطري مشهور آهن. ماڻهو تماڪ جي پنن کي ساڙي ان جو زهريلو دونهون
مختلف اندازن ۾ پيئن ٿا. مثلاً سگريٽ، ٻيڙي، چلم، حقو، وغيره

تماڪ جي استعمال جو آغاز: تماڪ جو پيئڻ سلف صالحين جي عهد ۾ ڪو نه هيو. عرصهءِ دراز
بعد دونهين پيئڻ جي بيماري پيدا ٿي. دنيا جي مختلف ملڪن ۾ ان جا انداز مختلف رهيا
آهن. سنڌي اردو وارا تماڪ جي دونهين کي پيئڻ يا ڇڪڻ جي معنيٰ ۾ وٺندا آهن. چوندا
آهن، سگريٽ پيئڻ، حقو ڇڪڻ. عرب ۾ ان کي دونهون دکائڻ ”التدخين“ يا دونهون ڇنڊڻ
”الاستنشاق“ جي معنيٰ ۾ وٺندا آهن. بعض محققن جي بقول عالمِ عرب ۾ توڙي عالمِ
اسلامي ۾ 1012هــ کان اڳ ان جو نام ۽ نشان نه ٿو ملي. سڀ کان اول وچ آمريڪا ۽ ڏکڻ
آمريڪا جي ماڻهن، يورپين جي اتي اچڻ کان اڳ تماڪ جي استعمال جي شروعات ڪئي. انهن جي
چَواڻِي تماڪ سيني ۽ مٿي جي بيمارين جو علاج آهي. پوءِ آهسته آهسته ان جو استعمال
وڌڻ لڳو. جڏهن اتي يورپي ۽ آفريڪي ماڻهو داخل ٿيا ته انهن به بطور دوا جي ان جو
استعمال شروع ڪيو. پوءِ اسپين وارن بيمارين جي علاج طور ان جو استعمال شروع ڪيو.
اسپين کان ٻاهر ان جو سڀ کان پهريون استعمال فرانس جي ملڪه ”مديجي“ ڪيو. يارهين صدي
هجري جي اوائل ۾ تماڪ جو استعمال عالمِ عرب ۾ متعارف ٿيو. پوءِ مغرب وارن کان متاثر
ٿيندي عرب جي ڪن طبيبن اهو سمجهيو ته ان جي استعمال سان بدن مان بيماريون نڪري وڃن
ٿيون. پوءِ انهن ان جي ساراهه ۾ لکيو ته اهو بيماريون وڃائي ٿو ۽ قوت وڌائي ٿو.
حالانڪه حقيقت ان جي ابتڙ هئي. ان جي استعمال سان ته بيماريون بدن ۾ داخل ٿين ٿيون.
جن سان انسان جلدي ڪراڙو ۽ ڪمزور ٿي وڃي ٿو. ڪن جو چوڻ آهي ته تماڪ جي دونهين پيئڻ
جو سڀ کان اول آغاز يهودين ڪيو هيو. پوءِ اها وبا عالم ۾ پکڙي. تماڪ جي پوک جو
آغاز: آمريڪين جڏهن ان کي باقائده مختلف صورتن ۾ استعمال ڪرڻ شروع ڪيو. ته ان جي
گھرج وڌي وئي. دنيا جو مشهور سياح ڪولمبس سفر دوران جڏهن 1492ع ۾ آمريڪا پهتو هيو
ته ان اتي انهن جي عجيب طرح سان تماڪ استعمال ڪرڻ جو ذڪر لکيو آهي. انهن جو گمان
هيو ته تماڪ جي دونهين جي پيئڻ سان ٿَڪ لهن ٿا. بدن کي فرحت ملي ٿي. ان جي پيئڻ
وارن، نه پيئڻ وارن ماڻهن کي اهڙيون ڳالهيون ٻڌائي تماڪ پيئڻ جو عادي بنايو. تانجو
جڏهن اهي عادي ٿي ويا ته انهن تماڪ جي پوک ڪرڻ شروع ڪئي. پوءِ تماڪ پوکجڻ لڳو ۽ ان
جو وڪرو تجارت جي صورت ۾ اختيار ڪري ويو. هن وقت تماڪ آمريڪا، ڪيوبا، ميڪسيڪو،
برازيل، بلغاريا، يونان، فرانس، اٽلي، يوگوسلاويا، آسٽريليا، هنگري، سوريا، لبنان،
عراق، الجزائر، تيونس، مغرب افغانستان ۽ پاڪستان ۾ ٿئي ٿو. مسلم ملڪن ۾ سوريا ۽
عراق ان جي پوکي ۾ پهرئين نمبر تي آهن. اتي ان کي سڪائڻ، سٽڻ، ڪٽڻ، چُورو ٺاهڻ، ان
۾ مسالا ملائڻ جو ڪم ٿئي ٿو. تماڪ جي پنن کي سڪائڻ ان ۾ ڪيميڪل ملائي تيار ڪرڻ هڪ
جدا فن آهي. دورِ قديم ۾ عربن وٽ تماڪ جي ٻوٽي کي ”طباق“ جي نالي سان سڏيندا هئا.
اهي تماڪ جي پنن کي سڪائي ڪٽي رکندا هئا، نانگ يا وڇون جي ڏنگيل کي ڏنگ واري جاءِ
تي تماڪ جو پائوڊر رکندا هئا. يا نانگ جي ڏنگيل کي قيءَ ڪرائڻ لاءِ ماکي ۾ ملائي
پياريندا هئا. اهي تماڪ جي پيئڻ يا دکائڻ کان بلڪل ناواقف هئا. تانجو ڏهين صدي هجري
جي آخر ۽ يارهين جي اوائل ۾ فارس ۽ هنڌ ۾ تماڪ جي دونهين پيئڻ جي رِيت وارد ٿي.
اتان عرب ۾ پهتي. قديم دور ۾ تماڪ جي استعمال جو طريقو: ابتدا دور ۾ تماڪ ڪيئين
استعمال ڪيو ويندو هيو؟ ان جي باري ۾ برٽش ميوزم لنڊن ۾ تصويرون موجود آهن. انهن کي
ڏسي اندازو ٿئي ٿو ته اهي گول دائري ۾ ويهندا هيا وچ ۾ تماڪ جا پن ساڙيندا هئا ۽
ڊگهين ڊگهين نلڪين جي ذريعي ان مان دونهون ڇڪيندا هئا. اهڙيون شاهديون به موجود آهن
جو ڊگهي نلڪي جي آخري ڇيڙي تي تماڪ جا پن وجهي انهن کي جلائيندا هئا. نلڪي جو ٻيو
ڇيڙو نڪ تي رکي ڊگها ڊگها ساهه اندر ڇڪيندا هئا. ڪي وري تماڪ کي ساڙي ان جي دونهين
جو واس وٺندا هئا. ننڍي کنڊ ۾ تماڪ جي آمد: بر صغير ۾ تماڪ جي آمد ڪڏهن ٿي اها
ڳالهه چٽي نه آهي. ڪن تاريخ نويسن چيو ته اڪبر بادشاهه جي زماني (1556 کان 1606)
تائين جي زماني ۾ تماڪ برصغير ۾ متعارف ٿي چڪو هيو ۽ غالب گمان هي آهي ته تماڪ کي
برصغير ۾ آڻڻ وارا پرتگالي واپاري هئا. جن جي اڳواڻ واسڪوڊيگاما 1498ع ۾ ملٻار جي
ساحل تي قدم رکيو هو. شاهه جهانگير تزڪ جهانگيري ۾ لکيو آهي ته تماڪ کي فرنگي
آمريڪا کان کڻي آيا شهزادي دارا شڪوه به ان جي تصديق ڪئي آهي. ان لکيو آهي ته تماڪ
اڪبر بادشاهه جي عهد جي آخر ۾ فرنگين کان هتي آيو. ڪن چيو ته جڏهن ايسٽ انڊيا ڪمپني
جا گورا، واپاري بنجي برصغير ۾ آيا ته انهن اچي برصغير ۾ تماڪ جي استعمال کي
ڦهلايو. سنڌ سڳوري جا ماڻهو تماڪ واپرائڻ کان واقف ئي نه هئا. انگريزن جڏهن تماڪ
برصغير ۾ آندو ته اهو هندستان جي رياستن مان سنڌ ۾ پهتو. موجودهه پان جو رواج هتي
مهاجرن جي ذريعي پکڙيو.

تماڪ جي تاريخ : 1492 ع ۾ ڪرسٽوفر ڪولمبس آمريڪين کي تماڪ پيئندي پوکيندي ڏٺو هيو.
سنه 1518ع ۾ اسپين وارن تماڪ جي باقائده پوک پوکي. سنه 1558ع ۾ تماڪ جي پوک فرانس ۾
پوکي وئي. سنه 1584ع ۾ انگلترا ۾ اها بيماري پهتي. سنه 1601ع ۾ تماڪ مصر ۾ پهتو.
سنه 1604ع مصر ۾ پير پُختا ڪري ورتائين. سنه 1604ع انگلترا جي بادشاهه جيمس اول
ماڻهن کي سگريٽن جي نقصانن کان آگاهه ڪيو ته اهو ڦڦڙن کي خراب ڪري ٿو. سنه 1614 ع ۾
صرف لنڊن جي شهر ۾ ست هزار سگريٽ ۽ حقي پيئڻ جا هوٽل بنجي چڪا هئا. سنه 1628ع ۾ پوپ
ارخين ثالث سگريٽ نوشن جي چرچن ۾ اچڻ تي پائبندي مڙهي. سنه 1642ع ۾ پوپ اروبان 7
عيسائيت ۾ سگريٽ نوشي جي حرام جو حڪم ڏنو. سنه 1652ع ۾ انگلترا ۾ تماڪ جي پوک تي
پائبندي لڳائي وئي. سنه 1799ع ۾ مصر ۾ تماڪ جي باقائده پوک پوکي وئي. 1840ع ۾ فرانس
۾ هڪ سنهين پني ۾ تماڪ کي ويڙهي ان جي چوٽي کي دکائي تماڪ پيئڻ جي شروعات ڪئي، جيڪا
سگريٽ جي صورت ۾ دنيا ۾ پکڙجي وئي. سنه 1880ع ۾ سگريٽ کي باقائده سهڻي شڪل ۾ ٺاهي
ماڻهن لاءِ پرڪشش بنايو ويو. سنه 1910ع ۾ اقوام متحده اعلان ڪيو ته سگريٽ صحت جو
دشمن آهي. ان کان بچو. سنه 1938ع ۾ ڊاڪٽر بيرل انڪشاف ڪيو ته سگريٽ ماڻهو جي عمر
گھٽائي ٿو. سنه1939ع ۾ امريڪا ۾ پهريون ڀيرو ڪنگ سائز سگريٽ جو آغاز ٿيو. سگريٽ جي
موجوده صورت سڀ کان اول برازيل ۾ سنه 1880 ع ۾ شروع ٿي. سنه 1954ع ۾ پهريون ڀيرو
فلٽر وارو سگريٽ ٺاهيو ويو. سنه 1954ع ۾ آمريڪي ڊاڪٽر ٻڌايو ته سگريٽ مان ڪينسر جو
مرض پيدا ٿئي ٿو. ان کان پوءِ مسلسل تحقيقون ٿيڻ لڳيون ۽ دنيا جي ڊاڪٽرن طبيبن جا
پاڻ ۾ بحث مباحثا ٿيا. هر طرف کان اهي تحقيقون سامهون اچڻ لڳيون ته سگريٽ صحت جو
ويري آهي. اڃا تائين ڪنهن به طبيب ۽ ڊاڪٽر اهو ثابت ڪونه ڪيو آهي ته ڪو سگريٽ بي
ضرر شيءِ آهي. سگريٽ ساڙڻ : آمريڪي سروي مطابق سنه 1980 ع ۾ 650 ملين سگريٽ رڳو
آمريڪا ۾ سڙيا. ان سال دنيا ۾ 100 ملين آمريڪي ڊالرن جا سگريٽ دنيا وارن ساڙيا هئا.
تماڪ ۾ ڪيميائي جزا: تماڪ جي پنن ۾ ڪيميائي جزا لڌا ويا آهن. جيڪي نيش پيش زهر آهن.
طبيبن جي تحقيق مطابق تماڪ جا پن سڙن ٿا ته ان مان ڇهه هزار ڪيميائي مرڪب پيدا ٿين
ٿا. انهن مان مشهور مرڪب هي آهن: نيڪوٽين : يورپ جي هڪ سائنسدان ”جان نيڪوٽ“ سڀ کان
اول تحقيق ڪري ٻڌايو ته تماڪ ۾ هي زهريلو مرڪب ٿئي ٿو. انڪري هن جو نالو ئي نيڪوٽين
(nicotine)رکيائون. گھڻن سگريٽن پيئڻ واري کي ڏندن جي مٿان جيڪا ڦڪاڻ ظاهر ٿيندي
آهي يا ان جي آڱرين جي ننهن جو رنگ ڦڪو ڏسڻ ۾ ايندو آهي، اهو نيڪيوٽين جي سبب آهي.
ان جي سبب دل ۽ دماغ جي شريانين ۾ ”کِـــرُ“ جمع ٿيندي آهي، جيڪا اڳتي هلي گھڻين
مُهلڪ بيمارين جو سبب بڻبي آهي. نيڪوٽين (nicotine) هڪ زهر آهي. اهو جڏهن وات ذريعي
نڙي ۽ ڦڦڙن تائين پهچي ٿو ته اهو خطرناڪ اثرات پيدا ڪري ٿو. اهو هاضمي جي نظام کي
بگاڙي ٿو. ڦڦڙن ۾ پهچي ٿو ته کنگهه پيدا ڪري ٿو. تماڪ جي سائي ٻوٽي ۾% 2 کان % 10
سيڪڙو تائين نيڪوٽين هوندي آهي. جڏهن سُڪي ٿو ته اها % 0.5 کان % 5 تائين هوندي
آهي. ان کي سَٽي ڪُٽي سگريٽ ۾ وڌو وڃي ٿو ته ان ۾ نيڪوٽين  %1 کان %3 تائين هوندي
آهي. ڊاڪٽرن جي تحقيق مطابق نيڪوٽين جو هڪ گرام ڪتي کي مارڻ لاءِ ڪافي هوندو آهي.
ان جا اثرات جسم ۾ يڪدم نظر نه ايندا آهن. بلڪه آهسته آهسته اهي جسم کي ڳاريندا
رهندا آهن. انڪري ڪي ماڻهو دوکي ۾ رهندا آهن. چوندا آهن اسان ته سالن کان سگريٽ پي
رهيا آهيون، اسان کي ته ڪجهه ڪونه ٿيو آهي. حقيقت ۾ اها اندر جو اندر سُري وانگر
کائيندي رهندي آهي. ڪاربان مونو آڪسائيڊ: هيءَ شديد قسم جي زهريلي گئس آهي جيڪا
تماڪ جي دونهين مان نڪرندي آهي. ان جو نه رنگ هوندو آهي نه بوءِ نه ذائقو. هڪ گاڏي
جي دونهين ۾ اها گئس 5 کان 7.3 % تائين هوندي آهي. پر سگريٽ جي دونهين ۾ اها 1 کان
14 % تائين هوندي آهي. اها گئس رت جي هيموگلوبين ۾ آڪسيجن جي بجاءِ گڏجي ويندي آهي.
ان جي سبب سگريٽ پيئڻ وارن کي ساهه کڻڻ ۾ تڪليف محسوس ٿيندي آهي. ڪاربان: هي ڊامبر
وانگر ڪارو غليظ مواد آهي. جيڪو سگريٽ جي دونهين مان نڪرندو آهي. جسم جي خِلين کي
بري طرح متاثر ڪندو آهي. تماڪ جي استعمال جون صورتون: تماڪ جو ڪوڙو ٻوٽو جنهن ۾
پوٽاش ۽ نوشادر جا جزا هوندا آهن. ان کان سواءِ ان ۾ نيڪوٽين جهڙا ڪيئي مُهلڪ مادا
هوندا آهن. اهو اسان وٽ بيشمار صورتن ۾ استعمال ٿي رهيو آهي. اهو ڪهڙي به صورت ۾
استعمال ڪيو وڃي. نقصانن کان خالي ناهي. دونهين جي صورت ۾ واپرايو وڃي، يا وات ۾
وجهڻ جي صورت ۾ يا سنگهڻ جي صورت ۾ واپرايو وڃي. ان جي هيين ۾ هير پوي ته سولي جان
نه ٿي ڇٽي. ان هزارن کي هلاڪ ڪيو آهي. ان کان بچڻ ضروري آهي. ٻيڙي ۾ تماڪ پوي،
سگريٽ ۾ تماڪ پوي، پان ۾ تماڪ پوي، ناس تماڪ مان ٺهي، نسوار تماڪ مان ٺهي، سگار ۾
تماڪ پوي. تماڪ گهڻا گهر اجاڙي ڇڏيا. گهڻا وسندڙ گهر ويران ڪري ڇڏيا. ان ۾ وري جڏهن
چرس پوي ٿو ته اهو زهر ۾ زهر آهي. دونهين جو استعمال: تماڪ جا پن ساڙي اهو گرم
دونهون ساهه جي ذريعي اندر پهچائڻ ۽ ان زهريلي دونهين کي پنهنجو جيءُ جلائڻ بعد
ٻاهر ڦوڪي ڇڏڻ. ان جون به ڪيئي صورتون آهن. ماڻهو ان دونهين کي پنهنجي حال حيثيت
مطابق استعمال ڪن ٿا. غريب غربا ٻيڙي ذريعي، ڪي سگريٽ ذريعي، ڪي حقي چلم، ڪي سلفي
يا ڀُنگري ذريعي تماڪ جي دونهين کي واپرائن ٿا. اهو گرم زهريلو دونهون وات، ناسن،
ساهه جي نالين، ڦڦڙن، دل، دماغ، سڀني عضون تي اثرانداز ٿئي ٿو. جنهن مان بيشمار
مُهلڪ مرض جنم وٺن ٿا. ان جي استعمال سان ديني، دنياوي، جاني، مالي، انفرادي،
اجتماعي، گهريلو، اخلاقي روحاني نقصان ظاهر ٿين ٿا. جڏهن ڪو ماڻهو ان جي عادت ۾
مبتلا ٿي وڃي ته اهو پاڻ کي هڪ قسم جي زنجيرن ۽ ڳٽن ۾ قيد ڄاڻي ٿو. ڇڏڻ چاهي ته ڇڏي
نه ٿو سگهي ۽ ماڻهو پاڻ کي مجبور سمجهي ٿو. حقيقت ۾ اهو به ابليس جو ڌوڪو آهي. اگر
ڇڏڻ چاهي ته بلڪل ڇڏي سگهي ٿو. اللهم احفظنا وسائر المسلمين من الدخان ناس: تماڪ جي
پنن کي سڪائي سَٽي ڪُٽي ان ۾ مزيد مهلڪ مادا ملائي، هڪ خاڪو تيار ڪيو ويندو آهي.
جنهن کي ”ناس“ سڏيندا آهن. اها آڱوٺو ۽ اشهد آڱر ملائي هڪ چپٽي ڀري نڪ جي سوراخ تي
رکي زور سان وڏو ساهه کڻي، اندر اماڻي ويندي آهي. ان جا مضر ۽ زهريلا اثرات آهن.
جيڪي آهسته آهسته مرضن جي صورت ۾ ظاهر ٿيندا آهن. نسوار: تماڪ جي پن کي ڪٽي پيهي ان
۾ ٻيا مرڪب ملائي هڪ چورو تيار ڪيو ويندو آهي. ان کي ”نسوار“ سڏيندا آهن. اها وات ۾
ڏندن جي مهارن ۽ چپ واري کل جي وچين وٿي ۾ وڌي ويندي آهي. اهو تماڪ جي استعمال جو
قبيح طريقو آهي ۽ سخت نقصانن جو ڪارڻ آهي. ان جا اثرات معدي ۽ آنڊن تائين پهچن ٿا.
جنهن سان اعصاب مرضن ۾ مبتلا ٿي وڃن ٿا. پان : تماڪ جا ڪيئي قسم پان جي پن ۾ ويڙهي،
سوپارين سميت وات ۾ وجهي چٻاڙي ان جي رس چوسڻ کي پان سڏن ٿا. جيڪو پڻ صحت لاءِ
نقصانڪار ثابت ٿيو آهي. ان مان وات جي ڪينسر جا ڪيئي مريض موت جو ڪوڙو پيالو پي چڪا
آهن ۽ هزارين پان جي استعمال سبب اسپتالن ۾ بيمارين جون ڪلفتون ڪاٽي رهيا آهن. تماڪ
پيئڻ يا شارب التنباک ما اجراکا ، من ذالذي فـي شربه افتاکا اتظن ان شرابه مستعذب ،
ام هل تظـن بان فيه غذا کا هل فيه نفع ظاهر لک يا فتيٰ ، کلا فلا فيه سـويٰ ايذا کا
وتلاف مال لاتجد عوضا له ، الا دخاناً قد حـثيٰ احثاکا اي تماڪ واپرائڻ وارا توکي
ڪنهن اهڙي جرئت ڏياري آهي؟ توکي ڪنهن تماڪ واپرائڻ جي فتويٰ ڏني آهي. تون سمجهين ٿو
ته ان جو پيئڻ مزيدار آهي؟ يا تون سمجهين ٿو ته ان ۾ تنهنجي ڪا غذا آهي؟ اي
نوجوان ! ان ۾ ڇا ڪو تنهنجو ظاهري نفعو آهي؟ هرگز نه.. تنهنجي نقصان کان سواءِ ان ۾
ٻيو ڪجهه به نه آهي. مال جو اهڙو نقصان آهي جنهن جي موٽ ۾ ڪو نفعو ئي نظر نه ٿو
اچي. سواءِ ان دونهين جي جيڪو ڦوڪن ۾ ڪڍين ٿو. دونهين جي مذمت کم في الدخان معائب
ومکاره ، دلت رزائله عليٰ انکاره يوذي الکرام الکاتبين بِنَـتْنِه , وامام وجهک
شعلة من ناره کم من نقود يا فتيٰ وملابس ، اتلفتها بشرائه وشراره وبه الثنايا
اللولويه افسدت ، بقبيح لون سواده وصفاره وتري الصفار عليٰ شواربه بدا،من جذبه
الدخان من منخاره وتري الهوام اذا احسن بريحه ، ترک المکان وفر من اوکاره والخل
لاتلوي اليه لخبثـه ، ابدا ولا تدنوا اليٰ ازهاره ولـنتنه ولـقبحه في طعمه ، لـم
تدن سائمة اليٰ اشجاره

ڪنهن ماڻهو هڪ الله واري کي وڏي هيج مان سگريٽ پيش ڪيو. پاڻ ان کي چيائين: اتکرمني
بسيجار الدخان، وما في شربها الا هوانِ ايشعل عاقل بيديه نارا ، ليحرق نفسه في کل
آن ڇا سگريٽ جي ذريعي تون منهنجي عزت افزائي ٿو ڪرين؟ ان جي پيئڻ ۾ ته منهنجي لاءِ
خواريءَ کان سواءِ ڪي به ڪينهي. ڇا ڪو سياڻو گھڙي گھڙي باهه ٻاري ان ۾ پنهنجي جان
جلائيندو؟ شوق دا ڪوئي ملهه نهين : پر پوءِ به ڪنهن کي ڪهڙو شوق ڪنهن کي ڪهڙو؟ ڪنهن
کي ٻين کي ساڙڻ جو شوق ڪنهن کي پنهنجي جان جلائڻ جو ذوق ، پنهنجي سيني ساڙڻ جو شوق.
ڪنهن چيو ته: اک تصویر وفا ہے میرا سگریٹ اور میں دونوں اک دوجے کوہاتھوں میں
لئےجلتےہیں سگريٽي همراهه به صبح سويل اٿندا ته نه خدا ياد نه رسول اول دونهين جي
دٻ. دونهون به اهڙو جو منهن ڍڪجي وڃي. پوءِ چوندا ته اسانجو منهن دونهين مان ائين
پيو چمڪي جيئن ڪڪرن مان چنڊ. هڪ جاءِ تي سگريٽن جي شوقينن جي مجلس جاري هئي، همراهه
بنهه دونهين جا دلداده هئا. سڀني وٺي جو ڪَشَ هنيا ته ساري مجلس دونهون ئي دونهون
ٿي وئي. انهن مان هڪڙو شاعر هيو ان فرمايو : طما فينا دخان کالسحاب ، فصرنا منه في
عين الحجاب کاَنّ وجوهنا فيه نجوم ، تراءت للملا بين السحاب

وساءِ ساءِ سگريٽ وساءِ ! ان سان صحت تباه مال تباه ! نه اول بسم الله نه آخر الحمد
لله .. نه ساهه کڄي سوکو .. سگريٽي گذاري اولو ۽ اوکو ... توبه زاري عمر ساري ،
جنهن اڄ ڇڏيا سو ڪامياب، تماڪ جي زراعت: تماڪ، ڀنگ، ڏوڏِي جي پوک پوکڻ به جائز نه
آهي. اها گناه ۾ ٻين جي مدد ڪرڻ آهي. رب فرمايو: ولا تعاونوا علي الاثم والعدوان
گناهن جي ڪم ۾ هڪ ٻئي جي مدد نه ڪيو. اها پوک پوکي ٻين کي گناهه مهيا ڪري ڏيڻ به
گناه آهي. تماڪ جو واپار: بعض علماءَ حرام چيو آهي. اها ڪمائي به حرام سڏي آهي. ان
مان خيرات ڪرڻ، حج ادا ڪرڻ، ٺيڪ نه آهي ڇو ته: ان الله طيب ولا يقبل الا طيبا بيشڪ
الله پاڪ آهي ۽ پاڪيزه شين کي ئي قبول ڪري ٿو. اهڙي ڪمائي ۾ برڪت نه هوندي آهي نه
اهڙي ڪمائي ۾ ڪو سڪون ملي سگهندو آهي. تماڪ : زراعت جي ماهرن جو چوڻ آهي ته تماڪ جي
ٻوٽي ويجهو نه جانور وڃي ٿو نه پکي نه ماکي جي مک.

سگريٽ نوشي جگر سوزي: سگريٽ صحت جو دشمن ۽ پيسي جو ويري آهي. اولهه جي شاهوڪار ملڪن
جا ماڻهو ان کي بدترين نشو سڏي ان کان بيزار ٿي ان جي روڪٿام لاءِ باقائده منظم طرح
ڪوششون ڪري رهيا آهن. پر پاڪستان جهڙي ترقي پذير ملڪ ۾ ان جو استعمال ڏينهون ڏينهن
وڌي رهيو آهي. ان جي روڪٿام جي ڪا به منظم ۽ مربوط ڪوشش ڪونه پئي ڪئي وڃي. جنهن جي
نتيجي ۾ نئون نسل تباه ٿي رهيو آهي. اتان جو عوام هن زهريلي ٻوٽي جي اُگرن نتيجن
کان آگاه ٿيڻ بعد ان جي استعمال ۾ گھٽتائي ڪري رهيو آهي. پر اسان جو عوام روزبروز
ان پاسي وک وڌائي رهيو آهي. سگريٽ ڇڏڻ جو عالمي ڏينهن: دنيا جون حڪومتون 31 مئي جو
ڏينهن سگريٽ نوشي ڇڏڻ جي عزم جو ڏينهن ڪري ملهائن ٿيون. اسان وٽ سگريٽن جي تشهير تي
ڪروڙين رپيا خرچ ڪري ماڻهن کي ان لاءِ اڀاريو وڃي ٿو.

ماهرن مطابق هن وقت دنيا کي هڪ سنگين خطرو سگريٽ نوشي جي صورت ۾ پيش آهي. تماڪ نوشي
جي جيترن خطرن ۾ هن وقت دنيا وڪوڙجي وئي آهي اوترو اڳ نه هئي. تماڪ نوشي ٻين نشن
جيئن چرس، ڀنگ، آفيم، گانچو، شراب هيروئن کان وڌيڪ خطرناڪ آهي. ڇو ته انهن شين کي
نشو سمجهي انهن کي عيب سمجهيو وڃي ٿو. پر تماڪ خوري يعني سگريٽ ۽ پتي پان، ناس ۽
نسوار کي گھڻا ماڻهو عيب ئي نه ٿا سمجهن. نه وري انهن مان پيدا ٿيندڙ خطرن تي غور
ڪرڻ لاءِ تيار ٿين ٿا. نه وري حڪومت ان جي خلاف ڪو عملي قدم کڻي ٿي. ان ڪري تماڪ
ماڻهن جي پيسي، صحت ۽ مال کي نپوڙي رهيو آهي. سگريٽ ساز ڪمپنيون: سگريٽي ڪمپنين وڏي
چالاڪي ۽ هوشياري سان راندين جا بار پنهنجي مٿان کنيا آهن. راندين جو اهتمام ڪري
ماڻهن کي پنهنجي سگريٽن جي تشهير ڪرائن ٿا. ماڻهو بي شعوري ۾ راندين ڪرڪيٽ ۽ هاڪي
وغيرهه جي تفريحي لمحن ۾ سگريٽي اشتهار پڙهي سگريٽن کي به خوشي ۽ طرب جو هڪ ذريعو
سمجهي ان جا عادي بنجي وڃن ٿا. هڪ سروي مطابق پاڪستان ۾ صرف پي ٽي وي سگريٽن جي
اشتهارن مان پنجن کان ڏهن ڪروڙن تائين ساليانو ڪمائي ٿي. وزارت صحت جيترو سگريٽ
نوشي جي روڪٿام لاءِ بجيٽ رکي ٿي ان کان ڏهوڻ پيسا سگريٽ ساز ڪمپنيون پنهنجي
مصنوعات جي تشهير تي خرچ ڪن ٿيون.

شاعرن جي شرارت: سگريٽ جي صنعت کي هٿي وٺائڻ ۾ شاعرن ۽ فنڪارن جو به وڏو هٿ آهي.
اهي هر ڪش دلڪش جهڙا نعرا هڻي، يا سگريٽ جي صفت ۽ ثنا ۾ شعر ٺاهي ماڻهن کي بي عقل
بنائن ٿا. جيئن هڪ شاعر فرمائي ٿو ته: وڃي تون اي سگريٽ! چپ چم، عجيب ٿئي شال
منهنجو به اهڙو نصيب هُتي تو کي عزت ۽ حرمت ملي هتي هڪڙو عاشق مري پيو ڀلي سگريٽ
نوش نصيحت ڪرڻ تي ڪاوڙ ۾ اچي وڃي ٿو. چوي ٿو منهنجي زندگي آهي، جيئن گذاريان مون کي
دنيا ۾ پنهنجي مرضي سان جيئڻ جو حق آهي. ان کي چئبو ته بابا اگر پنهنجي مَنَ ماني
زندگي گذارڻ جو توکي حق آهي ته تنهنجي پاسي اوسي ۾ رهڻ وارن جا به ته ڪي حق هوندا.
انهن کي به صحتمند رهڻ ڏي. انهن جي فضا کي دونهين سان خراب ڪرڻ جو توکي ڪهڙو حق
آهي! ٻين جي صحت کي خراب ڪرڻ جو توکي ڪهڙو حق آهي. پاڪيزه فضائن کي آلوده ڪرڻ جو تو
کي حق نه آهي. ٻين کي بيمار بنائڻ جو توکي حق نه آهي. جيڪي پيسا سگريٽن ۾ ساڙين ٿو،
تنهنجي ابي امان، ٻچن، اهل اولاد جو تو تي حق آهي. انهن جي خرچ جا پيسا سگريٽن ۾ نه
ساڙ. اسراف نه ڪيو : الله ڪريم فرمايو آهي ته: كلوا واشربوا ولا تسرفوا انه لا يحب
المسرفين ۽ کائو ۽ پيئو ۽ پر اجايو خرچ نه ڪيو. بيشڪ الله اجائي خرچ ڪرڻ وارن سان
محبت نه ٿو رکي. حلال ۽ پاڪيزه کاڌو هجي پر ان ۾ به اسراف سان ٻانهو الله جي محبت
مان نڪري وڃي ٿو. پر ان جو ته غور ڪيو جيڪو دونهين وارا ڪارا ساهه کڻي ٿو جيڪو نه
کاڌو آهي نه پيتو آهي. پيئڻ وارو خود مڃي ٿو ته منهنجي وات ۾ گندي شيءِ آهي. گرم
دونهون اندر اماڻڻ. سان سينو ٿي سڙيو. پوءِ سگريٽ ساز ڪمپنين پنهنجي گراهڪي وڌائڻ
لاءِ ان جي وات واري حصي ۾ فلٽر لڳايو ته جيئن دونهين جي ساڙي ۾ ڪمي واقع ٿئي. ڪن
تماڪ جي گرم دونهين کي ٿڌو ڪرڻ لاءِ حقو يا چلم ٺاهي. جيئن ساهه زور سان ڇڪڻ سان
تماڪ جو دونهون پاڻي مان گذري ته ٿڌو ٿي اندر داخل ٿئي. ائين ڪرڻ سان دونهين جي
حرارت ۾ ته ڪمي ٿي پر تماڪ جا زهريلا اثرات ته پنهنجي جاءِ تي جيئن جو تيئن موجود
رهيا. پر ان ۾ هڪ وڌيڪ خرابي هيءَ پيدا ٿي جو چلم جي چٺ ۾ پيل پاڻي جيڪو جراثيمن
سان ڀرپور ٿي وڃي ٿو. ان مان جڏهن هوا گذري ٿي ته اهي جراثيم ساهه جي ذريعي اندر
داخل ٿين ٿا. حرمين شريفين ۾ سگريٽ نوشي تي پائبندي: دنيا جي ڪافي ملڪن ۾ سگريٽن جي
پابندين بابت قانون جوڙيا ويا آهن. سعودي حڪومت انهن ۾ پيش پيش آهي. سعودي حڪومت جا
سگريٽ نوشي جي سدِباب بابت ۽ سڄي دنيا مان اچڻ وارن مسلمانن کي ان جي نقصانن کان
آگاهه ڪرڻ بابت پوري سعودي جي عام چونڪن چوراهن ۽ عوامي ميڙاڪن وارين جاين تي
سگريٽن جي نقصانن بابت بورڊ لڳايا ويا آهن. مڪه مڪرمه ۽ مدينه منوره جي روڊن رستن
تي بورڊ لڳايا ويا آهن، جن تي مختلف قسمن جا الفاظ لکي سگريٽ نوشي کان رڪجي وڃڻ جي
ماڻهن کي اپيل ڪئي وئي آهي. حرمين شريفين جي حدن ۾ چارئي طرفن کان بورڊ لڳايا ويا
آهن: انهن تي لکيل آهي: ممنوع التدخين. مثلاً : مسجد نبوي جي قريب هڪ بورڊ تي لکيل
ڏٺم : ”اسرتڪ احق بما تنفقه علي التدخين“ جيڪو سگريٽن تي خرچ ڪرين ٿو تنهنجي گھر
وارا وڌيڪ حقدار آهن جو اهي پيسا انهن تي خرچ ڪرين. ڪافي جاين تي وڏن سائن بورڊن تي
دل ڇاپيل آهي ان کي سگريٽ نانگ وانگر ويڙهيو پيو آهي. هيٺان لکيل آهي: ”ممنوع
التدخين“ روضي پاڪ جي بلڪل سامهون هڪ وڏي هوٽل تي تمام نمايان اکرن ۾ لکيل ڏٺم:
”اوهان رسول الله جي شهر ۾ آهيو ڪجهه خيال ڪيو. هن شهر کي دونهين کان خالي رکو“. هڪ
بورڊ تي لکيل هو: ويحرم عليهم الخبائث . والدخان خبيث

منهنجو نبي اوهان تي خبيث شين کي حرام ڪري ٿو. دونهون به خبيث آهي. ان سان گڏ هي
ڳالهه به ته رسول الله ﷺجو شهر دونهين کان خالي هجي. سعودي قانون ۾ عوامي ميڙاڪن ۾
ماڻهن جي وچ ۾ سگريٽ پيئڻ منع ڪئي وئي آهي.

ڪافي آفيسن ۾ دفترن ۾ سگريٽ پيئڻ کان منع ڪئي آهي. قطر جي دوحا ايئر پورٽ ۽ دبئي
ايئر پورٽ تي شيشي جا ننڍا ڪمرا ڏٺاسين جن تي لکيل هيو ”غرفة التدخين“ ان ۾ دونهين
جي اخراج لاءِ خاص نيڪالي پائيپ لڳل هئا. مون ان ۾ اندر جھاتي پاتي ته اهڙي بدبوءِ
آئي جو هيانوُ اوراٽجڻ لڳو. ڪي اتي سگريٽ پي رهيا هئا، ائين پي لڳو ڄڻ ڪي قيد جي
ڪوٺڙي ۾ واڙيل آهن ۽ گرمي ۽ دونهين جي سزا ڪاٽي رهيا آهن. جهازن ۾ سيٽ تي ويهڻ سان
سامهون اشارو نظر اچي ٿو جنهن تي سگريٽ نه پيئڻ جو اشارو سامهون نظر اچي ٿو. ڪي
جهاز اهڙا ڏٺاسين جن ۾ مڪمل طرح سگريٽن پيئڻ جي پائبندي آهي. جن جهازن ۾ ٿوري دير
لاءِ موالين کي اجازت ڏين ٿا ته اها به انهن سيٽن وارن کي جيڪي جهازن جي پيٽرول جي
ٽانڪين ۽ پَــرَن کان پري واريون سيٽون آهن. ڇو ته جهازن جو پيٽرول تمام تيز هوندو
آهي، متان سگريٽ جي شعلي ۾ جهاز کي باهه نه لڳي وڃي. مصر سعوديه قطر ۾ سگريٽ مٿان
سخت پائبندي آهي پوءِ به اتي تمام گھڻو سگريٽ پيتو وڃي ٿو.



https://sd.wikipedia.org/wiki/%D8%B3%DA%AA%D8%B1%D9%86%DA%8A

سڪرنڊ (Sakrand) پاڪستان جي صوبي سنڌ جو ھڪ شهر آهي. سڪرنڊ ضلع شھيد بينظير آباد
(پراڻو نوابشاهه) جو تعلقو آھي. سڪرنڊ قومي شاهراه جي ٻنهي پاسن کان آباد آهي
نوابشاهه ڪان سڪرنڊ 18 ڪلوميٽر جي مفاصلي تي آهي. جيڪو نئي ون وي روڊ جي زريعي ادھ
ڪلاڪ جو آھي سڪرنڊ کان الهندي طرف اٽڪل 18 ڪلو ميٽرن جي مفاصلي تي سنڌو درياءُ آهي
ڪراچي ڪان سڪرنڊ 250 ڪلوميٽر جي فاصلي تي آھي ءِ نيشنل هائي وي (N-5) جي زريعي
ساڍهي ٽن ڪلاڪن جو سفر آھي جڍھين ته حيدرآباد ڪان تقريبا 90 ڪلو ميٽر ءِ لوڪل روڊ
ٽرانسپورٽ زريعي ڍيڊھ ڪلاڪ جي مسافت تي آهي سن 1912ع کان اڳ ۾ جڏهن نوابشاه ضلعي جو
اڃا وجود ئي ڪونه هئو، ته اُن وقت به هيءُ شهر حيدرآباد ضلعي جي تعلقي جو صدر مقام
هئو. سڪرنڊ قديم تاريخ جو اڀياس ڪندي اهو معلوم ٿئي ٿو ته ڪلهوڙن ۽ ٽالپرن جي زماني
۾ هيءُ شهر هر لحاظ کان وڏي اهميت وارو هئو. سڪرنڊ زراعت جي دولت سان مالا مال آهي
ءِ هڪ وڏو ڪاروباري شهر آهي سڪرنڊ جي تاريخ سن 1782ع ۾ ٽالپر خاندان جي اڳواڻ مير
فتح علي خان ٽالپر جڏهن هالاڻيءَ جي ميدان تي ڪلهوڙن جي آخري حاڪم ميان عبدالغني
خان کي شڪست ڏئي سنڌ ۾ ٽالپرن جي حڪومت قائم ڪئي. تڏهن پڻ هيءُ شهر ٽالپرن جي
حڪمراني هيٺ آيو. ان کان پوءِ هڪ دفعي مير فتح علي خان ٽالپر شڪار ڪرڻ جي لحاظ کان
موجود سڪرنڊ شهر جي ڏکڻ طرف ”سڪرنڊ واري ڍنڍ “ تي اچي منزل انداز ٿيو مير صاحب کي
هن ڍنڍ جي منظر ۽ آسپاس جي دلڪش ماحول نهايت ئي موهي وڌو. جنهن ڪري انهي ڍنڍ جي
ٻيٽاريءَ تي محلات جوڙيائين، ۽ ڍنڍ جي ڪنڌيءَ سان وري قلعو تعمير ڪرايائين. انهيءَ
قلعي ۽ ڍنڍ جي اوسي پاسي واري آباديءَ کي”فتح آباد“ جو نالو ڏنائين. اڏايل محلات ۾
پاڻ ۽ سندس ٽي ڀائر مير غلام علي، ميرڪرم علي، مير مراد علي خان وقت به وقت اچي سير
سفر ۽ شڪار ڪندا هئا. انهيءَ چئني ڀائرن کي گڏي سنڌ جي تاريخ ۾ ”پهرين چوياري“ ڪري
سڏيندا آهن مير عظيم الدين ٺٽوي اڳتي هلي اُنهيءَ ڍنڍ جي نظارن، وڻندڙ آبهوا، ۽ مٺي
پاڻيءَ جي نسبت سان انهيءَ ڍنڍ کي ”شڪر“ ڍنڍ جو نالو ڏنو. انهيءَ ڳالهه مان اهو
گمان غالب آهي ته ميرن جي دور کان اڳ ۾ هيءَ بستي ضرور ڪنهن نالي سان سڏبي هوندي!
جيئن ته شهر جي ڀرسان ڍنڍ هئي. ان ڪري ممڪن ٿي سگهي ٿو ته هن ڍنڍ کي ماڻهو، ڍنڍ
واري بستي ڍنڍ وارو شهر يا ڍنڍ ڀر بستي سڏيندا هوندا، پر ٽالپرن جي دور ۾ مير فتح
علي خان ٽالپر جي طرفان فتح آباد واري قلعي ۽ فتح آباد شهر تعمير ڪرائڻ ڪري ڪجهه
وقت هن شهر کي”فتح آباد“ سڏيو ويو، پر جيئن ته مير عظيم الدين ٺٽوي جي قول مطابق
هيءَ ڍنڍ ”شڪر ڍنڍ“ يعني مٺي پاڻيءَ واري ڍنڍ سڏجڻ ۾ آئي. ۽ اڳتي هلي عام ماڻهو هن
شهر کي ”شڪر ڍنڍ“ وارو شهر يا بستي سڏيو. ۽ ايئن ”ش“ جي بجاءِ ”س“۽ پهرئين ”ذ“ کي
حذف ڪري آخري”ڍ“ جي جاءِ تي”ڊ“ کي قائم رکي شهر کي ”سڪرنڊ“ سڏڻ شروع ڪيو. جو اصل ۾
غلط لفظ آهي. اهڙي طرح فتح آباد وارو نالو پڻ آهستي آهستي ٿي هميشه جي لاءِ مٽجي
ويو حال هي ۾ صدر پاڪستان جناب آصف علي زرداري هتي سڪرنڊ شهر ۾ پيهرين يونيورسٽي
کولڻ جو اعلان ڪيو آهي.جنهن جو نالو شهيد بينظير بهٽو انٽرنيشنل يونيورسٽي آف
ويٽرنري اينڊ اينيمل سائنس رڪيو ويو آهي.

سڪرنڊ جوتاريخي ۽ قديم شهر قومي شاهراهه جي ٻنهي پاسن کان آباد آهي. انهيءَ قومي
شاهراهه کي اڳئي دور ۾( راوڙ) وارو رستو به سڏيندا هئا. ڪلهوڙن ۽ ٽالپرن واري زماني
۾ هن رستي کي وري ( ٽپالي) رستو ڪري به سڏيندا هئا. انگريزن جي ابتدائي زماني ۾ هن
کي (نار) وارو رستو ڪري سڏيندا هئا. سنڌو درياءُ سڪرنڊ کان الهندي طرف اٽڪل 18 ڪلو
ميٽرن جي مفاصلي تي وهندو رهي ٿو. هن شهر جي باري ۾ اهڙا ڪيترائي اهڃاڻ ۽ نشان ملن
ٿا، جن مان اهو چڱي طرح واضع ٿئي ٿو ته سڪرنڊ جي هيءَ پراڻي بستي ڪنهن به صورت ۾
ساڳئي هنڌ آباد هئي. سڪرنڊ هن وقت موجوده نوابشاهه ضلعي کان اڳ ۾جڏهن نوابشاهه ضلعي
جو سب ڊويزن ۽ تعلقي جو صدر مقام آهي. سن 1912ع کان اڳ ۾ جڏهن نوابشاهه ضلعي جو اڃا
وجود ئي ڪونه هئو، ته اُن وقت به هيءُ شهر حيدرآباد ضلعي جي تعلقي جو صدر مقام هئو.
سڪرنڊ قديم تاريخ جو اڀياس ڪندي اهو معلوم ٿئي ٿو ته ڪلهوڙن ۽ ٽالپرن جي زماني ۾
هيءُ شهر هر لحاظ کان وڏي اهميت وارو هئو.ميجر جنرل هيگ پنهنجي ڪتاب (انڊس ڊيلٽا
ڪنٽري) ۾ سڪرنڊ جي تاريخ حيثيت سان بيان ڪئي آهي . اُن کان سواءِ هيوز به( سنڌ
گزيٽيئر) ۾ سڪرنڊ شهر جو تفصيل سان ذڪر ڪيو آهي . اهڙيءَ طرح سان ڏيهي توڙي پرڏيهي
عالمن جي احوال مان اهو ظاهر ٿئي ٿو ته سنڌ جي قديم بستي وڏي اهميت واري آهي. هاڻي
ڏسڻو اهو آهي ته هن بستيءَ تي "سڪرنڊ " نالو ڪيئن پيو ۽ ڪڏهن پيو؟ افسوس سان چوڻو
ٿو پوي ته سڪرنڊ تي انهيءَ نالي پوڻ مطابق ڪي به روايتون ۽ لکتون نه ٿيون ملن، جن
جي آڌار تي اهو چئي سگهجي ته هن شهر جو اصل نالو ڇا هئو؟ پوءِ اهو شهر "سڪرنڊ" سڏجڻ
۾ ڪيئن آيو. تاريخ جي مطالعي مان ظاهر ٿئي ٿو ته ٽالپرن جي دور حڪومت ۾ هيءُ شهر
انهيءَ نالي سان سڏجڻ ۾ آيو.هن دور جي مشهور شاعر مير عظيم الدين ٺٽوي جي ڪتاب "فتح
نامه" مان اهو معلوم ٿئي ٿو ته شهر تي اهو نالو ان ڪري ئي عام مشهور ٿيو. سن 1782ع
۾ ٽالپر خاندان جي اڳواڻ مير فتح علي خان ٽالپر جڏهن هالاڻيءَ جي ميدان تي ڪلهوڙن
جي آخري حاڪم ميان عبدالغني خان کي شڪست ڏئي سنڌ ۾ ٽالپرن جي حڪومت قائم ڪئي.تڏهن
پڻ هيءُ شهر ٽالپرن جي حڪمراني هيٺ آيو. ان کان پوءِ هڪ دفعي مير فتح علي خان ٽالپر
شڪار ڪرڻ جي لحاظ کان موجود سڪرنڊ شهر جي ڏکڻ طرف "سڪرنڊ واري ڍنڍ " تي اچي منزل
انداز ٿيو.مير صاحب کي هن ڍنڍ جي منظر ۽ آسپاس جي دلڪش ماحول نهايت ئي موهي
وڌو.جنهن ڪري انهي ڍنڍ جي ٻيٽاريءَ تي محلات جوڙيائين، ۽ ڍنڍ جي ڪنڌيءَ سان وري
قلعو تعمير ڪرايائين.انهيءَ قلعي ۽ ڍنڍ جي اوسي پاسي واري آباديءَ کي"فتح آباد" جو
نالو ڏنائين. اڏايل محلات ۾ پاڻ ۽ سندس ٽي ڀائر مير غلام علي،ميرڪرم علي، مير مراد
علي خان وقت به وقت اچي سير سفر ۽ شڪار ڪندا هئا. انهيءَ چئني ڀائرن کي گڏي سنڌ جي
تاريخ ۾ "پهرين چوياري" ڪري سڏيندا آهن. مير عظيم الدين ٺٽوي اڳتي هلي اُنهيءَ ڍنڍ
جي نظارن، وڻندڙ آبهوا، ۽ مٺي پاڻيءَ جي نسبت سان انهيءَ ڍنڍ کي "شڪر" ڍنڍ جو نالو
ڏنو. انهيءَ ڳالهه مان اهو گمان غالب آهي ته ميرن جي دور حڪومت کان اڳ ۾ هيءَ بستي
ضرور ڪنهن نالي سان سڏبي هوندي! جيئن ته شهر جي ڀرسان ڍنڍ هئي. ان ڪري ممڪن ٿي سگهي
ٿو ته هن ڍنڍ کي ماڻهو، ڍنڍ واري بستي ڍنڍ وارو شهر يا ڍنڍ ڀر بستي سڏيندا هوندا،
پر ٽالپرن جي دور ۾ مير فتح علي خان ٽالپر جي طرفان فتح آباد واري قلعي ۽ فتح آباد
شهر تعمير ڪرائڻ ڪري ڪجهه وقت هن شهر کي"فتح آباد" سڏيو ويو، پر جيئن ته مير عظيم
الدين ٺٽوي جي قول مطابق هيءَ ڍنڍ "شڪر ڍنڍ" يعني مٺي پاڻيءَ واري ڍنڍ سڏجڻ ۾ آئي.۽
اڳتي هلي عام ماڻهو هن شهر کي "شڪر ڍنڍ" وارو شهر يا بستي سڏيو. ۽ ايئن "ش" جي
بجاءِ "س"۽ پهرئين "ذ" کي حذف ڪري آخري"ڍ" جي جاءِ تي"ڊ" کي قائم رکي شهر کي
"سڪرنڊ" سڏڻ شروع ڪيو.جو اصل ۾ غلط العوام لفظ آهي. اهڙي طرح فتح آباد وارو نالو پڻ
آهستي آهستي ٿي هميشه جي لاءِ مٽجي ويو. مير عظيم الدين ٺٽوي جو مٿيون قول اسان کي
ڏاڍو قومي لڳي ٿو. هو انهيءَ سلسلي ۾ لکي ٿو ته، "مير عاليءَ مقام (مير فتح علي خان
ٽالپر) جي حڪم سان "فتح آباد" نالي هڪ نئون شهر اهڙي جڳهه تي قائم ڪيو ويو،جنهن جي
زمين مان سهڻا ۽ من موهيندڙ گل پيدا ٿين ٿا، اتي هڪ مٺي پاڻيءَ جي ڍنڍ موجود هئڻ جي
ڪري ان ڍنڍ کي "شڪر" ڍنڍ سڏيو ٿو وڃي. فتح آباد کي چئو گرد قلعو آهي،جنهن جي دامن ۾
هيءَ ڍنڍ قائم آهي، ۽ ڍنڍ ۾ اڀرندڙ ويرون هيج ۽ خوشيءَ ۾ نچنديون ۽ ٽپنديون رهن
ٿيون. انهيءَ مزڪوره ڍنڍ جي وچ تي جيڪا ٻيٽاري آهي،انهيءَ جي مٿان هڪ شاهي محل
اڏايو ويو آهي. جنهن جي پيڙهه پٿرائين آهي. فتح آباد قلعي جو ٻيو دروازو ڍنڍ ڏانهن
آهي ۽ ڍنڍ جو پاڻي انهيءَ قلعي جي چائنٺ کي چمندو رهي ٿو. انهيءَ ڍنڍ ۾ هر وقت
روپين، سونين چوٽين ۽ ڇٽين سان ٻيڙيون بيٺل رهن ٿيون، جن جي زريعي محلات جا رهواسي
سدائين ڍنڍ جو سير سفر ڪندا رهن ٿا. جڏهن مير فتح علي خان ۽ سندس ڀاءُ مير غلام علي
خان ٽالپر انهيءَ سير گاهه ۾ اچن ٿا ته اهي ٻئي سج ۽ چنڊ وانگر روشن نظر اچن ٿا.
چئني پاسن کان سهڻيون نفيس ويهڪ جون جايون ٺهيل آهن ۽ هر وقت ٿڌيون ٿڌيون هوائون
لڳنديون رهن ٿيون. رات جي وقت جڏهن آسمان ۾ تارا ٽمڪندا رهن ٿا انهيءَ ڍنڍ جي صاف ۽
شفاف پاڻيءَ ۾ آرسيءَ وانگر نظر اچن ٿا. هند ۽ سنڌ ۾ هن جهڙو ڪو سير گاهه ڪونهي.!
عظيم الدين ٺٽويءَ کان پوءِ تالپر خاندان جي آخري حاڪم مير نصير خان جي پٽ مير حسن
علي خان ٽالپر"حسن" پنهنجي ڪتاب "شاهنامه سنڌ عرف ڪلهوڙن جي هار" ۾ انهيءَ ڍنڍ،
محلات ۽ قلعي جو ذڪر ڪيو آهي، جو لڳ ڀڳ مير عظيم الدين ٺٽويءَ جي مٿئين بيان ڪيل
احوال جو نفل نظر اچي ٿو. مير حسن علي خان ٽالپر" شاهنامه سنڌ" ۾ ان جو ذڪر هن طرح
ڪري ٿو: شڪر ڍنڍ ڪولاب جو آ نام، ٿيو مشهورسڪرنڊ در خاص و عام، لبا لب سڄو آهه
پُرا، مصطفيٰ ٿيو آبش چون آب گهر، اها سر زمين رشڪ باغ جنان، هيون جا بجاءِ اُن ۾
لهرون روان، اها سرزمين ٿي مير کي پسند، بنا اُت ٿئي بس قلعو هڪ بلند، مرتب ٿيو
شهر، روان خوش مقام، ڪيئون شهر جو "فتح آباد" نام، ازان پس بحڪم شد ارجمند، بپا
ڪيائون پاڻيءَ ۾ قصر بلند، ڪيو حڪم جيئن مير عالي جناب، مرتب وڏي قصر ٿي باشتاب،
مٿي بيان ڪيل ٻنهي تاريخي حوالن جي روشنيءَ ۾ اهو چئي سگهجي ٿو ته هن شهر جو
"سڪرنڊ" نالو انهيءَ نسبت سان پيو. سن 1843ع ۾ جڏهن انگريزن سنڌ کي فتح ڪيو، ته
انتظامي لحاظ کان سر چارلس نپيئر سنڌ کي ٽن ظلعن جهڙوڪ: ڪراچي، حيدرآبد ۽ شڪارپور
ظلعن ۾ ورهايو. انهيءَ انتظام هيٺ حيدرآباد ضلعو بدين کان وٺي ڪنڊياري تائين ڦهليل
هئو. اڳتي هلي انگريزن انتظامي سڌارن کي وڌيڪ آسان بنائڻ لاءِ نئين رٿابندي ڪئي.
جنهن موجب سن 1855 ع ۾ سڪرنڊ ۽ ان جي آسپاس واري ايراضيءَ کي تعلقي جو درجو ڏنو
ويو. ۽ تعلقي جي صدر مقام بڻائڻ جي لاءِ هن شهر کي وڌيڪ معقول سمجهيو ويو. انهيءَ
ڳالهه جي ثابتي پراڻي تعلقي آفيس جي تعمير ڪيل صدر دروازي جي مٿان نسب ٿيل ڪتبي مان
ظاهر ٿئي ٿي. جنهن تي اهو مذڪور سن لکيو ويو آهي. اهڙيءَ طرح ان وقت کان وٺي
باقائدي سرڪاري رڪارڊ ۾ هن شهر جو نالو "سڪرنڊ" ڄاڻايو ويو آهي. اسان جو گمان غالب
آهي، ته ٽالپرن جي دور ۾ هيءُ شهر بجاءِ "فتح آباد" جي"شڪر ڍنڍ" جي نالي مان بدلجي،
سڪرنڊ ئي سڏجڻ لڳو هوندو. ۽ انگريزن جي سنڌ فتح ڪرڻ وقت به هيءَ بستي انهيءَ نالي
سان سڏجڻ ۾ آئي. جنهن سبب نون حڪمرانن پڻ انهيءَ نالي کي برقرار رکيو. اسان سڪرنڊ
شهر جي متعلق تحقيق ڪندي ڪافي حد تائين اُن جي چوگرد معائنو ۽ مشاهدو ڪيو آهي. جنهن
مان ايترو معلوم ٿئي ٿو ته اهان ڍنڍ پاڪستان بنجڻ کان پوءِ به ڪافي عرسي تائين قائم
رهي، ۽ ان جا هن وقت صرف آثار وڃي بچيا آهن. انهيءَ ڍنڍ جي اترئين بِڪ سان هڪ وڏي
دڙي تي جيڪا آبادي آهي ان کي پراڻو شهر سڏجي ٿو. ان پراڻي شهر جي اتر اولهه ۽ اوڀر
طرف هن وقت ڪافي واڌارو اچي چڪو آهي، جيئن ته هيءُ شهر قومي شاهراهه تي آباد آهي.
ان ڪري واپار،آمدرفت، ۽ مرڪزي شهرن سان ڳانڍاپي هئڻ ڪري اڃابه وڌندو ۽ ويجهندو رهي
ٿو. سڪرنڊ شهر جي وچ مان قومي شاهراهه لنگهڻ جي ڪري، هيءُ شهر ٻن ديهن ۾ اچي وڃي
ٿو. موجوده سڪرنڊ جي شاهي بازار جيڪا اتر طرف کان شروع ٿي ڏکڻ طرف وڃي ختم ٿئي ئي.
ان جو اولهندو حصو ديهه 18 سڪرنڊ ۽ اڀرندي وارو حصو ديهه 25 ٻاٺو ۾ اچي وڃي ٿو.
سڪرنڊ شهر جي هن وقت آبادي لڳ ڀڳ پنجويهن ٽيهن هزارن جي آهي. موجوده ويجهڙائيءَ جي
دور ۾ شهر جي اصل شاهي بازار کان اولهندي پاسي هڪ نئين بازار _ "سونارا بازار" ۽
اوڀرندي پاسي اسٽيشن روڊ سان ڪافي دڪان قائم ٿي چڪا آهن. قومي شاهراهه کان سواءِ
انگريزن هن شهر کي پنهنجي دور ۾ پاسائتن مکيه ۽ مرڪزي شهرن سان ملائڻ لاءِ سن 1932ع
۾ هڪ ريلوي قائم ڪئي. جا هن شهر جي اتر طرف اڄ تائين قائم آهي. انهيءَ ريلوي لائين
رستي گاڏي نوابشاهه ۽ سڪرنڊ جي در مان، ٽي دفعا ڏينهن ۾ ايندي ۽ ويندي هئي. اڳتي
هلي انگريزن جي طرفان واپار ۽ آمدرفت کي وڌيڪ ترقي وٺرائڻ لاءِ ۽ عوام جي اچ وڃ جي
سهولت کي وڌيڪ بهتر بنائڻ لاءِ سن 1939ع ۾ سڪرنڊ ريلوي اسٽيشن کي "جنڪشن" بنايو
ويو. سڪرنڊ جي اتر، اولهه کان ريلوي لائين وڇائي وئي، ٺاروشاهه جنڪشن کي ملائي پڊ
عيدن جي مين لائين سان ڳنڍيو ويو ۽ اڀرندي کان وري ٽنڊوآدم جنڪشن جي ذريعي مين
لائين وڌي وئي. ڪراچي، حيدرآباد، سکر،پنجاب، ۽ ڪوئيٽا شهر تائين پهچڻ لاءِ هتي جي
ماڻهن کي ڪافي سهولت ٿي، ليڪن افسوس سان چوڻو پوي ٿو ته موجوده ريلوي کاتي،سنڌ جي
دور دراز ٻهراڙي جي ريلوي لائينن سان ويڳي ماءُ وارو سُلوڪ ڪيو آهي. مين لائينن کان
ويندڙسنڌ جي اوڀر ۽ اولهه طرف ريلوي لائينن کي ترقي وٺرائڻ بدران انهن کي تباهه ۽
برباد ڪيو ويو آهي. اهڙيءَ طرح 1977ع ۾ نوابشاه واري لائين کي 1:7:1991ع کان وٺي
باقي گاڏيون مڪمل طور تي بند ڪري،اهڙي ريلوي لائينز تي جيڪي وسندڙ شهر هئا، تن کي
وڌيڪ ترقي ڪرڻ کان ٻنجو ڏنو ويو آهي. ريلوي ۽ مين روڊ کان سواءِ سڪرنڊ شهر مان
نوابشاهه، کڏهر، سرهاڙي، طرف پڪا روڊ نڪرن ٿا، جن جي رستي ڪاروبار ۽ واپار ۾ ڪافي
واڏارو آيو آهي. مسٽر سمٿ پنهنجي "نوابشاهه ضلعوگزيٽيئر ۾ ڄاڻايو آهي، ته سمنڊ جون
سرد هوائون نوابشاهه جي دوڙ شهر تائين پهچن ٿيون. انهيءَ لحاظ کان سڪرنڊ پڻ انهيءَ
ايراضيءَ ۾ اچي وڃي ٿو." سامونڊي هوائن جي پهچڻ جي ڪري هتان جي هوا سٺي صحت بخش ۽
معتدل آهي. سنڏو درياءَ جي نزديڪ هئڻ جي ڪري هتان جو پاڻي مٺو آهي. پر جيئن ته جديد
ضرورتن جي گهرجن مطابق، سرڪاري طرح زميني پاڻي کي مٿي ٽانڪيءَ ۾ گڏ ڪري شهر کي
پهچايو وڃي ٿو. انساني آباديءَ جي وڌندڙ ۽ ٻهراڙيءَ جي ماڻهن جي شهر ڏانهن لڏ پلاڻ
جي رجحان جي ڪري، هن شهر ۾ ڪافي محلا، ۽ نيون ڪالونيون وجود ۾ آيون آهن. جنهن ڪري
چئي سگهجي ٿو ته اڳتي هلي ايڪويهين صديءَ ۾ هيءَ شهر سنڌ جي بارونق شهرن سان ڪُلهو
هڻندو. انگريزن جي دور ۾ جڏهن مڪاني حڪومتون يعني: "سينيٽري ڪاميٽي" "نوٽيفائيڊ
ايريا" ۽ "ميونسپاليٽين" جو بنياد پيو، ته اُن وقت آباديءَ جي لحاظ کان سڪرنڊ
۾"سينيٽري ڪاميٽي" قائم ٿي. انکان پوءِ جڏهن آباديءَ ۾ رفتي رفتي واڌ ٿيندي رهي، ته
سڪرنڊ جي سينيٽري ڪاميٽيءَ کي نوٽيفائيڊ ايريا جي سطح تي آندو ويو. ۽ اهو نوٽيفائيڊ
ايريا وارو درجو پاڪستان قائم ٿيڻ کان پوءِ صدر ايوب خان جي قائم ڪيل بنيادي
جهموريتن واري دور تائين رهيو. ان کان پوءِ بنيادي جهموريتن جي نظام هيٺ سڪرنڊ شهر
کي ٽائون ڪاميٽي بنايو ويو. انهيءَ سطح تي اڄ تائين هيءُ شهر قائم آهي. جنهن عمارت
۾ هن وقت ٽائون ڪاميٽي قائم آهي، اه انگريزن 1956ع ۾ قائم ڪرائي هئي، جنهن کي "ڊاڪ
بنگلو" ڪري سڏيندا هئا. سڪرنڊ جو شهر تعليمي لحاظ کان به موجوده نوابشاهه ضلعي جي
اهم شهرن ۾ شمار ٿئي ٿو. قديم دور ۾ ضرور هن شهر ۾ ديني مدرسه قائم هوندا، جن جو
وقت گذرندي ڪو پتو ڪونه ٿو پوي. پر جيئن ته خاص طرح سان ڪلهوڙن ۽ ٽالپرن جي دور ۾
ديني تعليم جو رجحان تمام گهڻو هئو، تنهن ڪري اهو چئي سگهجي ٿو ته هن شهر ۾ به ديني
تعليم جو رجهان هوندو. هن وقت سڪرنڊ شهر ۾ ديني تعليم جا ٽي حيٺيان ادارا آهن، جن ۾
عربي ۽ فارسيءَ سان گڏ، فقه، منطق ۽ حفظ قران جي تعليم ني ڏڃي ٿي مدرسه جامع عربيه
اشعه العلوم مدرسه جامع فاروقيه انوار المصطفيٰ المدرسته العربيته جامع تجويد
القرآن انگريزن جي سنڌ فتح ڪرڻ کان پوءِ نون حاڪمن دنيا جي بدلجندڙ حالتن مطابق
تعليم جو نظام هڪ نئين نموني قائم ڪيو. سر بارٽر فريئر سن1853ع ۾ سنڌي الف_ب قائم
ڪري سنڌ ۾ سنڌي پرائمري اسڪولن سان گڏ انگريزي تعليم لاءِ به ڪيترائي اسڪول کولايا.
انهيءَ سلسلي ۾ ڪن لکتن موجب سڪرنڊ شهر ۾ پڻ 1902ع ۾ هڪ سنڌي پرائمري اسڪول قائم
ٿيو. اُن کان پوءِ جيئن جيئن شهر وڌندو رهيو، تيئن هن وقت شهر اندر سنڌي توڙي اردو
پرائمري اسڪول ڇوڪرن ۽ ڇوڪرين لاءِ ڌار ڌار محلن ۽ ڪالونين ۾ قائم ٿي چڪا آهن.
انگريزن جي دور ۾ انگريزيءَ جي تعليم کان سنڌ جي ماڻهن کي روشناس ڪرائڻ لاءِ اي –
بي – ڪلاس. اي – وي – ڪلاس. مڊل ۽ هاءِ اسڪول جي درجي وارا تعليمي ادارا کوليا ويا.
سڪرنڊ ۾ پهريائين اي – بي – ڪلاس قائم ٿيو. بعد ۾ ان کي اي – وي – ڪلاس بنايو ويو ۽
جنهن کي اڳتي هلي مڊل ۽ هاءِ اسڪول جي درجي تي آندو ويو. هن وقت ڇوڪرن لاءِ
گورنمينٽ پراونشلائيزڊ هاءِ اسڪول ۽ گورنمينٽ ڊگري سائنس ڪاليج قائم ٿيل آهي. جڏهن
ته نياڻين جي تعليم لاءِ ٻه هاءِ اسڪول ۽ هڪ عدد سائنس ڪاليج قائم ڪيو ويو آهي.
اهڙي طرح سان سڪرنڊ شهر ۾ زرعي تربيتي ادارا، سيڊ ڪارپوريشن، ڪپهه ۽ ڪڻڪ جو
تحقيقاتي ادارا، مونو ٽيڪنڪ انسٽيٽيوٽ ۽ ٻيا ڪيترائي تعليمي ۽ تربيتي ادارا قائم
ٿيا

[ History of Sakrand http://smartsakrand.blogspot.com/p/history-of-sakrand.html]



https://sd.wikipedia.org/wiki/%D8%B3%D9%8E%DA%86%D9%88_%D9%8A%D9%8E%D8%B3%D9%8F%D9%88_%DA%AF%D8%B1%D8%AC%D8%A7_%DA%AF%DA%BE%D8%B1

سَچو يَسُو گرجا گھر (سيگ) هِڪَ غير فرقاتِي (آزاد) چرچ آهي، جيڪا 1917ع ڌاري
بيجِڱ، چين ۾ قائم ڪئي وئي بين الاقوامي سيچ اسيمبلي جو هاڻوڪو چُونڊيل نشستمان
پرچارِڪ يَڱ-جِي لِن آهي. هنَ وقت چرچ جا ڇَهَن کَنڊَن ۾ لڳ ڀڳ 15 لَکَ عقيدتمند
آهن. هِيءََ چرچ ويهين صديءَ جِي ابتدا ۾ اُڀرندڙ عيسائيت جي پينٽڪوسٽل Pentecostal
شاخ جِي چيني نمائنده آهي.

حاصل ڪرڻ جو پاڪ روح، زبان ۾ ڳالهائڻ جي اليوم، آسمان جي بادشاهي جو اسان جي وارث
جي ضمانت آهي.

پاڻي بپتسما گناھن جي بخشيا وڃن ۽ regeneration لاء sacrament آهي. هن بپتسما اهڙي
درياء، سمنڊ، يا ڍنڍ جي طور تي، قدرتي جاندار پاڻيء ۾ جاء وٺي هجڻ ضروري آهي.

هن بيپٽسٽ، جيڪي اڳ ۾ ئي پاڻي ۽ پاڪ روح جي بپتسما حاصل ڪري چڪو هو، خداوند عيسي
مسيح جي نالي ۾ بپتسما آهن. ۽ بپتسما حاصل ڪرڻ جي شخص مڪمل ڪيائينس سر سان پاڻي ۾
ٽٻي ڏيڻ هجي ۽ گرداب کي منهن.

پير ڌوئڻ جي sacrament خداوند عيسي سان گڏ هڪ حصو آهن کي هڪ بنائي ٿو. اهو به هڪ
مسلسل نصيحت آهي ته هڪ پيار، تقدس آهي، تواضع، بخشش ۽ خدمت ڪئي وڃي ته جيئن ڏي.

هر شخص جو پاڻي بپتسما حاصل ڪئي ۽ سندن پيرن جي عيسي مسيح جي نالي ۾ غسل ڪيو هجڻ
ضروري آهي. پاڻ پيادا ڌوئڻ عمل ٿي سگهي ٿو جڏهن مناسب آهي

جڏهن ته پاڪ communion جي sacrament خداوند عيسي مسيح جي وفات کان commemorate ڪرڻ
آهي.

ان جي گوشت ۽ اسان جي پالڻھار جي رت جي partake ڪرڻ ۽ پوء ته اسان کي دائمي زندگي
آھي ڪري سگهو ٿا ۽ قيامت جي ڏينھن کي تي وري جيئرو ٿي ان سان communion ۾ وڃي اسان
کي بڻائي ٿو. هن sacrament جيئن اڪثر ممڪن طور تي منعقد ڪيو ويندو. رڳو هڪ فطير
ماني ۽ مقدس ۾ مسيحين کي استعمال ڪيو ويندو

سبت جي ڏينھن، هفتي (ڇنڇر) جي ستين ڏينهن، هڪ پاڪ ڏينهن، برڪت ۽ الله جي تعظيم وارو
آھي. اها هتان ڪيو وڃي خدا جي خلق کي ۽ نجات جي commemoration لاء پنھنجي پالڻھار
جي فضل سان هيٺ، ۽ ان جي زندگي اچي ۾ ابدي آرامي جي اميد سان آهي.

بعد ۾ 1980s ۾ تي، وڌيڪ انهن پنجن مکيه عقيدن کي شامل هئا جو سچو يسو گرجا گھر جي
ڏهن بنيادي عقيدن ٿيڻ:

يسوع مسيح، جي ڪلام ۾ جيڪو گوشت ٿيو، گنهگار جي ضايع ڪرڻ لاء صليب تي وفات ڪري ويو،
ٽئين ڏينهن تي قيامت ۽ آسمان تي ويٺو. هن چيو ته ماڻھن جي رڳو Saviour، آسمانن ۽
زمين جي بڻائيندڙ، ۽ رڳو سچ پچ ته خدا آهي.

جڏهن ته پاڪ بائيبل، پراڻي ۽ نئين عهد نامي جي قسمن، خدا، صرف ڪتاب ته سچ تي مشتمل،
۽ عيسائي جيئري لاء معياري جي وحي آهي

"نجات ايمان آڻڻ جي وسيلي خدا جي فضل سان ڏنو ويو آهي. مؤمنن الله جي عزت ڪرڻ لاء
ٻيون صفتون بعد ۾ کي پاڪ روح تي ڀروسو ڪرڻ گھرجي، ۽ انسانيت سان پيار ڪرڻ جي".

چرچ، ته 'جنهنڪري مينهن' جي وقت دوران پاڪ روح جي وسيلي اسان جي خداوند عيسي مسيح
جي طرفان قائم، جي حواري وقت جي بحال سچ چرچ آهي

ٻيو عيسي جي اچڻ قيامت جي ڏينھن تي جاء وٺي ويندو جڏهن هن دنيا ۾ نبيرو ڪري آسمان
مان لھندو آھي: ڀلارن کي دائمي زندگي ملي ويندي، جڏهن ته ظالمن کي ابدي جي مذمت ڪئي
ويندي

جيئن ته ڊسمبر جي 25 اصل هڪ چوڻ لڳو رسم جي سج جي جنس جنهن کي بعد ۾ سنڌ جي 4th صدي
عيسوي ۾ رومي شهنشاهه Constantine جي راڄوڻي دوران عيسائي چرچ ۾ منظور ڪيو ويو گڏ
پاڪائي بيان سان لاڳاپيل ويو ته چرچ ڪرسمس پاڪائي نه رکندو آھي. جيڪڏھن توسان جھڳڙو
ڪن ته مسيح جي جنم ڏينهن جي ساڳئي ڏينهن نامعلوم آھي ۽ ته عيسى ڪڏهن به پنهنجي جنس
commemorate کي پنهنجي شاگردن کي ٻڌايو. ڪهاڻي ان موقعي هتان نه آهي ته جيئن ان کي
به چوڻ لڳو اڀرندڙ ڪئي آهي

2004ع ۾ چرچ دعويٰ ڪئي ته وٽس 440 گرجاگھر ۽ 106 عبادتگاهون آهن، جن جا 86,970
رُڪُنَ آهن، جن جو تعلق ڇهن کنڊن مان اَٽڪَلَ 39 مُلڪن سان آهي ۽ هڪ اندازي مطابق
چين ۾ سندن رڪنن جو تعداد 14 لَکَ کان مٿي آهي. [1]

وضاحتَ ھيٺين نڪتن تي ٻڌل آھي: هن جي شروعات قائم گذريل غلطين ۽ بائبل جي تعليمات
مطابق ۾ وڌيڪ پنهنجي عقيدن بازي جي ٻين denominations ۾ مليو انن کي درست ڪرڻ جو
فيصلو

هن جي شروعات ڪارڪنن ايمان آندو ته انجيل انھن جي تبليغ حق موجود ۽ نجات لاء ماڻهن
جي اڳواڻي جنهن. خدا جي حقيقي آهي، عيسى به حقيقي ۽ سچو آهي. جيئن ته هن کي سچو
نور، ڪلام مقدس ول ۽ ڇوٽڪارو ڏيندڙ آهي، خدا جي گرجا گھر به حقيقي ۽ سچو آهي.

شروعات ۾، هن تجويز جو نالو هو "عيسي جي سچ پچ چرچ" (耶穌 真 教會) پر جڏهن ته چرچ جي
نالي لاء درخواست جي بيجنگ پوليس اسٽيشن تي داخل ٿي رهيو هو ته ڪردارن جي اتفاقن
طور "سچو يسو گرجا گھر" "(真 耶穌 教會) گڏ ڪيا ويا ۽ چرچ جي عمارت کي هٽايو انسيت. 1927
ع جو قسم، هن شنگھائي سيچ جنرل اسيمبلي جي نالي کي لٺ ڪرڻ جو فيصلو ڪيو.



https://sd.wikipedia.org/wiki/%D8%B3%D9%88%D8%B1%D8%A9_%D8%A7%D9%86%D8%B9%D8%A7%D9%85

قرآن شريف جي ڇهين سورة، جيڪا مڪي ۾ نازل ٿي، جنهن ۾ 165 آيتون آهن. -ان- ۾ -ايمان-
جا اهم جزا، يعني -توحيد- جي عقيدي، قيامت جي ڏينهن ۽ سزا ۽ جزا جو بيان آهي. زمين
۽ -آسمان- ۾ قدرت الاهيءَ جا جيڪي ڪرشما نظر اچن ٿا، انهن ڏانهن -انسان- کي متوجهه
ڪيو ويو آهي ۽ قديم قومن جي سرگزشت بيان ڪري نيڪيءَ ۽ بديءَ جا نتيجا واضح ڪيا ويا
آهن. -ان- کان سواءِ هن سورة ۾ حلال ۽ حرام شين جو تفصيل بيان ٿيل آهي ۽ چؤپاين
متعلق مشرڪن جا جيڪي وهم وسوسا هئا، انهن جي مذمت ڪئي ويئي آهي. انهيءَ ڪري هن سورة
کي سورة ’-انعام-‘ چيو ويو آهي. ڪنهن ڪارنامي، غيرمعمولي جرات، نيڪيءَ ۽ سخا وغيره
جي سلسلي ۾ مليل يادگار تحفي کي به ”-انعام-“ (الف جي ’اِ‘ اُچار سان) سڏيندا آهن.

قرآن مجيد جي ڇهين سورة، جيڪا مڪي ۾ نازل ٿي، جنهن ۾ 165 آيتون آهن. هن سورة ۾
-ايمان- جي اهم نڪتن، -توحيد-، قيامت جي ڏينهن ۽ جزا سزا جو بيان آهي. زمين ۽
-آسمان- ۾ -الله- تعاليٰ جي قدرت جا جيڪي ڪرشما نظر اچن ٿا، انهن ڏانهن -انسان- جو
ڌيان ڇڪايو ويو آهي ۽ قديم قومن جون حالتون ٻڌائي، نيڪيءَ ۽ بديءَ جا نتيجا ظاهر
ڪيا ويا آهن، -ان- کان سواءِ حلال ۽ حرام شين جي -باري- ۾ تفصيل سان ٻڌايو ويو آهي
۽ چوپائي مال جي -باري- ۾ مشرڪن جا جيڪي غلط رايا هئا -تن- جي مذمت ڪيل آهي.



https://sd.wikipedia.org/wiki/%D8%B3%D9%86%DA%8C_%D9%8A%D9%88%D9%86%D9%8A%D9%88%D8%B1%D8%B3%D9%BD%D9%8A

سنڌ يونيورسٽي (English: University of Sindh) (سنڌ ورسٽِي) هڪ تعليمي ادارو،
ڄامشوري ۾ واقع آهي. هِي پاڪستان جي پُراڻي ۽ ٻيون نمبر وڏي يونيورسٽي آهي. هي
يونيورسٽي 1947 کان 1951 جي وچ واري عرصي ۾ ٺهي. 1951 ۾ ڪراچي کان حيدرآباد منتقل
ٿيڻ کانپوءِ مڪمل طرح پڙهائي جو سلسلو جاري ٿيو.

پاڪستان جي ٺهڻ وقت پاڪستان ۾ صرف هڪ يونيورسٽي ”يونيورسٽي آف پنجاب“ فعال هُئي،
جيڪا صرف پنجاب صوبي ۾ تعليم جي حوالي سان اهم ڪردار ادا ڪري رهي هُئي. سنڌ صوبي ۾
صِرف هڪ يونيورسٽي ”يونيورسٽي آف ممبئي“ هُئي جيڪا آزاديءَ کان پهرين ئي بمبئي کان
الڳ ٿيڻ ڪري بمبئي جي حصي ۾ آئي، جيڪا هاڻ ڀارت ۾ آهي.

ورهاڱي کان پوءِ سنڌ صوبي ۾ تعليم جي بهتريءَ لاءِ هڪ اداري جي ضرورت پئي ۽ قانوني
شق نمبر XVII تحت ”يونيورسٽي آف سنڌ“ جي نالي سان هڪ بِل قانونساز اسيمبليءَ ۾ پاس
ٿيو جيڪو سنڌ کي پڻ هڪ نئين يونيورسٽي قائم ڪرڻ بابت هو.

ورهاڱي کان پوءِ 1947 کان 1955 تائين حيدرآباد کي سنڌ جِي گاديءَ جو هنڌ مقرر ڪيو
ويو ۽ يونيورسٽي کي پڻ 1951 ۾ ڪراچي کان حيدرآباد منتقل ڪيو ويو، جتي هِن تعليمي
اداري کي فعال بڻايو ويو. يونيورسٽيءَ ۾ پهريون شعبو ”ڊپارٽمينٽ آف ايجوڪيشن“
(تعليمي شعبو) قائم ڪيو ويو جنهنکي پوءِ ”فيڪلٽي آف ايجوڪيشن“ جو نالو ڏنو ويو.
تنهن کان پوءِ يونيورسٽيءَ ۾ ٻيا به شعبا شامل ڪيا ويا ته يونيورسٽيءَ ۾ تعليمي
ماحول سرگرم ٿي ويو، جنهن کان پوءِ هڪ ٻيو ڪيمپس کولڻ جِي ضرورت محسوس ٿِي، جيڪو
حيدرآباد شهر کان 15 ڪلوميٽر اولهه_اُتر طرف ڄامشورو ۾ ”علامه امداد علي امام علي
قاضي“ جي نالي سان ٺهيو.

سنڌ يونيورسٽي جو انتظام ڄامشورو ڪيمپس ۾ ايڊمنسٽريشن ڊپارٽمينٽ وٽ آهي، هِن اداري
جي انتظام هيٺ 4 ”لاء ڪاليج“ ۽ 74 ”ڊگري ۽ پوسٽ گريجوئيٽ“ ڪاليج پڻ آهن. تعليم جِي
پکيڙ جي حوالي سان سنڌيونيورسٽي جا 9 ٻيا به ڪيمپس سنڌ جي مختلف شهرن ۾ آهن.

سنڌ يونيورسٽي جا ٻه مُکيه ڪيمپس (1 ۽ 2) آهن ۽ سَتَ (7) وڌيڪ ڪيمپس (3 کان 9) پڻ
شامل ڪيا ويا آهن.

سنڌيونيورسٽيءَ جو مکيه انتظام ڄامشورو ۾ وائيس.چانسلر جي هٿ هيٺ هوندو آهي. ڪيمپس
۾ سَتَ شعبه، فارميسي، ايجوڪيشن، اسلامڪ اسٽڊي، سوشل سائنس، نيچرل سائنس، آرٽ،
ڪامرس ۽ بزنس ايڊمنسٽريشن پڻ شامل ڪيا ويا آهن. هر شعبو هڪ ”ڊِين“ جي انتظام هيٺ
هوندو آهي، ”ڊين“ کي وائيس.چانسلر مُنتخب ڪندو آهي. هر شعبي جي الڳ عمارت آهي.

يونيورسٽيءَ ۾ انڊرگريجوئيٽ بيچلر، بيچلرس آنرس ۽ پوسٽ گريجوئيٽ ماسٽر ڊگري ۽
ايم.فِل توڙي پِي.ايڇ.ڊي پروگرام لاءِ رهنمائي پڻ ڪئي وڃي ٿِي.



https://sd.wikipedia.org/wiki/%D8%B3%D9%86%DA%8C%D9%8A%D8%A1%D9%8E_%DB%BE_%D9%BB%D8%A7%D8%B1%D8%A7%DA%BB%D9%8A_%D8%B4%D8%A7%D8%B9%D8%B1%D9%8A%D8%A1%D9%8E_%D8%AC%D9%8A_%D8%A7%D9%8A%D9%86%D9%BF%D8%A7%D9%84%D8%A7%D8%AC%D9%8A

ٻار انساني سماج جي خوبصورت وٿ ۽ ڪارائتو سرمايو آهن، جنهن سان نه رڳو انساني سماج
جي سونهن واڳيل آهي پر ٻار انساني نسل جي ارتقا جا مظهر پڻ آهن. انساني سماج ۾ ٻارن
جي تعليم ۽ تربيت سڀ کان اهم ۽ سڀ کان ڏکيو ڪم آهي، ڇاڪاڻ ته ٻار ئي مستقبل جا
معمار آهن ۽ اهي ئي مستقبل ۾ اهم ذميواريون سنڀالين ٿا، ان ڪري انهن جي صحيح تربيت
لاءِ گهڻ پاسائين ڌيان جي ضرورت آهي. ٻارن جي صحيح تربيت ئي بهتر سماج جوڙي ٿي،
اسان جا والدين ٻارن جي نصابي سرگرمين تي تمام گهڻو ڌيان ڏين ٿا پر ان جي غير نصابي
تربيت کي نظر انداز ڪن ٿا، نتيجي ۾ ٻارن جي شخصيت جوڙڻ وارا اهم مرحلا هٿان هليا
وڃن ٿا ۽ ٻار جي شخصيت اڌوري رهجي وڃي ٿي. دُنيا جا ترقي يافته ملڪ ۽ قومون پنهنجي
مستقبل جي معمارن ڏانهن مڪمل ڌيان ڏئي انهن لاءِ گهربل سهوليتون مهيا ڪن ٿا، ان ڪري
سُڌريل سماجن جا ٻار به ڀرپور صلاحيتن وارا ٿين ٿا. ٻاراڻو ادب اهو ڪنهن به ٻوليءَ
جو هجي، بنيادي حيثيت رکي ٿو. اسان جي ٻوليءَ ۾ بلڪه دنيا جي هر ٻوليءَ ۾ ادب جا ٻه
حصا ٿين ٿا. هڪ نظم ۽ ٻيو نثر وارو حصو. سنڌي ٻوليءَ جي اوائلي صورت جاچينداسين ته
اسان کي جيڪا پهرين صنف، ادبي حيثيت ۾ ملي ٿي، اها نظم ۾ آهي. سومرن ۽ سمن جي دؤر ۾
سنڌي بيت، ڳاهن جي اوائلي صورت ۾ ملن ٿا ۽ ”ڪافي“ جي سٽاءَ جهڙا ”گنان“ پڻ نظم جي
صورت ۾ ملن ٿا ۽ اهو سلسلو ڪلهوڙن جي دؤر تائين سوين شاعرن جي ڪلام جي صورت ۾ ملي
ٿو. ڪلهوڙن جي دور تائين سنڌي ٻوليءَ ۾ ڪوبه ناليوارو نثري ڪتاب نٿو ملي. ان مان
ثابت ٿئي ٿو ته ٻوليءَ جي اوائلي دؤر کان وٺي هينئر تائين ٻوليءَ جي نظم وارو انداز
ان ٻوليءَ جي ماڻهن جي مزاج تي وڌيڪ اثرانداز ٿئي ٿو. ان پس منظر ۾ جيڪڏهن ڏسون ته
شاعري ٻوليءَ جي اها وٿ آهي، جيڪا تعليم جي عمل ۾ ٻار جي مزاج کي وڌيڪ متاثر ڪري
ٿي. ٻار جي درسي ڪتاب ۾ نظم وارو حصو ٻار لاءِ سڀ کان وڌيڪ دلچسپ رهي ٿو. ٻار
پنهنجي درسي ڪتاب جا اڪثر نظم سولائيءَ سان ياد ڪري وٺي ٿو ۽ نظم ۾ موجود رڌم ان ۾
خوشين جا اڻ ڄاتا رنگ ڀريندو رهي ٿو. اهي هدايتون جيڪي ٻارن جي درسي ڪتابن ۾ نظم جي
صورت ۾ شامل رهيون آهن، اهي نصيحتون ٻار پنهنجي سموري عملي زندگيءَ ۾ ياد رکي ٿو ۽
موقعي جي مناسبت سان انهن جو بيان به ڪندو رهي ٿو. چيو وڃي ٿو ته ”شاعري، آرٽ ۽
ڪلا“ آفاقي فن آهن، جيڪي قدرت پاران ئي عطا ٿين ٿا، پر منهنجي لاءِ اهي فن شعور جي
اعلى روشنيءَ جا مظهر آهن ۽ ٻاراڻي شاعري به ان زمري ۾ اچي ٿي. جيڪو ماڻهو اعلى
شاعريءَ جي صلاحيت رکي ٿو، ان ۾ ئي ڪا نه ڪا ڏات وسي ٿي. ٻاراڻو ادب پنهنجي ڄمار جو
آئينو ٿئي ٿو، جنهن کي پڙهي هر ماڻهو پنهنجي ٻالڪ پڻي کي ياد ڪري ٿو ۽ ٻالڪ پڻي جي
دؤر جا سڀ واقعا، شرارتون ۽ ساعتون پنهنجي اکين جي آڏو آڻي ڏسي ٿو. ان حوالي سان
ٻاراڻو ادب، ٻالڪ پڻي جي اهڙي تاريخ آهي، جنهن ۾ هر ماڻهوءَ جي سندر پلن جا ورق
محفوظ ٿيل آهن، جن کي هو پنهنجي جيون ۾ ٻيهر آڻي ته نٿو سگهي پر انهن کي بار بار
پڙهڻ چاهي ٿو. اسان جي سنڌي ٻاراڻي شاعريءَ ۾ ٻارن لاءِ ٿيل ڪم ڪي قدر ساراهه جوڳو
آهي، جو ڪيترائي ناليوارا شاعر توڙي نئين ٽهيءَ جا لکندڙ ٻاراڻو ادب سرجي رهيا آهن.
چيو وڃي ٿو ته ”ٻارن لاءِ لکڻ ڏاڍو اوکو آهي“. ان ڳالهه کان انڪار ناهي ته ٻارن
لاءِ لکڻ لاءِ وڏي فني پهچ ۽ نفسيات جي ڄاڻ جي گهرج هوندي آهي، ڇاڪاڻ ته ٻارن جي
ذهني ۽ نفسياتي سطح کي سمجهي ۽ پرکي لکڻو پوي ٿو ۽ ٻارن لاءِ لکڻ واري کي به ٻار
ٿيڻو پوي ٿو ۽ ٻاراڻي فطرت ورتائڻي پوندي آهي. ٻارن تي لکڻ لاءِ ضروري آهي ته شاعر،
ٻارن جي کيڏڻ، رسڻ پرچڻ، خوشيءَ ۽ غم وارين سمورين ڪيفيتن کان نه رڳو واقف هجي پر
پاڻ به اهي ڪيفيتون ورتائي سگهي. ۽ ان مطابق جنهن شعر ۾ جذبي جي سچائي شامل هوندي،
اهو ئي شعر ٻار کي وڌيڪ متاثر ڪندو. ٻارن لاءِ ڪيل شاعريءَ کي پڙهڻ کانپوءِ خبر پوي
ٿي ته ان جا اڪثر ٻه موضوع رهيا آهن: هڪ ٻارن ۾ اخلاقي قدر اُڀارڻ ته جيئن اهي سماج
۾ پنهنجو مثبت ڪردار ادا ڪري سگهن ۽ ٻيو کين معلومات ۽ ڄاڻ مهيا ڪرڻ ته جيئن سندن
ذهانت ۾ واڌارو ٿئي ۽ اُهي وڌ کان وڌ شين بابت ڄاڻي سگهن. انهن سمورن مقصدن لاءِ
وري به هڪڙو شرط لازم آهي ۽ اُهو اِهو ته ٻاراڻي شاعري، جهونگار سان ڀريل يا مترنم
هجي. ٻار، رڌم ۽ جهونگار جو فهم ٻين سمورين شين کان وڌيڪ رکن ٿا. هڪڙي هونگڙيون
ڏيندڙ ٻار لاءِ ڇمڪڻي جا مڌر آواز اتساهه جو سڀ کان وڏو ذريعو هوندا آهن ۽ اهو
هونگڙيون ڏيندڙ ٻار ڇمڪڻي جي آواز جي لئه تي روئڻ ڇڏي، پل ۾ مسڪرائڻ لڳي ٿو. ٻار جي
وندر لاءِ اهڙا سمورا نظم سادي، عام فهم، وڻندڙ ۽ اتساهيندڙ پيرا ۾ چوڻ، تمام ڏکيو
ڪم آهي.اهڙو ڏکيو ڪندڙ پڪ سان وڏا شاعر آهن. اسان جا شاعر، ٻارن جي دلچسپين وارين
شين کي سمجهي، انهن کي موضوع بڻائي ٻارن لاءِ نصيحت ڀريا سبق جوڙين ٿا ۽ انهن جي
وندرلاءِ ڪهاڻيون جوڙين ٿا، جيڪي ٻارن جي جذبن کي نه رڳو ڇُهي وڃن ٿيون پر انهن
لاءِ سنڌي ٻاراڻي نظم واري حصي تي نظر وجهبي ته اهو سڄو سائنسي اصولن تي ٻڌل نظر
ايندو، ڇاڪاڻ ته ان نظم ۾ فراهم ڪيل معلومات ذڪر ڪيل شيءِ کي سڀني پاسن کان جامع
انداز ۾ سهيڙي ٿي. مثلاً ٻارن لاءِ سائيڪل تي لکيل نظم، سائيڪل جي جوڙجڪ، استعمال ۽
فائدي کي نهايت سلوڻي ۽ مختصر پر جامع انداز ۾ بيان ڪري ٿو. هاڻي جيڪڏهن سائيڪل جي
باري ۾ هڪ طويل مضمون لکي ٻارن کي پڙهايو وڃي ته به ٻار کي اهو چس ۽ حضُ نه ملندو،
جيڪو هن سائيڪل جي لکيل نظم مان ورتو يا پرايو هوندو. ان طريقي سان سنڌي ٻوليءَ جي
ناليوارن سينئر شاعرن توڙي نئين ٽهيءَ جي شاعرن ٻاراڻي ادب، خاص طور تي شاعري سرجڻ
ويل، انهن سڀني شين (جن سان ٻارن جي فطري دلچسپي آهي) جو سائنسي طريقي سان اڀياس
ڪيو آهي ۽ انهن جي شاعريءَ ۾ پيش ڪش به سائنسي طرز جي آهي. اسان وٽ عام بحث آهي ته
شاعري ۽ سائنس ٻه الڳ موضوع آهن. شاعري جذبن ۽ احساسن جو اڇوتو اظهارآهي ۽ سائنس
ٺوس تجربن ۽ حقيقتن جو علم آهي، ان ڪري شاعري ۽ سائنس جي آميزش نٿي ٿي سگهي. جڳ
مشهور شاعر ۽ مفڪر شيلي چيو آهي ته ”شاعريءَ سڀني علمن جي ماءُ آهي“، ان ڪري
شاعريءُ کي سائنس وانگر ڀلي نه ورتائي سگهجي، پر اها سائنس جي حقيقتن کي بيان ڪرڻ
جو هڪ مؤثر ذريعو آهي. ان حوالي سان ٻيو هجي نه هجي پر ٻاراڻي نظم ۾ اسان جي شاعري
اهو ڪرشمو ڪري ڏيکاريو آهي ته هنن احساسن ۽ جذبن کي ٺوس سائنسي حقيقتن سان گڏي بيان
ڪيو ويو آهي، جنهن ڪري شاعريءَ کي به هڪ سائنسي علم ۾ ڳڻي سگهجي ٿو. هنن ٻارن جي
ڄاڻ لاءِ سهڻيءَ سٽاءَ ۾ شين بابت سموري بنيادي معلومات فراهم ڪري ڇڏي آهي. آءٌ هتي
اها ڳالهه تاڪيد سان ڪرڻ جي جسارت ڪريان ٿو ته جن مضمونن کان ٻار جو ذهن باغي هجي
يا اهو ان مضمون ۾ دلچسپي نه وٺندو هجي، اهڙن مضمونن ۾ ڪجهه حصو شاعريءَ جو ضرور
شامل ڪيو وڃي ته شاعريءَ جو رڌم ۽ لذت خودبخود ٻار کي پنهنجي طرف ڇڪي ايندي ۽ ان ۾
دلچسپين جا نوان موهه ۽ سبب پيدا ڪري وٺندي. ڪو ماڻهو سوال ڪري سگهي ٿو ته ٻوليءَ
جي مضمون کان سواءِ باقي مضمونن ۾ شاعري ڪٿان ۽ ڪيئن آڻي سگهجي ٿي؟ ته ان لاءِ به
آسان جواب آهي ته اهو سارو جواز ٻار جي موهه تي درومدار رکي ٿو. ٻار جي فطرت موسيقي
۽ رواني کي ٻين سڀني شين کان وڌيڪ پسند ڪري ٿي. هُن کي ڪائنات ۾ اُهي آواز وڌيڪ
موهن ٿا يا پاڻ ڏانهن ڇڪين ٿا، جن ۾ سُر/لئه آهي ۽ شاعري ته سُر ۽ لئه جو بي انت
بحر آهي. ٻار جو اُن سان چاههُ ازلي آهي. باقي رهيو سوال ته اها شاعري ڪٿان آڻجي؟
ان لاءِ تخليق ڪيل ٻاراڻي شاعريءَ جو اڀياس ڪيو وڃي ته اهڙا سائنسي موضوع آهن جن تي
اوهان کي سينئر توڙي نئين ٽهيءَ جي شاعرن جي بهترين شاعري ملندي. ان لاءِ اوهان کي
ڪا گهڻي ولوڙ ڪرڻي نه پوندي. ان کان علاوه ضرورت وقت ڪجهه شيون اهڙن شاعرن کان
لکائي به سگهجن ٿيون. ٻار پنهنجي زندگيءَ جون سائنسي حقيقتون شاعريءَ جي سٽاءَ ۾
پڙهڻ چاهي ٿو، ڇو ته شاعري ئي سندس جذبن جي ويجهو آهي. ظاهر آهي ته اسان جي تعليمي
سرواڻن، ٻارن جي نفسيات کي سمجهڻ ۽ ٻارن جي فطري، دلچسپين ۽ انهن جي ذهني لاڙن جي
ابتڙ سندن تعليم جو خاڪو جوڙيو ته ان جو نتيجو اسان کي ٻار جي عدم دلچسپيءَ جي صورت
۾ ئي ملندو. اسان جڏهن عام ٻارن جو مشاهدو ڪريون ٿا (پرائمري کان مئٽرڪ ايج تائين)
ته اسان کي ڄاڻ ملي ٿي ته جيڪي ٻار شاعريءَ کي وڌيڪ پسندڪن ٿا اُهي عام ٻارن کان
ذهين ۽ فهميده ٿين ٿا. انهن جو مزاج سنجيده ۽ جستجو وارو ٿئي ٿو، اهو ئي سبب آهي جو
اهڙن ٻارن جو سائنس جي اعلى قدرن سان گڏ فنون لطيفه سان عشق جي حد تائين لڳاءُ رهي
ٿو. ٻاراڻي وهيءَ ۾ جستجو ۽ ذهانت جو اهڙو فطري لاڙو شاعري ئي پيدا ڪري ٿي. شاعريءَ
جو ٻيو نالو نظم و نسق ۽ ترتيب آهي. ٻاراڻي وهيءَ ۾ ٻار کي نظم و نسق ۽ ترتيت جي
سخت ضرورت آهي، ٻار جي شخصيت ٺاهڻ لاءِ انهن قدرن کي ورتائڻو آهي ، جيڪي قدر
زندگيءَ کي ترتيب ڏين ٿا. اُهي قدر اڪثر ڪري شاعريءَ جي سٽاءُ مان ملن ٿا. ان ڪري
نظم، لاشعوري طور تي ٻار جي شخصيت کي هڪ نئون نکار ڏئي ٿو ۽ سندس زندگيءَ لاءِ
حدبندين جو تعين ڪري ٿو. آءٌ اها ڪا هوائي ڳالهه نٿو ڪريان، پر ان لاءِ مضبوط ۽ ٺوس
سائنسي ۽ حقيقي دليل موجود آهن ته شاعري ٻار جي زندگيءَ کي ترتيب سيکاري ٿي، جنهن
جو اثر باقي تمام زندگيءَ تائين قائم رهي ٿو. مثال طور مون چوٿين ڪلاس ۾ ”ڏيئو“ نظم
پڙهيو هو، جنهن ۾ ڏيئي کي تمثيل بڻائي شاگردن کي زندگيءَ جي اعلى قدرن کي ورتائڻ جو
سبق ڏنو ويو آهي. هوا ساڻ سِرُ لاٽ جو ٿو جهڪائين، ٿو نِوڙت ڪندي پنهنجي جيوت
بچائين، حياتيءَ جو مقصد، سڄو ٿو ٻڌائين، ٻين لاءِ پنهنجو ٿو تن من جلائين، جلي جي
ٻين کي سهارو ڏين ٿا، لکين گهور تن تان پتنگا ٿين ٿا. اهو نظم ۽ ان نظم ۾ ڪيل نصيحت
مون کي اڄ ڏينهن تائين ياد آهي. جڏهن به اهڙو موقعو ايندو آهي، جنهن ۾ ٻين جي خوشين
لاءِ پنهنجي خوشين کي قربان ڪرڻو پوندو آهي، تڏهن هيءُ نظم اُمالڪ ذهن تي تري ايندو
آهي ۽ پوءِ دل ۾ ٻين لاءِ جيئڻ جو جذبو جنم وٺندو آهي. پنهنجي سک تي ٻئي جي سک کي
اوليت ڏيڻ جواحساس جاڳي پوندو آهي. ٻئي جي ڏک کي محسوس ڪرڻ جو ڏانءُ اچي ويندو آهي.
اهو سڀ ان شاعريءَ ۾ موجود مقناطيسي سٽاءُ جي سگهه آهي، جيڪا ٻاراڻي وهيءَ کان هن
مهل تائين، منهنجي سوچ کي مٿئين رُخ ۾ ترتيب ڏيندي رهي ٿي. اهڙا ٻيا هزارين مثال،
اسان ۽ اوهان جي حافظي ۾ محفوظ هوندا/آهن. جيڪي شاعريءَ جي انوکي سگهه جي گواهي ڏئي
سگهن ٿا. چيو وڃي ٿو ته ٻار جو ذهن آلي، مٽيءَ وانگر آهي، جيڪو چاهيو اهو اُن تي
چٽي سگهو ٿا. خاص طور تي شاعري پنهنجا سندر نقش آسانيءَ سان چٽي وڃي ٿي ۽ انهن نقشن
جا رنگ اهڙا ته پڪا ٿين ٿا جو اهي عمر جي آخري لمحن تائين نٿا ڦٽن. اصل ۾ ٿيڻ ائين
گهرجي ته اسان پنهنجي پيڙهه مضبوط ڪريون، يعني پنهنجو نسل باشعور بڻايون ۽ اسان جو
نسل باشعور تڏهن بڻجي سگهندو، جڏهن ان کي نصابي تعليم سان گڏوگڏ غير نصابي سرگرمين
لاءِ اتساهه ملندو رهي. ٻار جو ذهن، ذميواريون سنڀالڻ لاءِ تازو توانو هوندو آهي،
پوءِ کيس وڌيڪ سٺائي ۽ صفائي سان ڇو نه سٺو مواد مهيا ڪجي. ٻار جي ترتيب ۽ سماجي
اوسر ۽ ذهني ارتقا لاءِ وڏن اديبن کي پنهنجو قومي ۽ ادبي ڪردرار ادا ڪرڻو پوندو.
مون لاءِ ٻاراڻو ادب پنهنجي ڄمار جو آئينو آهي، جنهن کي پڙهي مان ٻاروتڻ کي ياد ڪرڻ
لڳندو آهيان. اهڙي طرح هر وڏو اديب پنهنجي يادداشت لکي ته به اهو ٻاراڻي ادب ۾ گهٽ
۾ گهٽ هڪ اهڙي ڪتاب جو اضافو ڪري سگهي ٿو، جنهن کي پڙهي اسان جو ايندڙ نسل ان اديب
جي تجربن کي پنهنجي عمل ۾ آڻي، جتي ڪيترين ئي غلطين کان بچي سگهي ٿو، اتي ڪيترائي
اتساهيندڙ عمل پڻ جاري رکي سگهي ٿو. اهو ڪهڙو ماڻهو هوندو، جنهن کان ٻالڪپڻي ۾
پڙهيل هي نظم وسري ويا هجن. جهُو جھُو ماٽي، لسي پنهنجي گهاٽي، مکڻ جي چاڻي، امڙ
سياڻي، آيو مينهن آيو، لٽڙا پسايو، اجهو سج نڪتو، لٽڙا سُڪايو، يا گيت ڌڻيءَ جا
گڏجي ڳايون، جو ٿو ٿڌڙا مينهن وسائي، باغن ۾ جو انب پچائي، ويس گلن کي جو پهرائي
اَنُ پچائي، گاهه اپائي، عرشن ۾ جو تارا ٽمڪائي، تنهن مالڪ کي سڀ ساراهيون، گيت ڌڻي
جا گڏجي ڳايون. يا ارچڪ مرچڪ، ڌاڻا ڌرچڪ، اڳ پٽيهر، نانگڻ، جوڳڻ، کارا کٽي، ٻُٽي،
چُٽي، يا اهڙا ٻيا ٻالڪپڻي ۾ پڙهيل انيڪ نظم، حافظي جي Box ۾ اڄ به محفوظ آهن، جڏهن
به ڪو ماڻهو چاهي ته ان کي کولي پڙهي سگهي ٿو. پئسو لڌم پٽ تان، پئسي ورتم گاههُ،
گاھُ ڏنم مينهن کي، مينهن ڏنو کير، کير ڏنم امڙ کي، امڙ ڏنو لولو، لولو ڏنم ڪانوَ
کي، ڪانوَ ڏنو کنڀ، کنڀ ڏنم راجا کي، راجا ڏنو گهوڙو، چڙهي گهمون، چڙهي گهمون. يا
اچو ڙي ٻارو، راند جو وارو، اڪ جون ڪاٺيون، نم جاپاوا، ڊوڙي اچي ڊڳڙ کائو، موٽي وڃي
مکڻ کائو، جيڪو پيءُ کي پڳ ٻڌائي، سو ئي ماکي مکڻ کائي. انهن گيتن ۾ نه صرف رڌم آهي
پر نصيحت به آهي. ٻار ته اهو به چاهيندا آهن ته چنڊ تارن کي مُٺ ۾ بند ڪري ڇڏجي، ۽
انهن کي پڪڙي گڏجي راند ڪجي. اسڪولي ٻار ته ٺهيو پر جيڪي اڃا سمجهه سان ئي ناهن
هوندا، انهن کي به چنڊ ۽ تارا وڻندا آهن ۽ اهي چنڊ تارن کي ڏسي آڱر جي اشاري سان
اظهار ڪري ويهندا آهن. اصل ۾ اها سندن معصوميت ئي هوندي آهي، اهڙو ئي هڪڙو نظم
حافظي جي Box ۾ بند آهي. واهه ڙي تارا، گول تارا، روشن تارا، چلڪي وارا. سانجهي
ٽاڻي نڪرو ٿا، اڀ سڄي ۾ پکڙو ٿا. چلڪو چمڪو ساري رات، ڪجي اوهان جي ڪهڙي بات. رات
لنگهي وئي باقي ڇا، اوهين بتايو واٽ اها. جوت اوهان جي جي، نه هُجي، واٽهڙو ڪر واٽ
منجهي. اهڙا نظم ٻار پنهنجي منهن به جهونگاريندا وتندا آهن. ٻالڪ پڻي ۾ ٻارن کي
جانور ڏاڍا وڻندا آهن. ڪتو، ٻلي، هاٿي، ٻڪري جهڙا جانور، معصوم ٻارن کي ڏاڍا وڻندا
آهن ۽ اهي ڏسي ڏاڍا خوش پيا ٿيندا آهن. اسڪولي زماني ۾ وري ڪورس جي ڪتابن ۾ انهن کي
جڏهن جانورن تي گيت پڙهڻ لاءِ ملندا آهن ته هو ان ۾ دلچسپي وٺندا آهن ۽ سبق کان اڳ
کين گيت ياد ٿي ويندا آهن. گهوڙي وارو هيءُ نظم اُن جو بهترين مثال آهي؟ مٺڙا گهوڙا
اوري آءُ، خوب خوشيءَ سان داڻو کاءُ، پنهنجي منهن تان لاهه لغام، تازو گاهه هلي
چَرُ جام، جتي چرڻ لاءِ آهي گاهه، اتي وهي ٿو سهڻو واهه، هاڻي ان مان پاڻي پيءُ،
ڍءُ ڪري تون گد گد ٿيءُ، جڏهن شام جا وڄندا پنج، تو تي رکندس سهڻا سنج، ٻالڪ چوندا
ڊوڙو ڊوڙو، ڏسو ڪِڪي جو سهڻو گهوڙو، توڙي هٿ ۾ چهبڪ کڻندس، مٺڙا توکي مور نه هڻندس.
اهي نظم ان ڪري ياد آهن جو انهن ۾ اسان جو ننڍپڻ چٽيل آهي. انهن نظمن جي آڌار تي
اسان هڪ جيڏن سان ڪيتريون ئي رانديون رهيون آهن. اسڪول جي موڪل کانپوءِ اهي نظم
اسان کي راند لاءِ ڳلين ۾ وٺي ايندا هئا ۽ اسان هڪ ٻئي کي هٿ ڏئي ارچڪ مرچڪ کان
چيڪلي پايون پير گسايون تائين رانديون کيڏي لطف ماڻيندا هئاسين. جيڪڏهن ڪنهن ماڻهو
جي حافظي تي وقت، دز چاڙهي به ڇڏي آهي تڏهن به ڪنهن ٻار پاران سندس سامهون هڪ ڀيرو
اهڙو نظم دهرائڻ سان هن جي ياد جو شيشو صاف ٿي وڃي ٿو ۽ پورو نظم کيس ٻيهر ذهن ۾
اچيو وڃي. اهو ان ڪري به ٿئي ٿو جو اهي لفظ شاعريءَ جي لڙهيءَ ۾ پويل آهن، جن جي
ترتيب ان جي حافظي کي به ترتيب ڏئي ڇڏي ٿي ۽ ان سونهن ۾ انيڪ رنگن جي آميزش آهي.
نئين شاعري به رنگن جو ئي تاڃي پيٽو آهي. انيڪ رنگ هر سٽ جي اظهار ۾ اوتيل هجن ٿا،
پر ٻارن بابت ڪيل سموري شاعري مڪمل رنگين ٿئي ٿي، ڇاڪاڻ ته ٻار جي تصور جي پوري
دنيا رنگين آهي. ٻارن جو پسنديده مشغلو، گلن جي گيت مان پوپٽ پڪڙڻ آهي.اهو عمل نه
رڳو جاڳ ۾ ٿئي ٿو پر ٻار جا خواب به اهڙن رنگين منظرن سان ڀريل هوندا آهن، اسان جي
ٻاراڻي شاعري ءَ ۾ پوپٽ ۽ گل جو ذڪر به تمام گهڻو آهي، جيڪو ٻارن جي رنگين مزاج کي
وڌيڪ متحرڪ ڪري ٿو. وهه واهه پيارا پيارا پوپٽ، مٺڙا ۽ موچارا پوپٽ، روز گلن جو رس
ٿو چوسين، تنهنجا واهه گذارا پوپٽ، دل ٿي چاهي مون کي ڏين تون، پنهنجا رنگ اڌارا
پوپٽ. گل به ٻارن لاءِ بيحد ڪشش جو باعث آهن. انهن جا مختلف رنگ ٻارن کي پاڻ ڏانهن
ڇڪي وٺن ٿا، ان ڪري شاعرن ٻارن، لاءِ گلڙن جهڙا گيت به سرجيا آهن. ڏسو ڏسو اي ٻارو
گل، سهڻو گل، موچارو گل. ٻوٽن تي ٿي جوت جلي، ڌرتيءَ جو آ تارو گل. ان جي اڏو
مکڙيون مرڪن، رنگن روپن وارو گل. ڀؤنر جنهن تي ڀيرا ڏئي، پوپٽ کي آ پيارو گل. ٽارين
۾ ٽانڊاڻا ٽمڪن، سونهن سراسر سارو گل. غمگينن جا غم ٿو لاهي، ميٽي ٿو مونجهارو گل.
مور وانگر ٿيو جڳ ۾ سرها، ٻولي ٿو ٻولي ٻارو گل. هنن نظمن پڙهڻ کانپوءِ ٻار جي رنگن
سان وڌيڪ ويجهڙائي ٿئي ٿي. ٻار نه رڳو رنگ جي سڃاڻپ رکن ٿا پر رنگن جي اهميت ۽
استعمال کان پڻ آشنائي حاصل ڪن ٿا. ٻارن جي ٻاراڻي ڪتاب جا سڀ تصور (شڪليون) رنگين
آهن، ان ڪري کين شين جي اصلي رنگن جي ڄاڻ ابتدا ۾ ئي اچي وڃي ٿي. کير، ٻار جي
بنيادي خوراڪ آهي ۽ ان مان جيڪي فائدا آهن اهي گيت ذريعي ٻارکي سمجهاياويا آهن. کير
پيئڻ سان ٻار تازو توانو ۽ چست ٿيندو آهي ۽ ٻار جي روئڻ وقت به کيس کير ڏنو ويندو
آهي ته اهو ماٺ ٿي ويندو آهي، پر جڏهن اهو ٻار سمجهه سان ٿيندو آهي ۽ اسڪول ۾ اچي
ٿو ته کيس بنيادي خوراڪ بابت معلومات نظم يا گيت جي صورت ۾ پڙهڻ لاءِ ملي ٿي ته
سندس پڙهڻ سان دلچسپي وڌي وڃي ٿي. هيءُ نظم به ان جو مظهر آهي. جو کير پئي سو وير
ٿئي. ڏند زور وٺن، سٺا سهڻا لڳن، اکين جوت وڌي، ڏاڍي سونهن ٿئي. وٺي زور بدن، لڱ
چُست ٿين، کير صفا سٺو، واهه! ڏاڍو مٺو. ٻار اچو پيئو ڀري کير وٽيون، سڀ زور وٺون،
پي کير وڌون. ڏي کير امان، پي پڙهڻ وڃان. يا هي ٻلڙي وارو نظم آهي. ڏسو هيءَ منهنجي
ٻلڙي، جنهن سان اٿم دلڙي. رات رهي ٿي خبردار، ڪئا ماري ٿي بي شمار. واهه هي منهنجي
ٻلڙي، مور نه ٿئي سان ڍلڙي. ٻار جڏهن سکڻ جي مرحلي ۾ هوندا آهن ته هو هر شيءِ ۾
گهري دلچسپي وٺندا آهن. هنن کي تجسس هوندو آهي ته هو شين جي باري ۾ معلومات حاصل ڪن
۽ شين کي ڇُهي ان جو مشاهدو ڪري ڏسن. ٻن ٽن سالن جو ٻار، ڪنهن ٻئي ٻار جي هٿ ۾
رانديڪو ڏسي رُئندو آهي ۽ ضد ڪندو آهي ته اهو رانديڪو کيس وٺي ڏنو وڃي. اڳلو ٻار
اهو رانديڪو ڏيڻ نه چاهيندو آهي، جنهن تي ننڍڙي ٻار جي ماءُ ٿوري وقت لاءِ رانديڪو،
رُئندڙ ٻار کي اهو چئي وٺي ڏيندي آهي ” ته جهٽ گهڙِي کيڏي وري توکي موٽائي ڏيندو“ ۽
واقعي به رُئندڙ ٻار جهٽ گهڙي رانديڪي سان کيڏي اهو رنديڪو ساڳئي ٻار کي موٽائي
ڏيندو آهي، يا ڦٽو ڪري ڇڏيندو آهي. ٻارن جي نفسيات جي ماهرن جو چوڻ آهي ته اهو سڄو
عمل ان ٻار ۾ موجود تجسس جو آهي.ٻار جوتجسس رانديڪي کي ڇُهي ڏسڻ چاهيندو آهي/مشاهدو
ڪرڻ چاهيندو آهي ته هيءَ ڪهڙي شيءِ آهي؟ جڏهن اهو ٻار رانديڪي کي ڇُهي وٺندو آهي ۽
ان کي اٿلائي پُٿلائي ڏسي وٺندو آهي، تڏهن رانديڪي بابت سندس گهڻي تڙپ گهٽجي ويندي
آهي. ان رانديڪي سان کيڏي جهٽ گهڙيءَ کان پوءِ اهو رانديڪو ڦٽو ڪري ڇڏيندو آهي ۽
وري نئين رانديڪي لاءِ واجهائيندو آهي (هي نفسيات ٻن ٽن سالن جي ٻار جي آهي) ابهم
ٻار جو غور سان شين کي ڏسڻ پڻ شين بابت سندس تجسس ۽ ڄاڻ حاصل ڪرڻ جي نشاندهي ڪري
ٿو. اسڪول ايج جا ٻار Imitate (نقل ڪندڙ) هوندا آهن. اهي هر سُٺي شيءِ کي (جنهن کان
متاثر ٿيندا آهن) پنهنجو آئيڊيل بڻائي ان جون خوبيون پنهنجي شخصيت ۾ ڀرڻ چاهيندا
آهن. انهن جهڙو ڳالهائڻ چاهيندا آهن ۽ انهن جي ڏنل هدايتن تي عمل ڪرڻ چاهيندا آهن.
هو جڏهن اسڪول ۾ ايندا آهن ته پنهنجي استاد جي طور طريقن جو نقل ڪرڻ چاهيندا آهن
(ڇاڪاڻ ته اسڪول ۾ استاد ئي سندن آڏو آئيڊيل شخصيت طور هوندو آهي) استاد جي گفتگو،
انداز، لفظن جي اُچار، ميل جول جا آداب ۽ ٻيون ڪيتريون ئي شيون استاد وٽان نقل ڪندا
آهن.هي اهو وقت هوندو آهي، جڏهن ٻار جي زندگيءَ جي پيڙهه واري پٿر پوڻ جي شروعات
ٿئي ٿي ۽ ماحول جو شدت سان اثر قبول ڪري ٿو. ان ڪري جيڪڏهن ٻار کي اسڪول جي ايج ۾
صحيح ماحول ۽ تربيت نه ملي ته هو غلط رستي جو راهي ٿي وڃي ٿو ۽ پوءِ سماج ۾ موجود
براين جي پيروي ڪرڻ لڳي ٿو ۽ آهستي آهستي هو سماج جو مجرم فرد بڻجي وڃي ٿو. ان ڪري
سماج جو فرض آهي ته هو ٻار کي صاف سٿرو ماحول فراهم ڪري ڏئي، جنهن ۾ ٻار جي سوچ
منفي ٿيڻ بجاءِ مثبت ٿئي ۽ هن جي شخصيت اوگڻن بجاءِ گڻن سان سينگارجي. ٻاراڻو ادب
ٻار کي اهڙو ماحول ميسر ڪري ڏيڻ ۾ اهم ڪردار ادا ڪري سگهي ٿو، ڇاڪاڻ ته ٻاراڻي ادب
پڙهڻ سان ٻار کي برائي ۽ نيڪيءَ ۾ تفاوت ڪرڻ جي ساڃاهه اچي وڃي ٿي. نه رڳو ايترو پر
ٻاراڻو ادب، ٻار کي نيڪين ڪرڻ جي ترغيب پڻ ڏئي ٿو ۽ ٻار هر وقت نيڪين ڪرڻ لاءِ
سوچيندو رهي ٿو. ڪرڻ آهي بهتر سڀن سان ڀلائي، چڱي ڳالهه اهڙي نه ٻي آهي ڪائي. سڀئي
مال دنيا جا هت تون ڇڏيندين، ادا: جڳ مان نيڪي رُڳي ساڻ نيندين. مٽي مائيٽي توکي جت
ڪم نه ايندي، ڀلائي اُتي تنهنجو آڌار ٿيندي. ڏني مهر سان جي ڌڻي توکي مايا، ته ڪر
تون غريبن يتيمن تي ڇايا. بکين جون بکون لاهه ڍَءُ ڏيار تون تن، ڍڪائج اگهاڙا ته
توکي دعا ڪن. ٻار اهڙو ادب /شاعري پڙهڻ کانپوءِ جڳ ۾ ڀلائي ڪرڻ جو ڪو موقعو هٿان
وڃائڻ نٿو چاهي. هو پنهنجي وس ۽ وت آهر ضرورت مندن ۽ غريبن جي ڪم اچي ٿو ۽ انهن جي
دعائن وٺڻ لاءِ جتن ڪندو رهي ٿو. نه رڳو ايترو پر اسڪول ايج ۾ جيئن مون مٿي عرض ڪيو
ته پڙهيل اهڙا سڀئي نظم، جن ۾ نيڪيءَ جا سبق شامل آهن، ٻارن جي سوچ/ شخصيت جي نشو
نما، پنهنجي پهرين 8 سالن کان 16 سالن تائين، تيزي سان ٿئي ٿي، ان عمر ۾ ئي ٻار
گهڻي کان گهڻيون ڳالهيون ياد رکي سگهن ٿا. باقي ڄمار انهن ئي ڳالهين تي گُذارو ڪندا
آهن، ان ڪري ٻالڪ پڻ/ ننڍپڻ، هڪ فرد توڙي هڪ قوم جي تاريخ ۾ اهم ڪردار ادا ڪري ٿو.
ڇاڪاڻ ته ننڍپڻ جون سڀ سندر ساعتون ماڻهو پنهنجي زندگيءَ ۾ ٽاڪي رکي ٿو ۽ انهن جي
روشنيءَ ۾ ئي عملي فيصلا ڪندو رهي ٿو. هڪ ماڻهوءَ جي زندگيءَ جي خاڪي تي گهرائي سان
نظر وجهنداسين ته اها اسان کي ٽن اهم مرحلن ۾ رچيل نظر ايندي، ماضي، حال ۽ مستقبل.
1). هر ماڻهوءَ جو حال تلخين سان ڀريل رهي ٿو. 2). مستقبل جي هن کي ڪا خبر
ناهي(ايندڙ وقت ڪنهن جي هٿ وس ناهي هوندو) ڪنهن به ماڻهوءَ کي ڄاڻ ناهي ته ايندڙ
وقت ۾ هُن سان ڪهڙي ويڌن ٿيڻ واري آهي. هو صرف انومان ئي ڪري سگهي ٿو پر طبعي لحاظ
کان هر ماڻهوءَ کي اها ڀلي ڀت خبر آهي ته ايندڙ وقت هن لاءِ ٻڍاپي جهڙو عذاب کڻي
اچڻ وارو آهي، جنهن کان جان ڇڏائڻ ڪنهن جي به وس ۾ ناهي. اهڙي صورتحال ۾ هن وٽ صرف
ٻالڪپڻ جا سندر پل ئي رهن ٿا، جيڪي هن دنيا جي سمورن مسئلن،ڪمن ڪارين ۽ مونجهارن
کان آزاد ٿي گذاريا آهن. جن جي اتساهه سان هي زندگيءَ جي باقي مسئلن سان جهيڙيندو
رهي ٿو. ٻاراڻو ادب، ٻاراڻي وهيءَ جي انهن سمورين يادگيرين کي سهيڙي ٿو، جيڪي هڪ
ماڻهوءَ جي باقي سموري زندگيءَ لاءِ اتساهه آهي. لاٽون ڦيرائڻ کان گُڏي پرڻائڻ
تائين ٻالجتيءَ جون سڀئي رانديون ۽ وندرون ٻاراڻي ادب ۽ شاعريءَ جو موضوع رهيون
آهن، جيڪي هر ماڻهوءَ جي ننڍپڻ جي ساروڻين جو حصو آهن. آءُ ته لاٽونئڙو ڦيرايون،
ڀاءُ گهڙي کن دل وندرايون، ويڙهي زور سان پٽ تي هڻندس، نوڙي جهٽ پٽ هٿ تي کڻندس، هٿ
تي ڪڍندو هو ڪتڪتايون، آءُ ته لاٽونئڙو ڦيرايون. يا اچو ڙي ڀينر راند رچايون، ننڍڙي
گڏڙيءَ کي پرڻايون، گڏڙي بڻجي گهر جي راڻي، پڙهيل لکيل ۽ سگهڙ سياڻي، رهي نه محنت
کان ويڳاڻي، کٽي نه ان جو اَنُ ۽ پاڻي، ڏين مبارڪ مايون دايون، ننڍڙي گڏڙيءَ کي
پرڻايون. هي ۽ ٻيا اهڙا سوين نظم، پاڻ ۾ هر سهيليءَ ۽ هر ساٿيءَ جي انيڪ ساروڻين کي
سهيڙين ٿا، جيڪي پنهنجي هڪ جيڏن سان ننڍپڻ جون رانديون رهي گذاريا آهن. اهي صرف
ننڍپڻ جون رانديون ناهن.پر محبتن جا اهڙا پل آهن، جن جي چمڪ ستارن جيان سدائين
جرڪڻي آهي، اُهي پل ذهن جي ڪمري کي سدائين اگربتين جي خوشبوئن جيان معطر ڪندا
رهندا. هاڻي جيڪڏهن ٻاراڻو ادب نه هجي ها ته اُهي حسين پل، ٽٽل هار جي موتين جيان
ڪڻو ڪڻو ٿي زندگيءَ جي ڊائريءَ مان گم ٿي وڃن ٿا. اهو ٻاراڻي ادب جو ڪمال آهي، جو
زندگيءَ جي حسناڪيءَ کي ٻار جي معصوم مرڪ سان ڳنڍي رکي ٿو ۽ اُن ۾ اڳتي وڌڻ جي سگهه
پيدا ڪندو رهي ٿو. انهن سڀني شين جوحاصل مقصد اهو آهي ته ٻاراڻي وهيءَ کان ئي ٻار
جي ذهني معاشرتي ۽ اخلاقي تربيت ۾ ٻاراڻو ادب، ٻاراڻي شاعري اهم ڪردار ادا ڪيو آهي/
ڪري ٿي. ان لاءِ ٻاراڻي ادب کي هٿي وٺرائڻ لاءِ باضابطه ڪم ڪرڻ جي گهرج آهي.اسان وٽ
ٻاراڻو ادب تخليق ڪندڙ اديبن ۽ شاعرن جي ڪا کوٽ ناهي. صرف انهن جي همت افزائي ڪرڻ
جي ضرورت آهي. بهتر سماج اڏڻ لاءِ ٻارن کي شروع کان ئي ڪتاب ڏانهن راغب ڪرڻ لاءِ
کين پسنديده موضوعن وارا ٻاراڻا ڪتابن پڙهڻ لاءِ مهيا ڪري ڏنا وڃن ته جيئن اهو
پنهنجي پسنديده ٻاراڻن ڪتابن جو مطالعو ڪري سگهي. ننڍپڻ کان ئي ڪتاب سان پنهنجي
دوستيءَ کي پختو ڪن ۽ ڪتاب کي پنهنجي روز مرهه جي عادت ۾ شمار ڪن. ادبي ڪتابن جو
مطالعو نه رڳو ٻار جي ذهني صلاحيت کي وڌائي ٿو پر ٻار جي گفتگوءَ ۾ پختگي ۽ ميٺاج
سان گڏ ان جي ورتاءُ ۾ به نرماڻ آڻي ٿو. ادبي ڪتاب پڙهندڙ ٻار ۽ اسڪول جي عام شاگرد
جي ڳالهه ٻولهه، لهجي، ورتاءَ ۽ سڀاءُ ۾ زمين آسمان جوفرق ٿئي ٿو. نه رڳو ايترو پر
ٻاراڻو ادب پڙهندڙ ٻار جي سوچڻ سمجهڻ واري صلاحيت عام شاگرد کان چوڻي ٿئي ٿي. ان
مان ثابت ٿئي ٿو ته ٻاراڻو ادب پڙهندڙ ٻارجي سوچڻ سمجهڻ واري صلاحيت عام شاگرد کان
چوڻي ٿئي ٿي. ان مان ثابت ٿئي ٿو ته اُهو ٻاراڻو ادب نصاب کان وڌيڪ ان ۾ فهم ۽ فڪر
جا رنگ ڀري ٿو. جنهن جو هڪ سبب اهو به آهي ته نصاب ٻار بنا دلچسپيءَ جي لاچاري اڻلڀ
هوندو آهي) جڏهن ته ٻاراڻي ادب جا ڪتاب وڏي چاهه سان پڙهي ٿو. ان ڪري جو هنن ۾ هُن
جون پنهنجون ڪهاڻيون آهن ۽ هن جي پنهنجي جذبن جي شاعري آهي. مون کي افسوس آهي ته
اسان جي ٻار کي هن وقت تائين ڪتاب پڙهڻ لاءِ صحيح ماحول نه ڏنو ويو آهي. نصابي ڪتاب
استاد ڪلاس ۾ بار سمجهي بي مزي پڙهائين ٿا، موٽ ۾ ٻار به انهن کي بار سمجهي بي مزي
ئي پڙهن ٿا. نتيجي ۾ نه رڳو تعليم پڙهائڻ وارو عمل متاثر ٿئي ٿو پر ڪتاب کي پڙهڻ ۽
ڪتاب سان دوستي رکڻ واري عمل کي پڻ ڪاپاري ڌڪ لڳي ٿو ۽ ٻار ڪتاب کان مايوس ٿي
پنهنجون دلچسپيون ۽ وندرون ڪنهن ٻئي ذريعي ۾ ڳولڻ لڳن ٿا. اڄڪلهه سيٽلائيٽ جو دؤر
آهي. ٻار تمام گهڻو وقت ٽي وي کي ڏئي ٿو ۽ اُتان هُو پنهنجي تعليم ۽ وندر جو سامان
حاصل ڪري ٿو. پر ڏٺو وڃي ته ٽي ويءَ جو ذريعو ٻار جي ذهني اوسر ۽ تعليم ۾ ڪو خاص
ڪردار ادا ڪري نه سگهيو آهي. ٿورو گهڻو به آهي ته اهو ڪتاب جو نعم البدل نٿو ٿي
سگهي. ڪتاب جو علم، ٻار جي زندگي تي دائمي اثر ڇڏي ٿو. ٽي وي يا ٻئي ڪنهن ذريعي
واري تربيت عارضي آهي. هڪ زمانو هوندو هو، جنهن ۾ اڃا ٽي وي، ڪمپيوٽر ۽ ٻيا ذريعا
عام نه ٿيا هئا. اهڙا ڪيترائي شاگرد هئا، جن ڪتاب جي دوستيءَ مان پرائي، علم جي
ميدان ۾ پنهنجو وڏو نالو ڪمايو ۽ زندگيءَ جي هر شعبي تي ڇانئجي ويا. اڄ انهن جي علم
مان سوين/ هزارين ماڻهو مستفيض ٿي رهيا آهن. جديد ٽيڪنالاجي جي اچڻ سان ڪتاب جي
افاديت گهٽ ناهي ٿي. ڪتاب اڄ به علم جو شهر اڏڻ ۾ پنهنجي ساڳي صلاحيت رکي ٿو. اسان
کي رڳو ڪرڻو اهو آهي ته ڪتاب سان دوستيءَ وارو لاڙو پيدا ڪرڻ لاءِ پنهنجون صلاحيتون
۽ وسيلا ڪتب آڻيون ۽ اهو لاڙو ٻارن کان ئي متعارف ڪرائڻو آهي ۽ ڪتابن سان دوستي
پيدا ڪرڻ لاءِ وري به اسان کي ٻاراڻي ادب ۽ ٻاراڻي شاعريءَ وارن ڪتابن کان مدد حاصل
ڪرڻي پوندي، جيڪي ٻارن ۾ ڪتابن پڙهڻ جو ذوق پيدا ڪندا. اڪثر ٻارن جا والدين ۽ استاد
ٻارن کي ٻاراڻي ادب جا ڪتاب پڙهڻ کان روڪيندا رهن ٿا.انهن جي سوچ ۾ اهڙا ڪتاب پڙهڻ
سان ٻارن جو وقت ضايع ٿئي ٿو ۽ انهن جي پڙهائي متاثر ٿئي ٿي. هن سوچ کي مثبت سوچ
چئي نٿو سگهجي، ان سوچ جي ڪري ٻار، ڪتاب سان دوستيءَ واري رشتي کان پري ٿي وڃي ٿو.
ٻار کي ڪتاب کان پري رکڻ نه رڳو ان ٻار سان دشمني آهي پر گڏوگڏ پوري سماج سان دشمني
آهي. ڇاڪاڻ ته ان ٻار کي سماج جو هڪ ذهين ۽ ڪارگر فرد ٿيڻو هو. جيڪو ڪتاب جي
دوستيءَ کان پري ٿيڻ جي ڪري هو نه ٿي سگهيو. نتيجي ۾ سماج هن جي صلاحيتن کان محروم
ٿي ويو. ان ڪري ٻارجي نفسيات کي آڏو رکي، هن کي علمي ۽ ادبي ڪتابن جي ويجهو ڪنداسين
۽ ان ۾ ادبي ذوق پيدا ڪنداسين ته ٻار کي پنهنجي صلاحيت کي ڪتب آڻڻ جو ڍنگ اچي ويندو
۽ ميچوئر ٿيڻ کانپوءِ پنهنجي آئيندي جي باري ۾ هو وڌيڪ صحيح ۽ جٽادار فيصلا ڪري
سگهندو. ٻار جي تقاضائن کي سمجهڻ لاءِ اسان کي پنهنجي وڏي هئڻ جي احساس کي ڇڏي ٻار
ٿيڻو پوندو ۽ هڪ ٻار جي روپ ۾ ئي سوچڻو پوندو ته اسان کي سموري ماجرا سمجهه ۾ اچي
ويندي. ان طريقي سان نه رڳو اسان ٻار جي شعور جي صحيح نشو نما ڪري سگهنداسين پر
اسان جو ٻاراڻو ادب به پنهنجو گهربل ڪارج حاصل ڪري وٺندو، جيڪوڪارج هو ٻارن جي
زندگيءَ کي ڏيڻ چاهي ٿو. اسان جي ٻاراڻي ادب جي ليکڪن خاص طور تي شاعرن، ٻارن جي
مزاج موجب اصلاحي، تعميري ۽ معياري شاعري سرجي آهي، جيڪا ٻارن ۾ ڏاهپ، عقل ۽ اعتماد
پيدا ڪري سگهي ٿي پر اسان وٽ ادارن جي کوٽ جي ڪري ڪيترائي شاعر پنهنجي مالي ڪمزورين
جي ڪري پنهنجي ڪاوشن جا ڪتاب مارڪيٽ ۾ آڻي نه سگهيا آهن. سنڌي ٻاراڻي ادب جي فروغ
لاءِ نج ٻاراڻي ادبي اداري جي ضرورت آهي، جنهن جي ذمي ٻاراڻي ادب جي مختلف صنفن جي
ڪتابن کي سهيڙي ڇپائڻ سان گڏ انهن ڪتابن کي سڌي طرح ٻارن جي هٿن تائين پهچائڻ جو ڪم
شامل هجي ۽ ان ڪم کي بهتر طريقي سان ادا ڪرڻ لاءِ ان اداري جي مڪمل مالي سهائتا ڪئي
وڃي. ان جي بجيٽ کي ايترو بهتر بڻايو وڃي جو اهو ادارو پنهنجي ضرورتن لاءِ ڪڏهن به
محتاج نه ٿئي. اصل ۾ ٿيڻ ائين گهرجي ته اسان پنهنجي پيڙهه مضبوط ڪريون يعني پنهنجو
نسل باشعور بڻايون ۽ اسان جو نسل باشعور تڏهن بڻجي سگهندو، جڏهن ان کي نصابي تعليم
سان گڏوگڏ غير نصابي سرگرمين لاءِ اتساهه ملندو رهي. ٻار جو ذهن ذميواريون سنڀالڻ
لاءِ تازو توانو هوندو آهي پوءِ کيس وڌيڪ سٺائي ۽ صفائي سان ڇو نه اهڙيون سهوليتون
۽ مواد مهيا ڪيو وڃي. ان حوالي سان ڪي فرد ادارا بڻجي پنهنجي حالت آهر ٻاراڻي ادب
جي خدمت ڪري رهيا آهن، هيءَ به هڪ ڪڙي حقيقت آهي ته ٻاراڻو ادب سرجيندڙن کي ادبي
دنيا ۾ مناسب اهميت نٿي ڏني وڃي.ان روش جي ڪري به سنڌي ٻاراڻي ادب جي اوسر کي ڪافي
نقصان رسيو آهي، جڏهن ته حقيقت اها آهي ته ٻارن جو اديب / شاعر هئڻ هڪ وڏو اعزاز
آهي. سوين/ هزارين شاعرن ۾ ڪي چند ئي ٻارن جا شاعر اديب هجن ٿا، پر چيو ويو آهي ته
قومن جي تاريخ ۾ ادب جي وڏي اهيمت آهي. سموريون قومون پنهنجي ادب ۽ ٻوليءَ جي ناتي
سڃاتيون وڃن ٿيون پر جنهن ادب ۾ ٻاراڻي ادب جي اوسر لاءِ اپاءُ نٿا ورتا وڃن اهو
ادب ۽ ان ادب جا محافظ مانائتا نٿا ليکيا وڃن. ان حوالي سان پنهنجي سنڌي ٻاراڻي ادب
کي مانُ بخشڻ لاءِ مون هڪ ننڍڙي ڪوشش ڪئي آهي. جنهن ۾ ماضي ۽ حال ۾ ٻاراڻي ادب ۾
پنهنجون خدمتون سرانجام ڏيندڙ شاعرن کي هڪ هنڌ سهيڙي ”سنڌي ٻاراڻي شاعريءَ جي
اينٿالاجي“ ٺاهي آهي، جن ۾ شاعرن جي مڪمل بايو ڊيٽا سان گڏ سندن ڪلام جو نمونو پڻ
پيش ڪيو آهي. جن مان ڪيترائي شاعر هن فاني جهان مان لاڏاڻو ڪري ويا آهن پر سندن
ٻاراڻي ادب لاءِ ڪيل ڪم اڄ به نمايان آهي. هن اينٿالاجيءَ ۾ ڪي نالا اهڙا به آهن جن
لاءِ تمام گهٽ ماڻهن کي ڄاڻ هوندي ته انهن ٻارن لاءِ به ايترو خوبصورت لکيو آهي،
جيترو هنن ميچوئر (Mature) پڙهندڙن لاءِ لکيو آهي. ائين هن ڳٽڪي ۾ ڪيتريون ئي
اهڙيون دلچسپ ڳالهيون آهن، جيڪي هن مواد کي سهيڙيندي مونکي پهريون دفعو معلوم ٿيون.
اهي ڳالهيون اوهان لاءِ يقيناً انڪشاف هونديون، هڪ ٻي ڳالهه هيءَ به ته هيءُ ڪتاب
سنڌي ٻاراڻي ادب جي انسائيڪلو پيڊيا طور پڻ ڪتب ايندو، ڇاڪاڻ ته هن کان اڳ ٻاراڻي
ادب تي شايد ئي ڪو اهڙو ڪتاب هجي، جنهن ۾ ٻاراڻي ادب جي ايترن شاعرن کي مڪمل
بايوڊيٽا ۽ تصويرن سان گڏ سهيڙيو ويو هجي، ان ڪري هيءُ ڪتاب تحقيق ڪندڙن لاءِ به هڪ
مضبوط وٿ ثابت ٿيندو. هيءُ ڪتاب سهيڙيندي مون کي هڪ خوشي اها به ٿي آهي جو اهو ڪتاب
ٻاراڻي شاعريءَ جو هڪ تاريخي دستاويز آهي، شروع کان مون کي ٻاراڻي ادب سان بيحد
لڳاءُ رهيو آهي ۽ منهنجي دلي منشا هئي ته ٻاراڻي ادب جي معتبر نالن کي هڪ هنڌ سهيڙي
ڪتابي صورت ۾ آڻيان. ان لاءِ آءٌ هڪ ڊگهي عرصي کان ان ڪم سان لڳل هئس، جتان به جڏهن
به جنهن وٽان به مون کي ڪنهن شاعر جو حوالو، بايوڊيٽا يا شاعري ملندي هئي آءٌ هڪدم
ان کي پنهنجي رڪارڊ ۾ محفوظ ڪري وٺندو هئس. ان سموري ڪم ۾ ڪجهه اديب دوستن پڻ
منهنجي مدد ڪئي جن ۾ سائين تاج جويو، سائين نصير مرزا، معصوم بخاري، آزاد انور
ڪانڌڙو ۽ ٻيا شامل آهن. جن جي ڪري اڄ هيءُ ڪتاب اوهان قدردانن جي هٿن ۾ آهي، ان ۾
منهنجي ڪيترن ئي سالن جي محنت شامل آهي، جنهن ۾ اڳتي هلي توسيع به ڪري سگهجي ٿي،
آءٌ هتي سنڌي ادب سان وابسته قلمڪارن کي هڪ گذارش ڪرڻ چاهيان ٿو ته ٻاراڻي سنڌي ادب
جي تاريخ وارو ميدان سارو خالي پيو آهي. ان ڏس ۾ تمام گهڻي ڪم ڪرڻ جي ضرورت آهي.
ٻيا ٻاراڻي ادب جا ليکڪ به اڳتي اچن ۽ ٻاراڻي ادب جي مختلف پاسن کان تحقيق ڪري ان
جي جوهر کي ٻارڙن توڙي پڙهندڙن جي سامهون آڻين.اها نه رڳو ٻارن جي گهرج آهي پر اسان
جي تاريخ ۽ ٻوليءَ جي لاءِ پڻ ضروري آهي.



https://sd.wikipedia.org/wiki/%D8%B3%D9%84%D8%B7%D9%86%D8%AA_%D8%A7%DA%AA%D8%AF

{{Infobox Former Country |native_name = |conventional_long_name =سلطنت اڪد
Akkadian Empire |common_name = اکد |country = |era = قديم |status = سلطنت
|continent = Asia |region = بين النهرين |government_type = بادشاهت |year_start =
2334 قبل مسيح |year_end = 2154 قبل مسيح |event_pre = |date_pre = |event_start =
|date_start = |event_end = |date_end = |image_flag = |image_coat = |image_map =
Empire akkad.svg |image_map_caption = اڪد سلطنت جو نقشو (ڀوري), فوجي مهمات منعقد
(زرد رنگ تير) |capital = اڪد |national_motto = |national_anthem =
|common_languages = اڪدي, [[سومري |common_languages = اڪدي, سومري |religion =
سومري مذهب |currency = |leader1 = سارگن اڪدي |year_leader1 = 2334 قبل مسيح
|title_leader = بادشاهه |stat_year1 = 2334 BC |stat_area1 = 800000 }}

سلطنت اڪد (Akkadian Empire) هڪ سلطنت هئي جنهنجو مرڪز اڪد شهر هيو هي قديم بين
النهرين جي چوڌاري علائقن ۾ قائم هي۔



https://sd.wikipedia.org/wiki/%D8%B3%D8%B1%D9%8A%D9%84%D9%86%DA%AA%D8%A7

سريلنڪا هڪ ايشيائي ملڪ آهي، جيڪو پاڪستان جو پاڙيسري ملڪ آھي. ان ملڪ جا پاڪستان
سان دوستاڻا رويا آھن. سريلنڪا يا شري لنڪا کي سلون به سڏيندا آهن. پر ان جو اصل
نالو ’لنڪا‘ هو. جيڪو وري سرڪاري طرح رکيو ويو آهي. هندن جي مذهبي ڪتابن راماين
وغيره ۾ پڻ هن کي لنڪا سڏيو ويو آهي. شاهه لطيف پڻ سُر سامونڊيءَ ۾ هن لنڪا جو ذڪر
ڪيو آهي.

دنيا جي نقشي ۾ سريلنڪا ڏسبو ته محسوس ٿيندو ته Pearl ’مڻئي‘ جي شڪل جهڙو هي ٻيٽُ
پاڪستان جي ويجھو هئڻ جي باوجود به ايترو ويجھو ناهي. مثال طور پاڪستان هڪ ئي وقت
ڪيترن ئي ملڪن سان ڳنڍيو پيو آهي. هڪ پاسي ايران افغانستان ته ٻئي پاسي چين ۽ روس
جي سرحد به سڏ پنڌ تي. ان کان سواءِ دبئي، دوحا (قطر)، ڪويت، عمان، سعودي عرب پڻ سڏ
پنڌ تي. ڪيترن ئي ملڪن سان ريل ۽ روڊ ۽ ٽيليفون سان ڳنڍيل. اوسي پاسي جي ملڪن جون
ڪمزور ريڊيو اسٽيشنون به ٻُڌڻ ۾ اچن. پر نقشي ۾ سريلنڪا کي ڏسبو ته سريلنڪا جو ٻيٽ
فقط اتر ۾ هندستان سان ٿورو لاڳو آهي (يعني هڪ سنهو ’پلڪه‘ نالي ڳچي سمنڊ اٿس) ۽
هندستان جو ڪورو منڊل سامونڊي ڪنارو اتر سلون کان پنجويهه ميل کن پري ٿيندو. باقي
سلون جي ڏکڻ پاسي پري پري تائين ڪنارو ناهي. ويندي ائنٽارڪٽڪ سمنڊ جي برفائين ڪناري
تائين. جتي ڪا آبادي ناهي فقط سي گل ۽ پينگُئن جهڙا پکي رهن ٿا.

ڪولمبو جي اولهه ۾ به هزار ٽي سؤ پنجاهه ميل پري مگديشو (سومالي لئنڊ) آهي. وچ ۾
ننڍن مالديو ٻيٽن کان سواءِ سمنڊ ئي سمنڊ آهي. ۽ اوڀر ۾ هڪ هزار اٺ سؤ پنجويهه ميلن
کان پوءِ سنگاپور ٿو اچي.دنيا کان ايترو ڇڄيل هجڻ جي باوجود سريلنڪا ٻن هزار سالن
کان دنيا ۾ مسالي، قيمتي پٿرن، هيرن جواهرن، لعلن ياقوتن کان مشهور آهي ۽ جهازن
لاءِ سڻائو، وڻندڙ ۽ دلچسپ تڙ (Port) پئي رهيو آهي. هينئر ته سڀڪُجهه: نديون، نارا،
ڍنڍون ڍورا، سمنڊ جبل، هر شيءِ نقشن تي ماپيل ۽ ميل آهي ۽ ٻين ڳالهين سان گڏُ
جهازراني به گهڻي ترقي ڪئي آهي ۽ ڪابه جڳهه پري يا ڏکي ناهي. پر تعجب آهي ته پراڻي
زماني ۾ جڏهن سجُ، چنڊُ تارن ۽ هوائن کان سواءِ ٻيو ڪوبه Navigational Aid يا
جهازرانيءَ ۾ مدد ڪندڙ اوزار نه هو، تڏهن به يوناني، رومن، عرب، چيني، پورچوگيز، ڊچ
وغيره سڀُ سلون کان ڀلي ڀت واقف هُئا. سنڌباد جا سفر ته سنڌ ۾ به مشهور آهن. هو
پنهنجي روايتي سفرن دوران سريلنڪا ۾ پڻ ٻه دفعا آيو.

پليني (جيڪو رومن هو) تنهن سلون جو پهريون نقشو، پهرين صديءَ عيسويءَ ۾ تيار ڪيو.
تيرهينءَ صدي عيسويءَ ۾ مارڪوپولو دنيا (يورپ آفريڪا ۽ ايشيا) جو چڱو سفر ڪيو.
هنپنهنجي ڪتاب ۾ سريلنڪا جو گھيرو ٻه هزار چار سؤ ميل لکيو آهي. انگريزيءَ جي مشهور
شاعر ملٽن پڻ جنهن جو (Paradise lost) نالي ڪتاب تمام گھڻو مشهور آهي، ان ڪتاب ۾
سريلنڪا جو ذڪر ڪيو آهي ۽ سلون جو يوناني نالو تئپروبين (Taparobane) استعمال ڪيو
آهي.

برٽش عالم ايمرسن ٽينٽ سريلنڪا بابت ٻن جلدن تي ڪتاب لکيو آهي جيڪو 1859ع ۾ ڇپيو.
ان ۾ ڄاڻايل آهي ته ٽئپروبين سنسڪرت جو بگڙيل لفظ آهي، جنهن جي معنا ’وڏو حوض‘ يا
’ڳاڙهن ڪنول جي گُلن سان ڍڪيل تلاءُ‘ آهي. سريلنڪا بابت ڪيترائي ڪتاب لکيل آهن. هڪ
ٻيو ڪتاب (Ceylon- Pearl of the East) نالي هئري وليمس جو لکيل آهي. ان ۾ هن ڄاڻايو
آهي ته اهو ٽپروبين نالي پالي زبان (جيڪا آرين ويدن جي ٻولي هُئي ۽ اڳتي هلي ٻڌُ
ڌرم جي پوتر زبان ٿي) مطابق تامباوانا (معنا ٽامي جي رنگ جهڙو) آهي. اهو نالو شايد
سريلنڪا جي ڳاڙهسري ڌرتيءَ ڏي اشارو آهي، جتي راجا وجيه سان گڏ ٻيا به آريا عيسوي
سن کان پنج سؤ سال اڳ پهتا هُئا. سندن پهريون گاديءَ جو هنڌُ تمبا پاني نالي شهر هو
ــ جنهن پُٺيان ٻيٽ جو نالو مشهور ٿيو.

پٽولمي ٻي صديءَ جو مشهور جاگرافر ٿي گُذريو آهي. تنهن سريلنڪا کي سموندو (پاڪ
قانون جو مک) سڏيو آهي. ان کان سواءِ سلون لاءِ ٻيو نالو ’سلائيق‘ سڏيو آهي. جو
”سنهالا“ لفظ جي بگڙيل صورت ٿو ڏسجي، هونءَ سنهالا لفظ کي (جنهن جي معنا ’شينهن جي
رهڻ جي جڳهه‘ آهي) اتر هندستان کان لڏي آيل وڌيڪ اوليت ڏني آهي.

سريلنڪا بابت هڪ ڪتاب Ceylon- the Resplendent Land جنهن جو ليکڪ آرگس نالي هڪ
آمريڪن آهي (سندس ٻيا به ڪيترائي مشهور ڪتاب آهن. جيئن (Reading to others) ۽
(Myths of Turkey). ان ۾ آهي سنهالا جو شينهن وجيه گھراڻي (سلون جو پهريون حاڪم) جو
نشان آهي ۽ اها ڪٿا مشهور آهي ته وجيه جي ڏاڏيءَ بنگال جي هڪ شينهن سان شادي ڪئي،
جنهن مان وجيه جو پيءُ ڄائو. اڄُ به سلون جي جھنڊي تي سلون جو شينهن اسٽائيل ۾ بيٺل
نظر اچي ٿو. سندس مٿي ڪيل اڳئين پير ۾ خنجر جھليل آهي.

رچرڊ برٽن جنهن سنڌ بابت پڻ ڪيترائي ڪتاب لکيا آهن کي ڪيتريون ئي ٻوليون اينديون
هيون. تنهن جي خيال موجب سلون جو لفظ سيهالا سنسڪرت مان نه پر پالي زبان مان ورتل
آهي، جنهن جي معنى ’جواهرن جي جڳهه‘ آهي. ’سنهالا‘ يا ’سيهالا‘ اڳتي هلي ’سينديوا‘
۽ ’سلانديوا‘ ٿيندو عربن جي زبان مطابق ’سرنديپ‘ سڏجڻ لڳو ۽ ان کي ڪرونڍڙو ڪري
پورچوگيزن ’سيلائو‘ سڏيو. زيئلان (Zeilan) يا (Ceilan) ڊچن سڏيو ۽ ان کانپوءِ
انگريزن سيلان (Ceylon) نالو رکيو، جيڪو اڃا تائين هلندو اچي ۽ اسان وٽ سنڌ ۽ هند ۾
سلون ٿو سڏجي. سندس پراڻو سنسڪرتي نالو ’لنڪا‘ (معنى چمڪندڙ) وري ويجھڙائيءَ ۾ رکيو
ويو آهي. ڇو ته سيلان انگريزن جو نالو رکيل آهي. ان مان شايد غلاميءَ جو تاثر ملي
ٿو، ان ڪري ان جو جھونو نالو سريلنڪا رکيو ويو آهي.

سنڌ ۾ هن سريلنڪا لاءِ سلون، لنڪا ۽ سرنديپ نالا مشهور آهن. جهڙي طرح ڪيترائي عربي
لفظ انگريزي زبان ۾ اچي ويا آهن جيئن آلجبرا، ڪيمسٽري وغيره. تهڙي طرح سرنديپ (جيڪو
عربن نالو مشهور ڪيو) مان مشهور انگريزي لفظ (Serendipidity) ٿيو آهي. جيڪو پهرين
ارڙهين صديءَ جي انگريز ليکڪ هورئس والپو پرين جي آکاڻي ٽي سرنديپ جا شهزادا (Three
Princes of Serendeb) ۾ استعمال ڪيو آهي. ان ۾ سڀني هيرن (شهزادن) ۾ اها لياقت آهي
ته هر اتفاق ۽ حادثي ۾ اچتو هنن کي ڪانه ڪا سُٺي ايجاد يا خوشي حاصل ٿيو وڃي. ان
تان ئي انگريزي لفظ جُڙيو Serendipidity.

پُراڻي زماني کان سريلنڪا (سلون) سونهن، ساوڪ ۽ پيار جي علامت پئي رهيو آهي. نه رڳو
ننڍي کنڊ جي شاعرن ۽ اديبن ان جو ذڪر ڪيو آهي پر يورپي شاعرن ملٽن کان اووڊ تائين
پنهنجي شاعريءَ ۾ سريلنڪا (سلون) هڪ ڏورانهين سحر انگيز ۽ موهيندڙ ملڪ جي حيثيت ۾
لکيو آهي. انجيل مقدس (Holy Bible) ۾ طارشش نالي هڪ شهر جو ذڪر ٿيل آهي, جتان حضرت
سُليمان جا جهاز ٽن سالن ۾ هڪ دفعو ”چاندي عاج، ڀولڙا ۽ مور کڻي ايندا هُئا“ ـــ
سلون جي ڏکڻ اولهه ڪناري تي هڪ شهر گال (Galle) آهي. ٽيننٽ جو ته اهو يقين آهي ته
بائيبل مقدس ۾ ذڪر ڪيل مٿيون شهر طارشش اهو سلون جو شهر گال آهي. جتيوڻيڪ اڄُڪلهه
جا ماڊرن جاگرافر اهو ٿا چون ته اهو بائيبل ۾ ذڪر ڪيل طارشش جو شهر اسپين ۾ آهي. پر
ان ۾ ته ڪو شڪ ناهي ته سلون ۾ چاندي، ڀولڙا، مور ۽ هاٿين ڪري عاج تمام گھڻو آهي ۽
نه ڪي اسپين ۾. ڪيترن ئي بائيبل جي عالمن ۽ عيسائين جو اهو عقيدو آهي ته حضرت نوح
جي ٻيڙي طوفان کان پوءِ سرنديپ وٽ اچي بيٺي.

گهڻن ئي مسلمانن جو اهو عقيدو آهي ته حضرت آدم ۽ بيبي هوا جنت مان نڪرڻ کان پوءِ
پنهنجي زندگي ڌرتيءَ تي سريلنڪا (سلون) جي عدن باغ جي ڀر ۾ گُذاري، جيڪا بيشڪ هڪ
خوبصورت جڳهه آهي.

شروعاتي سياحن مان (جيڪي سلون ۾ آيا) هڪ تمام مشهور سياح ابن بطوطا آهي. هي ٽئنجير
جو مُور (مسلمان حبشي) هو ۽ سلون ۾ 1347ع ۾ آيو هو. انهيءَ زماني ۾ عربن دال چينيءَ
کان دنيا کي واقف ڪرائي ڇڏيو هو. ابن بطوطا کان اڳ ڪنهن به دال چينيءَ جو ذڪر نه
ڪيو آهي ۽ نه تيسين دال چيني مشهور ٿي هُئي. ابن بطوطه هڪ مسلمان جي حيثيت ۾ آدم جي
چوٽيءَ (Adam’s Peak) تي پڻ زيارت لاءِ ويو, جيڪا سنهالي زبان ۾ سري پادا سڏجي ٿي
(يعني پاڪ پير جو نشان) جتي چيو وڃي ٿو ته حضرت آدم عليه السلام جي پير جو نشان
آهي. هي جبل صدين کان ٻُڌن، هندن، مسلمانن ۽ عيسائين لاءِ زيارت گاهه رهندو اچي. هن
جبل جي چوٽيءَ تي هڪ وڏو پٿر آهي, جنهن تي پير جو نشان آهي, جيڪو ٻُڌ ڌرم جي اٺين
سال (ٽيو دفعو) جڏهن گوتم سلون ۾ آيو هو ته اتي اچي بيٺو هو يعني شهزادي وجيه جي
سلون اچڻ کان ڪجھه سال اڳ جي ڳالهه آهي.

هندو چون ٿا ته اهو شيوا جو نشان آهي ۽ مسلمان ۽ عيسائين جي عقيدي مطابق اهو حضرت
آدم جي پير جو نشان آهي ۽ زمين تي لهڻ وقت ان جڳهه تي حضرت آدم عليه السلام هڪ پير
تي هڪ هزار سال بيٺو هو. ڪجھه عيسائين جو اهو به چوڻ آهي ته اهو پير سينٽ ٿامس جو
آهي. جبل جي چوٽيءَ تي هر سال سلون جا ۽ ٻاهران آيل ٻُڌ تيرٿي (زيارتي) هزارين اچن
ٿا ۽ ٻُڌن لاءِ پاڪ ڏند کان پوءِ سلون ۾ ٻيو نمبر عزت ۽ احترام جي جڳهه سري پادا
(پاڪ پير) آهي.

ٽيننٽ پنهنجي ڪتاب ۾ لکيو آهي ته هن آدم جبل جي چوٽيءَ کان شروعاتي چيني مسافر ۽
جهازي پڻ متاثر هُئا ۽ سلون ۾ ايندي وقت سمنڊ تي رستو ڳولهڻ لاءِ ان جبل جي چوٽيءَ
جي Bearing وٺندا هُئا. تڏهن جا چيني پڻ ان چوٽيءَ تي زيارت لاءِ ويندا هُئا. هنن
جو عقيدو اهو هو ته اها دنيا جي پهرين پيدا ٿيندڙ ماڻهوءَ جنهن کي هو پان ڪو سڏين
ٺاهي هُئي ۽ سلون جا هيرا جواهر ان پهرين پيدا ٿيل انسان پان ڪو جي اکين جا ڳوڙها
آهن، جيڪي سُڪي ٺوٺ ٿي هيرا ٿي پيا آهن. چين ۾ ٻُڌ ڌرم پکڙڻ سان سلون کي وڌيڪ اهميت
ملي ۽ گوتم ٻُڌ جي مورتين جي ضرورت وڌڻ لڳي، جيڪي سلون جا سنهالي آرٽسٽ ٺاهيندا
هُئا. ان ڪري چينين جي سلون ۾ اچ وڃُ شروع ٿي وئي ۽ سلون وڻج واپار، خوبصورتي،
وڻڪار ۽ ڪلچر کان تڏهن کان مشهور ٿي ويو هو.

مارڪوپولو چين کان جڏهن واپس وري رهيو هو ته رستي تي سريلنڪا (سلون) ۾ 1291ع ۾
ترسيو هو. هن انهن ڏينهن ۾ سلون ۾ آفريڪي مسلمان حبشين کي واپار ڪندي ڏٺو. همراهه
سلون جي هيرن جواهرن کان ڏاڍو متاثر ٿيو. خاص ڪري هڪ رُبي (لعل) کان. ”ماڻهن جي
ٻانهن جيڏو ياقوت“، پاڻ پنهنجي ڪتاب ۾ لکيو اٿس، ”جنهن تي ڪو به داغ ناهي ۽ جنهن کي
خريد ڪرڻ لاءِ قبلائي خان سڄو شهر ٿي ڏنو پر بادشاهه ڏيڻ کان انڪار ڪيو.“ پراڻن
سياحن ۽ ليکڪن جون ڳالهيون اهو ظاهر ڪن ٿيون ته سلون جو ٻيٽ ماضيءَ ۾ به خوبصورت ۽
مشهور رهي چُڪو آهي. وڻج واپار کان. گھمڻ ڦرڻ کان. قصن ڪهاڻين کان. مذهبن ۽ ماڻهن
کان.

سريلنڪا يعني لنڪا شريف ۾ مهاوامسا تواريخ مطابق وجي نالي هڪ هندو شهزادو عيسوي سن
کان به ڇهه سؤ سال اڳ هندستان کان آيو ۽ پهريون سنهالي بادشاهه ٿيو ۽ حڪومت قائم
ڪيائين. اهو شهنشاهي راڄُ هلندو ئي رهيو تان جو اوڻهينءَ صديءَ ۾ انگريزن ڪئنڊيءَ
جي راڄ تي قبضو ڪيو.

1905ع ۾ پورچوگيزن اوڀر ۽ ڏکڻ وارن ڪنارن تي پنهنجون بيٺڪون ٺاهيون. پورچوگيز
پهريان يورپي هُئا جن پنهنجي سامونڊي طاقت تي آفريڪا کنڊ لتاڙي ڪيپ آف گُڊ هوپ
(Cape of Good Hope) اڪري اچي ننڍي کنڊ جي ڪناري وارن علائقن تي قبضو ڪيو. 1612ع ۾
انگريز جڏهن سنڌ ۾ آيا ته هنن پورچوگالي استادن کي اڳهين اتي ڏٺو! ۽ انگريزن کان
گھٽ ۾ گھٽ سٺ ستر سال اڳ هي پورچوگيز سنڌ ۾ آيل هئا، ڇو ته 1555ع ۾ ارغونن ۽ ترخانن
جي وچ ۾ لڳل گھرو جنگ ۾ پڻ پورچوگيزن حصو ورتو هو ۽ تاريخ طاهري مطابق شاهه حسن
ارغون جي غير حاضريءَ ۾ پورچوگيزن ٺٽي کي لُٽيو ۽ ساڙيو هو. انگريزن جي لاري بندر
(ٺٽي) جي سرزمين تي قدم رکڻ کان اڳ هنن پورچوگيزن جو ايراني نار، گُجرات ۽ گوا سان
واپار ڄميل هو ۽ لاري بندر ۾ ٺٽي وٽ ڪليسا پڻ ٺهرايل هو.

سلون ۾ پڻ پورچوگيز پهرين آيا ۽ سترهين صديءَ جي وچ ڌاري ڊَچ آيا. پوءِ 1796ع ۾
برطانوي راڄُ سلون ٻيٽ تي فتحيابي حاصل ڪئي ۽ کيس مدراس پريزيڊنسيءَ ۾ ملائي ڇڏيو.
1802ع ۾ سلون کي هندستان کان ڌار ڪيو ويو ۽ سلون (Crown Colony) ٿي رهيو، هانگ ڪانگ
سندن هٿ ۾ هو، جيڪو 1 جولاءِ 1997ع تي چين کي واپس ڪيو ويو.

سريلنڪا اڄڪلهه آزاد ملڪ ۽ ڪامن ويلٿ جو ميمبر آهي. سريلنڪا کي آزادي هندستان ۽
پاڪستان کي آزادي ملڻ کان پوءِ سگھو ئي ملي ۽ ان وقت کان سلون کي پنهنجي حڪومت آهي.
پهريان چار سال مسٽر ڊي. ڊبليو سينانائڪي پهريون پرائيم منسٽر ٿي رهيو. ان کان پوءِ
مسٽر بندرانائڪي (جيڪو پوءِ 1959ع ۾ قتل ڪيو ويو) ۽ 1960ع ۾ سندس زال مسز
بندرانائڪي پرائيم منسٽر ٿي.

سريلنڪا جي نوي سيڪڙو آبادي ٻُڌ آهي. دنيا جا ڪيترائي وڏا پگوڊا سريلنڪا ۾ آهن ۽
ٻُڌ ڌرم سريلنڪا جو هڪ قسم جو سرڪاري مذهب آهي، ان مذهب جي پاڪ ڏينهن تي موڪلون
ٿين. هر مهيني جي چوڏهين تاريخ (سڄي چنڊ جي رات) ٻُڌ گُل کڻي پگوڊائن ۾ عبادت لاءِ
ويندا آهن ۽ گوتم جي مورتي اڳيان ڀينٽ رکن. هر مهيني جي چوڏهين تاريخ سڄي سلون ۾
موڪل ٿئي. ان ڏينهن کي پويا ڊي (Poya Day) سڏين.

ريڊيو سريلنڪا جيڏي طاقتور ۽ مشهور اسٽيشن آهي ان جي مقابلي ۾ عمارت ننڍي اٿس.
ريڊيو سلون جي ڪهاڻي به عجيب آهي. هڪ سلوني صحافي وٽاچي تارازي جي لکيل ڪتاب (The
Brown Sahib) موجب، ٻي جنگ عظيم کان اڳ ريڊيو سلون تمام ننڍي ريڊيو اسٽيشن هُئي جا
سلون ۾ به مس ٻُڌڻ ۾ ايندي هُئي، پوءِ لارڊ مائونٽ بيٽن ڏکڻ اوڀر جي ملڪن سان ريڊيو
ذريعي بين الاقوامي رابطو قائم رکڻ لاءِ هڪ طاقتور ريڊيو اسٽيشن تيار ڪرائي ۽ 1947ع
۾ ننڍو کنڊ ڇڏڻ وقت انگريزن سلونين کي سستي اگھه تي وڪڻڻ چاهي ٿي. تن ڏينهن ۾ سلون
جي گورنر جنرل سر اوليور کي خبر پئجي وئي ته انگريزن کي اها اتي ئي ڇڏڻي پوندي جو
ان کي پٽرائي واپس انگلنڊ کڻي وڃڻ تي کين ان جي قيمت کان ٻيڻو خرچ ڪرڻو پوندو. سو
انگريزن جي اها سستي آڇ به قبول نه ڪيائين.“ ائين اها اسٽيشن مفت ۾ سريلنڪا کي ملي
وئي. سريلنڪا جي حڪومت ان طاقتور ٽرانسميٽر کي واپاري لائين تي هلائڻ شروع ڪيو ۽
اڄُ ڏينهن تائين هلندي اچي پئي.

سلون آدمشماريءَ جي حساب کان هندستان کان به وڌيڪ ڳُتيل آهي. سلون ۾ ستر سيڪڙو
ماڻهو سنهالي آهن، جيڪي پراڻي زماني مان اتر هندستان کان آيا هُئا. انهن جي سنهالي
زبان سنسڪرت مان نڪتل آهي. تامل زبان ڳالهائيندڙ دير سان هندستان کان لڏي هتي آيا.
سنهالين مان ڪي تامل ڳالهائيندڙن سان سڱا بندي ڪري ملي ويا آهن. پر ڪئنڊين
(Kandyen) سنهالي پنهنجي انفراديت قائم رکندا اچن ۽ تامل ۽ يورپين جي هن ٻيٽ تي اچڻ
وقت مقابلو هو. سنهالي گھڻو ڪري سڀُ ٻُڌ (هنيانا ٻُڌ) آهن ۽ ڪي ايڪڙ ٻيڪڙ ڪرسچن پڻ
آهن. سنهالي ماڻهن جو مٿو وڏو ۽ ويڪرو، چپ مڙيئي ٿلها ٿين، طبيعت جا سادا، سٻاجھا،
دوست مزاج، ماٺيڻا ۽ صلح پسند آهن. جيتوڻيڪ ڪاوڙ جا به تکا آهن. سندن وار ڪارا ۽
ٿورا گھنڊيدار، اکيون ڪاريون ۽ نڪُ سوڙهو ۽ ڊگھو آهي. سندن رنگُ مشڪي آهي. ڪي ڪڻڪ
رنگا به آهن. سندن نالن جي آخر ۾ ’اي‘ ۽ ’آ‘ جا اُچار اچن. جيئن ته بندرانائڪي،
سينانائڪي، هولو گالي، جاياماني، واراڌانا وغيره. ڪن ڪن سنهالين جا پورچوگالي ذاتين
وارا نالا پاڻ آهن. مثلاً ڊي سلوا، پريرا ۽ فرنانڊو.

ڏکڻ هندستان جا تامل ماڻهو انگريزن مزدوريءَ لاءِ سلون، ملايا، سنگاپور ۾ آندا هُئا
۽ اڄڪلهه سلون جي سڄي آدمشُماري ۾ پنجويهه سيڪڙو کن ٿيندا. اهي گهڻو ڪري مزدوريءَ
وارا ڪم ڪن. ڪنهن زماني سلون ۾ سنهالي ۽ تامل پاڻ ۾ پيار محبت سان رهندا هئا پر
پوءِ آهستي آهستي ٻنهي ڌرين ۾ ڌڪار وڌڻ لڳي، جنهن جو نتيجو 1958ع واري ايمرجنسي آهي
جنهن ۾ ٻنهي ڌرين جي وچ ۾ خون خرابو ٿيو. ڪيترا اهڙا به تامل آهن، جيڪي ويجھڙائيءَ
۾ ڏکڻ هندستان کان لڏي هتي سريلنڪا ۾ آيا. هتي اڳيئي آدمشُماري، ڏُڪار ۽ بيروزگاري
وڌيل آهي. نتيجي طور سلون جي حڪومت انهن کي رکڻ لاءِ تيار نه آهي نه انهن جي اولاد
کي هتي جي (Citizenship) ملي ٿي ۽ ساڳئي وقت هاڻ هندستان به انهن کي پاڻ وٽ موٽائي
نٿو رکڻ چاهي. تامل درويدن جي زبان آهي ۽ سنهالي زبان کان بلڪل نرالي آهي. ٻئي
مختلف زبانون (جن جي لکڻي به مختلف آهي) آزاديءَ تائين بنا ڪنهن ڇيڙڇاڙ جي هلنديون
رهيون ۽ قومي زبان انگريزي هُئي. پر انگريزن جي وڃڻ کان پوءِ قومي جذبي هيٺ ڪن
سياستدانن 1956ع ۾ سنهالي کي سرڪاري زبان جو درجو کڻي ڏنو ۽ ان ڳالهه تان ٻنهي ڌرين
جي وچ ۾ خونريزيءَ جي حد تائين جھڳڙا ٿيا.

تامل ماڻهو سنهالين کان وڌيڪ ڪارا آهن ۽ ٻنهي جي وچ ۾ جھٽ پٽ سڃاڻپ ڪرڻ ايترو ئي
ڏکيو آهي جيترو چينين ۽ تائيوان جي ماڻهن جي وچ ۾ يا ڪورين ۽ جپانين جي وچ ۾. سندن
نالن جي آخر ۾ گھڻو ڪري ’م‘ ’مي‘ ’نون‘ يا ’راجا‘ جهڙا اُچار اچن. مثال طور: پارا
راجا، سنگھام، ڪومارا سوامي، وائٿياناٿن، وگني راجا وغيره. تامل ڳالهائيندڙ گھڻو
ڪري هندو مذهب جا آهن. ڪي عيسائي ۽ مسلمان پڻ آهن. سنهالين ۽ تاملن کان علاوه ٻيون
به ڪجھ قومون، ذاتيون ۽ فرقا سريلنڪا ۾ مشهور آهن. مثال طور مور، برگر، ويدا، بورا،
کوجا وغيره، مور عرب واپارين ۽ آفريقا جي حبشي مسلمانن جو اولاد آهن. جن جا وڏا
واپار سانگي سلون ۾ آيا ۽ ڪن پاڻ سان زالون آنديون، ڪن هتي اچي شادي ڪئي. اهي سڀُ
مسلمان آهن ۽ سريلنڪا جي اوڀر واري ڪناري ۽ ڪولمبو شهر ۾ گھڻا رهن ٿا. زبان گھڻو
ڪري تامل ڳالهائين. مدراس ۽ بمبئي کان سواءَ پاڪستان کان آيل بلوچ، پٺاڻ ۽ پنجابي
پڻ ڪولمبو ۾ آهن. ورهاڱي کان اڳ ۽ پوءِ جا آيل سنڌي هندو واپاري سنڌي سڏجن ۽ ڪولمبو
۽ ڪئنڊي شهرن ۾ گھڻا آهن. ڊچن ۽ ڊچ ايسٽ انڊيا ڪمپنيءَ ۾ ڪم ڪندڙ يورپين جو اولاد
برگر سڏجي ٿو. انهن جي اولاد مان گھڻن سنهالين سان شادي ڪري، ملي جُلي ويا آهن پر
ڪيترن پنهنجو پاڻ کي الڳ رکيو آهي. هنن جي ڪنهن زماني تائين، خاص ڪري غلاميءَ وارن
ڏينهن ۾ وڏي لئه هُئي ۽ پاڻ کي ٻين کان وڌيڪ برتر ۽ اتاهون سمجھندا هُئا پر آزاديءَ
کان پوءِ قومي جذبي جاڳڻ تي سندن اها عزت ڪانه رهي آهي. نتيجي طور ڪيترا ته
نيوزيلينڊ ۽ آسٽريليا لڏي ويا آهن ٻيا وڃڻ جي تيارين ۾ آهن ۽ ڪُجهه هتي جي لوڪل
ماڻهن سان رلي ملي ويا آهن. برگر گھڻو ڪري پروٽيسٽنٽ (ڪرسچن) آهن ۽ ڪُجهه ڪئٿولڪ
پڻُ. سلون ۾ ڪُجهه بمبئيءَ جا واپاري، گواني، چيني ۽ آفريقا کان گھرايل مزدور شيدي
جيڪي ’ڪافر‘ سڏائين ۽ ڏکڻ هندستان جا ڪجھه تيلگو ۽ مليالم زبان ڳالهائيندڙ پڻ آهن.



https://sd.wikipedia.org/wiki/%D8%B3%D8%AA%D9%8A%D9%86_%D8%AC%D9%88_%D8%A2%D8%B3%D8%AA%D8%A7%D9%86

مير ابوالقاسم نمڪين جي قبرستان واري ٽڪري کي، قبرستان ٺھڻ کان اڳ ”ستين جو ٿان“
سڏيو ويندو ھو، يعني ”ستين جو اسٿان“، جنھن کي فارسي ۾ ”ستياسر“ جي نالي سان لکيو
ويو آھي، جيڪو غالبن ”سرتين“ يا ”ستين جو اسٿان“ جو بگاڙ ڀانئجي ٿو. اڪبر نامي ۾ ان
کي ”ڪوھ ھفت دختر“ لکيو ويو آھي، ”ماثرالامرا“ جو مصنف انھي ٽڪري کي ”کار ماتري“
سڏي ٿو. ھي ٽڪري روهڙي ۾ واقع آھي.

مير ابوالقاسم نمڪين جو قبرستان روھڙي جي سول ڪورٽ جي ويجھو، اتر ۽ اولھ جي ڪنڊ تي
درياء جي ڪپ تي ھڪ بلند ٽڪري مٿان ٺھيل آھي. اوڀر کان ٻن فرلانگن جي پنڌ تي
لئنسڊائون پل ۽ ايوب پل آھن. سامھون اتر کان درياء جي ٻي ڀر سکر جو شھر آھي ۽ ڏکڻ
اوڀر ڪنڊ تي ٻن ٽن فرلانگن جي فاصلي تي روھڙي جو شھر آھي. بکر جي قلعي جون ڊٺل
ديوارون اوڀر کان ڏسڻ ۾ اچن ٿيون. ساڌ ٻيلو اتر کان درياء جي وچ تي سامھون موجود
آھي. جاء وقوع جي لحاظ کان ھي ٽڪرو بي مثال آھي. چارئي طرف کليل ڪوھن تائين نظر پوي
ٿي، قدرتي مناظر صبح شام پري پري تائين ڏسي سگھجن ٿا. سڄو ڏکڻ طرف انبن ۽ کجين جي
باغن سان ڀريو پيو آھي، سکر کان ايندڙ رستو (پراڻو قومي شاھراھ) درياء جو ڪپ ڏيو،
انھي ٽڪري جي پھلو کي ڇھندو روھڙي ڏانھن وڃي ٿو. ڀانئجي ٿو ته اھا ننڍي ٽڪري ڪنھن
زماني کان پنھنجي ھم جنس جبلن کان جدا ٿي اتي رھجي وئي آھي. مشھور روايتن مان معلوم
ٿئي ٿو ته اتي ستين جو اسٿان ھو ۽ اھا جاءِ انھن خدا رسيده بيبين جي رھائش سبب
متبرڪ سمجھي ويندي ھئي. مير ابوالقاسم نمڪين جڏھن بکر ۾ حاڪم ٿي آيو ته بکر کي ئي
پنھنجي رھائش لاء پسند ڪيائين ۽ اتي ئي پنھنجا يادگار ٺھرائڻ شروع ڪيائين. تڏھن
انھي ٽڪري جو ماحول، جاء وقوع ۽ ڀرپاسي جا ڏيک کيس پسند آيا ۽ ھن انھي ٽڪري جي چوٽي
کي صاف ڪرائي، ھموار ڪري، چوڌاري ديوار ڏئي، پڪين سرن جو فرش ٻڌرائي، چئني ڪنڊن کان
چار منارا ۽ گوشا ٺھرائي، ان کي پنھنجي خاندان جي قبرستان طور ڪتب آڻڻ جو ارادو
ڪيو، مگر ان کان اڳ جو فوتين کي اتي دفن ڪيو وڃي، مير صاحب ان جاءِ کي چانڊوڪين
راتين ۾ مجلس آراتي لاءِ ڪتب آندو ۽ ان جو نالو ”صفه صفا“ رکيائين.



https://sd.wikipedia.org/wiki/%D8%B3%D8%A7%D9%81%D9%BD%DA%AA%D9%88%D8%B1_%D9%81%D8%AD%D8%B4_%D9%86%DA%AF%D8%A7%D8%B1%D9%8A

سافٽڪور فحش نگاري یا سافٽڪور اھڙيون ساڪت تصویرون یا فلمون جن ۾ فحاشي یا شھواني
عنصر ھجن پر ھارڊ ڪور فحش نگاريءَ کان جنسي طور تي گھٽ واضح ۽  شدید ھجن۔ اھڙي فحش
نگاري جنسي تحريڪ جي لاءِ تخلیق ڪئي ويندي آھي ۽ ان ۾ عموماً اگھاڙيون ۽ اڌ اگھاڙا
اداڪار ۽ جنسي منظر ھوندا آھن۔ جنسي عضون جي منظر ڪشي ساڪت تصویرن ۾ وڌيڪ عام آھي ۽
ھي فلم ۽ ٽي وي ۾ به وڌي رھي آھي۔ جنسي عملن جئين جماع ۽ مشت زنيءَ کي رڳو جسماني
حرڪتن سان ظاھر ڪيو ويندو آھي پر واضح طور تي ناھي ڏيکايو ويندو۔ سافٽڪور ۾ جنسي
عمل جھڙوڪ فرجي ۽ دبري دخول، مھانڏي جماع ۽ انزال واضح طور تي ناھن ڏيکايا ويندا۔
مرداڻي عضو تناسل کي سخت حالت ۾ ڏيکائڻ به منع آھي۔



https://sd.wikipedia.org/wiki/%D8%B1%D9%8A%D8%A7%D8%B6%D9%8A_%D8%AC%D9%8A_%D8%AA%D8%A7%D8%B1%D9%8A%D8%AE

رياضي جي مختصر تاريخ ميٿميٽڪس لفظ يوناني ٻولي جي لفظ ’ميٿيما‘مان نڪتل آهي، جنهن
جي معني آهي’سکڻ،ڄاڻ،اڀياس‘.رياضي جي معني تمام سادي هوندي بـ ،سندس اهميت ڪيتري
آهي،تنهن جو اندازو اوهان طبعيات(فزڪس)،ڪيميا(ڪيمسٽري) ۽ ٽيڪنالاجي مان لڳائي سگهو
ٿا.تنهن ۾ رياضي جو تمام گهڻو اهم ڪردار آهي. رياضي مقدارن(تعدادن)،بناوٽ ۽ تبديلين
جو علم آهي.۽ رياضيدان انساني تاريخ جا اهي فرد آهن،جن ڪائينات ۾ لڪل سچ ۽ حقيقتن
کي ڳولي رياضياتي ٻولي ۾ ظاهر ڪيو،جنهن کي رد بـ تنهن جي هي ذريعي ڪري سگهجي ٿو.
رياضي انهن حقيقتن کي پهلو در پهلو معلوم ڪري ٿي ،مثال طور ڪا شيءِ جا هڪ کان وڌيڪ
پهلوئن تي دارومدار رکي ٿي،تـ ان شيءٌ کي سندس هڪ پهلو جي مدار ۾ معلوم ڪجي ٿو ۽
ائين پهلو در پهلو اڳتي وڌجي ٿو. رياضي جي ارتقا،ڪائيناتي لقائن ۾ سمايل اصولن ۽
حقيقتن جي ويجهو ٿيڻ جي هڪ تاريخ آهي.جنهن جي شروعات انگن کان ٿي.آنگن جي شروعات
اهو محسوس ڪري ٿي تـ (مثال طور) ٻن صوفن جي مجموعي ۽ ٻن نارنگين جي مجموعي ۾ ڪا هڪ
جهڙائي آهي،سا اها آهي رڪنن يعني شين جو مقدار يا تعداد . ان کان پوءِ
مقدارن(تعدادن) کي ياد رکڻ لاءِ انهن ڊيگهيون ۽ سنهيون تيليون استعمال ڪيون.جنهن
کان پوءِ انهن تيلين جي ذريعي انهن جوڙ ۽ ڪٽ ڪرڻ پڻ سکيو. ان کان پوءِ انهن مقدارن(
تعدادن) کي لکڻ لاءِ ڪجھـ نشان (انگ) استعمال ڪيا ويا. سڀ کان پراڻي لکت
’پلپٽن322‘جي آهي،جنهن ۾ 322انگ جي لکت آهي جيڪا مٽي جي ٺهيل گولي تي لکيل آهي.جيڪو
رياضي جي بابولي دور جواهم ڪم آهي.



https://sd.wikipedia.org/wiki/%D8%B1%D9%88%D9%86%D8%A7_%D9%84%D9%8A%D9%84%D9%8A%D9%B0

رُونا ليليٰ بنگلاديشِي اوريجن جي مقبول گائڪه آهي. جيتوڻيڪ پنهنجي اباڻي ملڪ ۾
سندس شهرت پاپ سانگس جي ڪري آهي، مگر باقي ڏکڻ ايشيا ۾ هوءَ تمام سٺي غزل گو گائڪه
طور سڃاتي ويندي آهي. هن بنگلاديش، ڀارت ۽، بنگلاديش جي آزاديءَ کان اڳ پاڪستان ۾
ڪيترين ئي فلمن لاءِ گيت ڳاتا آهن. هوءَ پنهنجي ڳاتل ڌمال "دمادم مست قلندر"، جي
ڪري پڻ مشهور آهي، جيڪا ڪيترن ئي گائڪن ڳاتي آهي.

سنڌ ۾ سندس مقبوليت جو سبب طالب الموليٰ جو ڪلام آهي، جيڪو ڳائي رونا ليليٰ سنڌ جي
ماڻهن جون دليون کٽي ورتيون. رُونا ليليٰ سنڌي فلمي گيت پڻ ڳاتا آهن.

رُونا ليليٰ ٻه شاديون ڪيون آهن. هن ٻي شادي 2006ع ۾ بنگالي اداڪار عالمگير سان
ڪئي. رونا ليليٰ جي ڀيڻ دينا ليليٰ پڻ گائڪه هئي، جنهن پڻ سنڌي گيت ڳاتا آهن. رونا
ليلا جا ڪيترائي سنڌي فلمي گيت مشهور ٿيا.



https://sd.wikipedia.org/wiki/%D8%AF%D8%A7%D8%B9%D8%B4

'داعش(انگريزي] ۾ Islamic state in IRAQ and AL-Sham,عربي ۾ الدولة الإسلامية في
العراق والشام‎) هڪ مجاهدن جي تحريڪ آهي جنهن جو مقصد عراق ء شا۾ ۾ دولت اسلاميه کي
قائم ڪرڻ ء اسلامي احڪامن تي عمل ڪرائڻ آهي. ڪعبي جي امام داعش کي اسلام کان خارج
قرار ڏنو آهي.'

هن گروپ جا مختلف هالتن ء سالن ۾ نالا مختلف رهيا آهن 1999 ۾ هي دهشتگرد ٽولو هڪ
أبو مصعب الزرقاوي‎ ٺاهيو هو هن ان جو نالو جماعة التوحيد والجهاد رکيو. آڪٽوبر
2004 ۾ عثامه بن لادن هن گروپ جو نالو تبديل ڪري تنظيم قاعدة الجهاد في بلاد
الرافدين‎ رکيو.2006 ۾ جڏهن أبو مصعب الزرقاوي‎ کي قتل ڪيو ويو تڏهن مجاهدن جي هڪ
شوري ڪميٽي هن جو نالو تبديل ڪري داعش رکيو.

هن تنظيم جو موجوده نالو داعش آهي جيڪو سعودي عرب،عراق ء شام ۾ دهشتگردي ڪري رهيو
آهي.

داعش جي ڪل فوج هڪ اندازي جي موجب عراق ء شام ۾ صرف80،000 هزار آهي جنهن ۾ 50،000
عراقي ء 30،000 شامي ماڻهو هن فوج جو حصو آهن.



https://sd.wikipedia.org/wiki/%D8%AF%D8%A7%D8%AF%D9%88

دادو حيدرآباد ڊويزن جو شهر ۽ ضلعو آهي. دادو تعلقو پڻ آهي. دادو سنڌ درياھ جي ساڄي
ڪناري تي قائم آهي. تاريخي طور دادو بابت ڪو مستند مواد نه ٿو ملي. دادو شهر ڪيترو
قديم آهي؟ ان بابت به ڪا تاريخي تصديق موجود نه آهي. تاريخ سنڌ ڪلهوڙا دؤر جلد 2 ۾
درج آهي ته ميان يار محمد ڪلهوڙو (1707ع کان پوءِ) زِيدي بلوچستان کان موٽي منڇر
ڪناري سانوه ( موجوده ساوڙو، جوهي تعلقو) کان اچي قيصر پنهور کان ڳوٺ سامتاڻي
کسيائين ۽ پوءِ ڳوٺ ڳاها (جوهي تعلقو) ۾ ويهي عقيدتمند گڏ ڪيائين. بعد ۾ خداآباد،
مرکپور ۽ فتحپور فتح ڪيائين. هن بيان مان لڳي ٿو ته هن وقت دادو شهر جو محلو مرکپور
دادو کان قديم آهي. دادو ان وقت موجود هجي ها ته مرکپور بجاءِ دادو جو ذڪر ضرور ملي
ها. ڪن جو چوڻ آهي ته دادو شاھ هو پر ان جي دادو شهر توڙي ضلعي ۾ ڪٿي مزار يا قبر
نه ٿي ملي. ڊادو لفظ سنڌي توڙي هندي ۾ ڀاءُ جي معنى ۾ پڻ ڪم اچي ٿو. ڪن مؤرخن قاضي
قاضن جي ويجهي ۾ ويجهي صحبتي، گورگ نات پنٿ جي پوئلڳ صوفي شاعر دادو ديال
(16003-1544ع) کي مڃيندڙ دادو ونسي سنت ڏييو رام (1906-1836ع) ۽ سنت ڀڳت رام جو ذڪر
ڪيو آهي جيڪي سامتاڻي کان لڏي اچي دادو ويٺا ۽ مندر جوڙيائون جنهن ۾ اوتار جڳتناٿ
جي پوڄا ٿيندي هئي. دادو ديال جي هت اچڻ جي به روايت ملي ٿي. هند سنڌ مان پوڄاري به
ايندا هئا. انومان آهي ته انهن دادو ونسي سنتن ۽ سندن مندر سبب يا دادو ديال جي اچڻ
سبب دادو ونسي مندر وارو شهر سڏيو ويو هجي ۽ پوءِ ڦري دادو ئي سڏجڻ ۾ آيو هجي.
بهرحال، دادو اولهندي ناري جي اوڀر ۾ ۽ سنڌُو درياھ جي اولهه ۾، درياھ منجهان
نڪرندڙ ننڍي واھ جي ڪناري آباد هو. اهو واھ هاڻوڪي دادو جي مؤندر ناڪي واري پاسي
کان وهندو، نيو چؤڪ، سئينيما چؤڪ ۽ گرلس هاءِ اسڪول کان ٿيندو ڏکڻ طرف ويندو هئو ۽
وري درياھ ۾ وڃي پوندو هو. دادو ۾ هاڻ انهيءَ واھ جو وجود ئي نه رهيو آهي. دادو اول
ڪراچي ضلعي ۾ هو. 1900ع کان پوءِ لاڙڪاڻي ضلعي ۾ شامل ڪيو ويو. سال 1931ع ۾ دادو کي
ضلعي جو درجو ڏنو ويو جنهن ۾ جوهيءَ، ميهڙ، ڪڪڙ شهر (هاڻ خيرپور ناٿن شاھ) سيوهڻ،
ڪوٽڙي ۽ محال ڪوهستان تعلقي طور شامل ڪيا ويا. بعد ۾ دادو ضلعي کي ٽوڙي الڳ ضلعو
ڄامشورو جوڙيو ويو جنهن ۾ سيوهڻ، مانجهند، ڪوٽڙي، محال ڪوهستان (ٿاڻي بولا خان.
ٿاڻي احمد خان ۽ ڪرچات وارو علائقو) تعلقا شامل ڪيا ويا. 1980ع واري ڏهاڪي تائين
دادو شهر ڪا خاص ترقي نه ڪئي هئي پر پوءِ آهستي آهستي ترقي ڪري سنڌ جو اهم ضلعو
بڻيو. استاد بخاري، تاج صحرائي، عبدالله مگسي، احسن چنه، عزيز ڪنگراڻي، اڪبر
جسڪاڻي، فاروق سولنگي، شمس سومرو، محمد بخش سميجو، عثمان ميمڻ، حاڪم علي شاھ بخاري،
منظور سخيراڻي ۽ ٻيا دادو ضلعي جي ادب، شاعري ۽ ڪلا جا اهم نالا آهن.



https://sd.wikipedia.org/wiki/%D8%AD%D9%8A%D8%AF%D8%B1%D8%A2%D8%A8%D8%A7%D8%AF_%D8%B3%D9%86%DA%8C

حيدرآباد، جيڪو پنهنجي اوائلي دور ۾ نيرون ڪوٽ جي نالي سان مشهور هو، سنڌ جي گاديءَ
جو هنڌ به رهي چڪو آهي. هيءُ ڪلھوڙن جي دور حڪومت کان سنڌ جي گاديءَ جو هنڌ هو ۽
اها حيثيت اوستائين رهيس جيستائين انگريز سنڌ تي قابض نه ٿيا، جن اچي ڪراچيءَ کي
سنڌ جي گادي بڻايو. پاڪستان جي بيٺڪ قائم ٿيڻ کان اڳ، حيدرآباد کي خطي جو پيرس سڏيو
ويندو هو.

‏‏ڪلهوڙو شهنشاهت جي بادشاهه ميان غلام شاهه ڪلهوڙي کي سنڌو درياءَ جي ڪپ تي نيرون
ڪوٽ جي نالي سان وسندڙ مهاڻن جي آبادي ايتري ته پسند آئي جو هن ويجھين ٽِن ٽڪرين
مان هڪَ تي پنهنجو قلعو جوڙائڻ جو فيصلو ڪيو، جيڪو اڄ تائين قائم دائم آهي ۽ تڏهن
کان پڪو قلعو جي نالي سان مقبول عام آهي.

ڪلهوڙن کان پوءِ سنڌ تي مير ٽالپرن جي حڪمراني قائم ٿي. مير فتح علي خان ٽالپر خدا
آباد ڇڏي حيدرآباد جو پڪو قلعو اچي وسايو ۽ 1789ع کان حيدرآباد ئي سندس گاديءَ جو
هنڌ هو. سندس عدالت به پڪي قلعي ۾ ئي هلندي هئي. مير فتح علي خان ٽالپر ۽ سندس ٽي
ڀائر، المعروف چار يار، حيدرآباد جي معاملات کي سنڀاليندا هئا. سندن دور حڪومت گھڻو
ڊگھو نه هليو، ۽ جلد ئي 1843ع ۾ 24 مارچ تي برطانوي قوتن کان جنگ هارائڻ بعد
حيدرآباد جو شهر انگريزن جي قبضي هيٺ اچي ويو ۽ ميرن جي صاحبي اختتام تي پهتي.

حيدرآباد گنجي ٽڪر جي اُترين ٽڪريءَ تي واقع آهي، جيڪا ويڪرائي ڦاڪَ 25.367 (اُتر)
درجا ۽ ڊگھائي ڦاڪَ 68.367 درجا (اوڀر) تي، سنڌو درياءَ جي اڀرندي ڪپَ تي واقع آهي.
حيدرآباد جي پسگردائيءَ ۾ ڪيترا ئي ننڍا شهر آهن، جهڙوڪ 6.7 ڪلوميٽر جي فاصلي تي
ڪوٽڙي، 8.1 ڪلموميٽر جي فاصلي تي ڄامشورو، 5 ڪلوميٽر جي فاصلي تي هٽڙي، ۽ 7.5
ڪلوميٽر جي فاصلي تي هُسڙي. حيدرآباد سنڌ جي وڏي ۾ وڏي شهر ڪراچيءَ کان تقريباً 160
ڪلوميٽرن جي فاصلي تي اتر اوڀر ۾ سامونڊي سطح کان 13 ميٽر اوچائيءَ تي واقع آهي.

‏‏ آباديءَ جي اڪثريت جيئان، حيدرآباد جي ڪاروبار تي به مڪڙ قوم ڇانيل آهي. هر ننڍو
وڏو ڪاروبار يا ته ڪو مڪڙ هلائي رهيو آهي يا وري ڪاٺياواڙي ميمڻ ۽ گجراتي. هاڻي ته
حيدرآباد جي شهر ۾ افغاني پناهگير به ڪاروبار ڪري رهيا آهن. پاڪستان جي بيٺڪ قائم
ٿيڻ کان پوءِ مڪڙ قوم جي ڪن فردن حيدرآباد ۾ چوڙين جا ڪارخانا لڳايا، جنهن کان پوءِ
دنيا جو وڏي ۾ وڏي چوڙين جو صنعتي مرڪز حيدرآباد بڻجي ويو. ان کان سواءِ هن وقت
حيدرآباد ۾ سمينٽ، صابڻ، شيشي جا ڪارخانا پڻ آهن. تنهن کان سواءِ سون ۽ دستڪاريءَ
جا هنرمند پڻ نمايان آهن. ڀرپاسي جي ٻهراڙيءَ ۾ اپايل ميوي، ڪڻڪ، چانور، ۽ ڪپاهه جي
وڪري جو مرڪز پڻ حيدرآباد آهي.

‏‏ هن وقت حيدرآباد جي سموري شهري حڪومت مڪڙن جي هٿ وس آهي. سن 2005ع ۾ جڏهن
حيدرآباد ضلعي کي ٽوڙي ان کان مٽياري، هالا ۽ ٽنڊو محمد خان جا تعلقا الڳ ڪيا ويا
ته بچيل حيدرآباد ضلعي اسيمبليءَ ۾ ازخود مڪڙن جي اڪثريت ٿي وئي ۽ ضلعي ناظم مڪڙ ٿي
ويو. اهڙيءَ ريت مٽياري، جيڪو حيدرآباد کان بمشڪل 20 ڪلوميٽرن جي فاصلي تي واقع
آهي، تنهن جي رهاڪن لاءِ به حيدرآباد ۾ سرڪاري ملازمت ڪرڻ مشڪل ٿي پيو آهي.

‏‏هوائي اڏو: ‏‏اڳي اهو چڱو خاصو هوائي اڏو هو، پر هن وقت تقريباً بند پيو آهي. پي
آئِي اي اتان هر هفتي ٽي اڏامون ڀريندي هئي. اڃا به ڪڏهن غير چارٽرڊ اڏام اتي لهي
سگھي ٿي.

‏‏روڊ رستا: The national highway passes through Hyderabad also called N5 (which
is goes southwest), N9 (which is the same road going north), super highway,
national highway, KLP road (Karachi, Lahore Peshawer road), Hala road etc.

‏‏ريل رستو: Hyderabad is a major junction of Pakistan Railways, meaning railway
lines go at least in 3 directions. 1) Down country i.e. southword to Karachi 2)
Up country i.e. northword to Tando Jam, Nawabshah, Ghotki (Sukkur), Rahimyar
Khan, Lahore, Rawalpindi (Islamabad) and Peshawar. 3) East word ‏‏ ٻيڙيون: This
means of transport is mostly used by fishermen.

ماڻهسيه Population جي لحاظ کان حيدرآباد سنڌ جو ٻيون، اڄوڪي پاڪستاني بيٺڪ ۾ اٺون
۽ دنيا ۾ ٻه سَو نائون (209) وڏي ۾ وڏو شهر آهي. هن وقت ان جي ماڻهسيه لڳ ڀڳ تيرهن
لک اٺيتاليهه هزار ٻه سَو اٺاسي 1,348,288 آهي. حيدرآباد جي آباديءَ جي اڪثريت مڪڙن
تي مشتمل آهي. انتظامي اعتبار سان اڄوڪو حيدرآباد شهر ۽ ضلعو چئن تعلقن، حيدرآباد
شهر، قاسم آباد، لطيف آباد ۽ حيدرآباد ٻهراڙي ۾ ورهايل آهي. انهن مان ٻن تعلقن،
يعني ٻهراڙي ۽ قاسم آباد ۾ اڪثريت سنڌي آباديءَ جي آهي ته باقي ٻن وڏن تعلقن ۾
اڪثريت مڪڙن جي آهي.

روايتاً حيدرآباد سنڌ جو ثقافتي مرڪز سمجھيو ويندو رهيو آهي. جيتوڻيڪ پاڪستاني بيٺڪ
جي قيام کان پوءِ حيدرآباد جي ان سڃاڻپ کي ڌڪ لڳو ڇاڪاڻ ته پاڪستاني حڪومت سنڌي
هندن کي زوريءَ لڏائي مڪڙ قوم کي وسايو ۽ سموريون ملڪيتون مڪڙ قوم جي فردن ۾ ورهائي
ڇڏيون. جنهن بعد حيدرآباد ۾ سنڌي هڪ اقليت جيان گذاري رهيا آهن ۽ ڪيترا ئي ڀيرا مڪڙ
دهشتگردن طرفان سنڌين جو قتل عام پڻ ڪيو ويو آهي. 1990ع کان حيدرآباد ۾ سنڌين ۽
مڪڙن جون وسنديون نسبتاً ڌار ڌار ٿي ويون آهن.

حيدرآباد ۾ هڪ خانگي ٽي وي چينل شاليمار ٽيلي وزن پڻ ڪم ڪري رهيو آهي. مگر هيءُ هڪ
خالص مڪڙو چينل آهي ۽ ان تي سنڌي پروگرام نشر نه ٿيندا آهن.



https://sd.wikipedia.org/wiki/%D8%AD%D9%8A%D8%AF%D8%B1%D8%A2%D8%A8%D8%A7%D8%AF%D8%8C_%D8%B3%D9%86%DA%8C

حيدرآباد، جيڪو پنهنجي اوائلي دور ۾ نيرون ڪوٽ جي نالي سان مشهور هو، سنڌ جي گاديءَ
جو هنڌ به رهي چڪو آهي. هيءُ ڪلھوڙن جي دور حڪومت کان سنڌ جي گاديءَ جو هنڌ هو ۽
اها حيثيت اوستائين رهيس جيستائين انگريز سنڌ تي قابض نه ٿيا، جن اچي ڪراچيءَ کي
سنڌ جي گادي بڻايو. پاڪستان جي بيٺڪ قائم ٿيڻ کان اڳ، حيدرآباد کي خطي جو پيرس سڏيو
ويندو هو.

‏‏ڪلهوڙو شهنشاهت جي بادشاهه ميان غلام شاهه ڪلهوڙي کي سنڌو درياءَ جي ڪپ تي نيرون
ڪوٽ جي نالي سان وسندڙ مهاڻن جي آبادي ايتري ته پسند آئي جو هن ويجھين ٽِن ٽڪرين
مان هڪَ تي پنهنجو قلعو جوڙائڻ جو فيصلو ڪيو، جيڪو اڄ تائين قائم دائم آهي ۽ تڏهن
کان پڪو قلعو جي نالي سان مقبول عام آهي.

ڪلهوڙن کان پوءِ سنڌ تي مير ٽالپرن جي حڪمراني قائم ٿي. مير فتح علي خان ٽالپر خدا
آباد ڇڏي حيدرآباد جو پڪو قلعو اچي وسايو ۽ 1789ع کان حيدرآباد ئي سندس گاديءَ جو
هنڌ هو. سندس عدالت به پڪي قلعي ۾ ئي هلندي هئي. مير فتح علي خان ٽالپر ۽ سندس ٽي
ڀائر، المعروف چار يار، حيدرآباد جي معاملات کي سنڀاليندا هئا. سندن دور حڪومت گھڻو
ڊگھو نه هليو، ۽ جلد ئي 1843ع ۾ 24 مارچ تي برطانوي قوتن کان جنگ هارائڻ بعد
حيدرآباد جو شهر انگريزن جي قبضي هيٺ اچي ويو ۽ ميرن جي صاحبي اختتام تي پهتي.

حيدرآباد گنجي ٽڪر جي اُترين ٽڪريءَ تي واقع آهي، جيڪا ويڪرائي ڦاڪَ 25.367 (اُتر)
درجا ۽ ڊگھائي ڦاڪَ 68.367 درجا (اوڀر) تي، سنڌو درياءَ جي اڀرندي ڪپَ تي واقع آهي.
حيدرآباد جي پسگردائيءَ ۾ ڪيترا ئي ننڍا شهر آهن، جهڙوڪ 6.7 ڪلوميٽر جي فاصلي تي
ڪوٽڙي، 8.1 ڪلموميٽر جي فاصلي تي ڄامشورو، 5 ڪلوميٽر جي فاصلي تي هٽڙي، ۽ 7.5
ڪلوميٽر جي فاصلي تي هُسڙي. حيدرآباد سنڌ جي وڏي ۾ وڏي شهر ڪراچيءَ کان تقريباً 160
ڪلوميٽرن جي فاصلي تي اتر اوڀر ۾ سامونڊي سطح کان 13 ميٽر اوچائيءَ تي واقع آهي.

‏‏ آباديءَ جي اڪثريت جيئان، حيدرآباد جي ڪاروبار تي به مڪڙ قوم ڇانيل آهي. هر ننڍو
وڏو ڪاروبار يا ته ڪو مڪڙ هلائي رهيو آهي يا وري ڪاٺياواڙي ميمڻ ۽ گجراتي. هاڻي ته
حيدرآباد جي شهر ۾ افغاني پناهگير به ڪاروبار ڪري رهيا آهن. پاڪستان جي بيٺڪ قائم
ٿيڻ کان پوءِ مڪڙ قوم جي ڪن فردن حيدرآباد ۾ چوڙين جا ڪارخانا لڳايا، جنهن کان پوءِ
دنيا جو وڏي ۾ وڏي چوڙين جو صنعتي مرڪز حيدرآباد بڻجي ويو. ان کان سواءِ هن وقت
حيدرآباد ۾ سمينٽ، صابڻ، شيشي جا ڪارخانا پڻ آهن. تنهن کان سواءِ سون ۽ دستڪاريءَ
جا هنرمند پڻ نمايان آهن. ڀرپاسي جي ٻهراڙيءَ ۾ اپايل ميوي، ڪڻڪ، چانور، ۽ ڪپاهه جي
وڪري جو مرڪز پڻ حيدرآباد آهي.

‏‏ هن وقت حيدرآباد جي سموري شهري حڪومت مڪڙن جي هٿ وس آهي. سن 2005ع ۾ جڏهن
حيدرآباد ضلعي کي ٽوڙي ان کان مٽياري، هالا ۽ ٽنڊو محمد خان جا تعلقا الڳ ڪيا ويا
ته بچيل حيدرآباد ضلعي اسيمبليءَ ۾ ازخود مڪڙن جي اڪثريت ٿي وئي ۽ ضلعي ناظم مڪڙ ٿي
ويو. اهڙيءَ ريت مٽياري، جيڪو حيدرآباد کان بمشڪل 20 ڪلوميٽرن جي فاصلي تي واقع
آهي، تنهن جي رهاڪن لاءِ به حيدرآباد ۾ سرڪاري ملازمت ڪرڻ مشڪل ٿي پيو آهي.

‏‏هوائي اڏو: ‏‏اڳي اهو چڱو خاصو هوائي اڏو هو، پر هن وقت تقريباً بند پيو آهي. پي
آئِي اي اتان هر هفتي ٽي اڏامون ڀريندي هئي. اڃا به ڪڏهن غير چارٽرڊ اڏام اتي لهي
سگھي ٿي.

‏‏روڊ رستا: The national highway passes through Hyderabad also called N5 (which
is goes southwest), N9 (which is the same road going north), super highway,
national highway, KLP road (Karachi, Lahore Peshawer road), Hala road etc.

‏‏ريل رستو: Hyderabad is a major junction of Pakistan Railways, meaning railway
lines go at least in 3 directions. 1) Down country i.e. southword to Karachi 2)
Up country i.e. northword to Tando Jam, Nawabshah, Ghotki (Sukkur), Rahimyar
Khan, Lahore, Rawalpindi (Islamabad) and Peshawar. 3) East word ‏‏ ٻيڙيون: This
means of transport is mostly used by fishermen.

ماڻهسيه Population جي لحاظ کان حيدرآباد سنڌ جو ٻيون، اڄوڪي پاڪستاني بيٺڪ ۾ اٺون
۽ دنيا ۾ ٻه سَو نائون (209) وڏي ۾ وڏو شهر آهي. هن وقت ان جي ماڻهسيه لڳ ڀڳ تيرهن
لک اٺيتاليهه هزار ٻه سَو اٺاسي 1,348,288 آهي. حيدرآباد جي آباديءَ جي اڪثريت مڪڙن
تي مشتمل آهي. انتظامي اعتبار سان اڄوڪو حيدرآباد شهر ۽ ضلعو چئن تعلقن، حيدرآباد
شهر، قاسم آباد، لطيف آباد ۽ حيدرآباد ٻهراڙي ۾ ورهايل آهي. انهن مان ٻن تعلقن،
يعني ٻهراڙي ۽ قاسم آباد ۾ اڪثريت سنڌي آباديءَ جي آهي ته باقي ٻن وڏن تعلقن ۾
اڪثريت مڪڙن جي آهي.

روايتاً حيدرآباد سنڌ جو ثقافتي مرڪز سمجھيو ويندو رهيو آهي. جيتوڻيڪ پاڪستاني بيٺڪ
جي قيام کان پوءِ حيدرآباد جي ان سڃاڻپ کي ڌڪ لڳو ڇاڪاڻ ته پاڪستاني حڪومت سنڌي
هندن کي زوريءَ لڏائي مڪڙ قوم کي وسايو ۽ سموريون ملڪيتون مڪڙ قوم جي فردن ۾ ورهائي
ڇڏيون. جنهن بعد حيدرآباد ۾ سنڌي هڪ اقليت جيان گذاري رهيا آهن ۽ ڪيترا ئي ڀيرا مڪڙ
دهشتگردن طرفان سنڌين جو قتل عام پڻ ڪيو ويو آهي. 1990ع کان حيدرآباد ۾ سنڌين ۽
مڪڙن جون وسنديون نسبتاً ڌار ڌار ٿي ويون آهن.

حيدرآباد ۾ هڪ خانگي ٽي وي چينل شاليمار ٽيلي وزن پڻ ڪم ڪري رهيو آهي. مگر هيءُ هڪ
خالص مڪڙو چينل آهي ۽ ان تي سنڌي پروگرام نشر نه ٿيندا آهن.



https://sd.wikipedia.org/wiki/%D8%AC%D9%8A_%D8%A7%D9%8A%D9%85_%D8%B3%D9%8A%D8%AF

جي. ايم. سيد (انگريزي ٻولي: G. M. Syed), سـنڌ جو محـب وطـن قومي اڳواڻ، عالم ۽
اديب، جنھن جو شمار، ويهين صديءَ جي سنڌ ۽ ننڍي کنڊ جي اهم قومي سياستدانن ۾ ٿئي
ٿو، جنهن جي ذڪر کان سواءِ جديد سنڌ جي تاريخ ڪنهن به صورت ۾ مڪمل نٿي ٿي سگهي. هن
سڄي ڄمار پنهنجي تحريرن، عمل ۽ جدوجهد جي ذريعي سنڌ جي ماڻهن جي ذهني سرواڻي ۽ قومي
اڳواڻي ڪئي.

جي. ايم. سيد جو پورو نالو سيد غلام مرتضيٰ شاهه ولد سيد محمد شاهه آهي، سندس والد
بزرگوار انگريز دور جو هڪ ارڏو شخص ۽ زميندار ٿي گذريو آهي، جنهن تي سڄي عمر
انگريزن جي ڪَڙي نظر رهي ۽ شهر ۾ هُن جي چُرپُر تي نظرداريءَ لاءِ چَٽِي پوليس مقرر
ڪئي وئي هئي. سندس خاندان، ڪاظمي سيدن جي قبيلي مان، سنڌ جي مشهور مٽياري سيدن جي
ميان پوٽي پاڙي جي سنائي شاخ سان تعلق رکندڙ آهي. مٽياري سيدن منجهان ٽن شخصيتن جا
سنڌ جي علمي ۽ ادبي تاريخ تي وڏا اثر رهيا آهن: هڪ سيد حيدر شاهه سنائي، جنهن سمن ۽
ارغونن جي دور ۾ مخدوم بلاول جي رهبريءَ هيٺ ميران محمد جونپوريءَ سان درياهي جنگ
ڪري، کيس ڪابل ڀَڄڻ تي مجبور ڪيو هو. ٻيو شاهه عبدالڪريم بلڙيءَ وارو، سنڌي ٻوليءَ
جو وڏو شاعر ٿي گذريو آهي ۽ ٽيون بزرگ شاهه عبداللطيف ڀٽائي هو، جيڪو سنڌ جي صدين
جي ساڃاهه جو اهڃاڻ، سنڌ جي جديد قومي تشڪيل جي علامت ۽ سنڌ جو قومي شاعر آهي.

جي. ايم. سيد، سيد حيدر شاهه سنائيءَ جو چوڏهون نمبر سجاده نشين هو، سندس جنم اڳوڻي
دادو ضلعي ۽ هاڻوڪي ڄامشوري ضلعي جي تاريخي شهر سن ۾، 17 جنوري 1904ع ۾ ٿيو. هي
پنهنجي والد سيد محمد شاهه جو ٻيو نمبر فرزند هو، اڃا 16 مهينن جو مس ٿيو، ته سندس
والد، خانداني جهيڙي جي ڪري، 1 نومبر 1905ع تي شهيد ٿيو، سندس وڏي ڀاءُ سيد احمد
شاهه 11 مهينن کان پوءِ 29 نومبر 1906ع تي وفات ڪئي. جنهن کان پوءِ هن ننڍڙي سيد
کان سواءِ سڄي ڪُٽنب ۾ ڪو به مرد ماڻهو نه بچيو هو. جيڪو سندس سنڀال ڪري. اُن ڪري
هن جي سنڀال سندس ٽن پُڦين، ٻن مائرن ۽ ڏاڏيءَ ڪئي. خاندان ۾ ملڪيت جي سنڀال لاءِ
ڪو به مرد نه هئڻ ڪري، سندس سڄي ملڪيت اُن وقت جي ڊپٽي ڪليڪٽر، مرزا قليچ بيگ جي
ڪوششن سان ’ڪورٽ آف وارڊس‘ جي سنڀال هيٺ، 1905ع کان 1921ع تائين رهي، جتان گذر معاش
لاءِ معمولي رقم ملڻ سبب اڪثر، ڪارا ڪمدار ۽ نوڪر (پگهار نه ملڻ ڪري) ڪم ڇڏي ويا.

سيد غلام مرتضيٰ شاهه جي خانداني صورتحال ڏسندي، ننڍڙي هوندي ئي شادي عزيزن مان سيد
ميرحسن شاهه ڀاڻوٺيءَ جي نياڻيءَ، بيبي مريم سان، 20 اپريل 1910ع تي، ڇهن سالن جي
عمر ۾ ڪرائي وئي، ان وقت سندس بيبيءَ جي عمر 9 سال هئي. جي. ايم. سيد کي 01 جولاءِ
1910ع تي پرائمري اسڪول سن ۾ پڙهڻ لاءِ ويهاريو ويو، جتي ٻاراڻو پڙهيو. ان کان پوءِ
سن جي ملا مڪتب ۾ قاضي فقير محمد وٽ پڙهڻ لاءِ ويهاريو ويو، پر ٿوري وقت بعد جنوري
1913ع ۾ ٻيهر سنڌي اسڪول سن ۾ ماستر ڌرمداس ڀاڳو مل وٽ پڙهڻ لاءِ ويهاريو ويو. ان
بعد ماستر ريواچند وٽ پڙهيو، جتان چار درجا پاس ڪرڻ بعد هيڊماستر وسڻ مل ٻالچند وٽ
پنج درجا پاس ڪري ڇهين ۾ آيو. شهر ۾ وڌيڪ تعليم جو انتظام نه هئڻ ڪري آخوند ميان
سمن ولد محبوب ميمڻ وٽ قرآن شريف ناظره پڙهڻ ويٺو. ان سان گڏ فارسي ۽ عربي جي تعليم
مولوي محمد هاشم احمد ميمڻ سن واري وٽ ورتائين. ان دوران ميان حامد علي ميمڻ
هالاڻيءَ واري وٽ سن ۾ ڏيڍ سال تائين انگريزي پڙهيو ۽ ڪجهه وقت ماستر نارائڻ داس وٽ
به انگريزي پڙهيو. ان بعد مولوي الهه بخش دادوءَ واري کي گهرائي، وٽس وڌيڪ عربي
تعليم حاصل ڪيائين. ان ننڍڙيءَ عمر ۾ ئي جي. ايم. سيد ڳوٺ ۾ عربي فارسي مدرسي جو
بنياد وجهرايو ته جيئن سندس ساٿي به ساڻس گڏجي پڙهي سگهن. مدرسي ۾ مولوي محمد سيال
دادوءَ واري وٽ پڙهيو ۽ پوءِ ڪوشش ڪري سن ۾ ٽي درجا انگريزي پڙهائڻ جو انتظام
ڪرايائين. ان مان معلوم ٿئي ٿو ته هن ۾ ننڍپڻ کان وٺي سماجي خدمت ۽ تعليم لاءِ وڏو
چاهه هو. جي. ايم. سيد 15 سالن جي عمر ۾، 1919ع کان پنهنجي سماجي ۽ سياسي زندگيءَ
جي شروعات ڪئي. سڀ کان اڳ هن سن شهر ۾ هڪ سماجي انجمن ’المسلمين‘ نالي قائم ڪري،
ڳوٺ ۽ آسپاس ۾ سماجي سُڌارن جا ڪم شروع ڪيا، ماڻهن کي واپار ڏانهن مائل ڪيو ۽ پوليس
بدران اوطاقن ۽ مسجدن ۾ سماجي فيصلن جو رواج وڌو.

7، 8، 9 فبروري 1920ع تي لاڙڪاڻي شهر ۾ پير تراب علي شاهه ۽ جان محمد جوڻيجي جي
ڪوششن سان سنڌ خلافت ڪانفرنس ڪوٺائي وئي، جنهن جي صدارت پير رشدالله شاهه جهنڊي
واري ڪئي، جنهن ۾ مولانا ابوالڪلام آزاد، مولانا شوڪت علي ۽ ٻيا اڳواڻ آيا هئا. جي.
ايم. سيد به ان اجلاس ۾ مخدوم معين الدين کنيارين واري ۽ سيد اسدالله شاهه ٽکڙائيءَ
سان گڏجي شريڪ ٿيو. ڪانفرنس کان موٽڻ بعد سن شهر ۾ 17 مارچ 1920ع تي حڪيم فتح محمد
سيوهاڻيءَ جي صدارت ۾ خلافت ڪانفرنس ڪوٺايائين، جنهن ۾ شيخ عبدالمجيد سنڌي، شيخ نور
محمد، شيخ عبدالعزيز سکر وارو، مولوي محمد سليمان ٿرڙي محبت وارو ۽ ٻيا اڳواڻ شريڪ
ٿيا. ڪانفرنس کان اڳ، انگريز ڪمشنر مسٽر ٽامس ناراضگيءَ جو اظهار ڪندي کيس چوائي
موڪليو ته هو هن ننڍيءَ عمر ۾ سياست ۾ نه گهڙي ۽ ڪانفرنس ملتوي ڪرائي، ٻيءَ صورت ۾
سندس زمين ڪورٽ آف وارڊس ۾ هئڻ ڪري کيس ملندڙ رقم بند ڪئي ويندي. پر جي. ايم. سيد
انڪار ڪيو ۽ ڪانفرنس ڪوٺايائين، جنهن ۾ ڪيترن مقامي زميندارن ڪمشنري درٻار جي ڪرسين
ڇڏڻ جو اعلان ڪيو ۽ ترڪن جي حمايت ۾ ٺهراءَ پاس ڪيا. هن 19 مارچ تي ترڪن سان
نـاانـصـافـيـن خـلاف سڄي سنڌ وانگر سن شهر ۾ به مڪمل هڙتال ڪرائـي. ان کان پوءِ هن
25 مارچ 1920ع تي مخدوم بلاول جي درگاهه تي سڏايل خلافت ڪانفرنس ۾ شرڪت ڪئي ۽ سنڌ
اندر ٿيندڙ اڪثر ڪانفرنسن ۾ شريڪ ٿيندو رهيو. انهيءَ دور ۾ جي. ايم. سيد جي مهاتما
گانڌيءَ سان، 27 اپريل 1921ع تي سن ريلوي اسٽيشن تي ملاقات ٿي، جڏهن گانڌيجِي،
حيدرآباد کان دادو وڃي رهيو هو. 19 مئي 1921ع کان هن کاڌيءَ جا ڪپڙا پائڻ شروع ڪيا
۽ شهر ۾ کاڌِي تيار ڪرڻ جا آڏاڻا قائم ڪرايائين. سندس اباڻي زمين ڪورٽ آف وارڊس ۾
هئڻ سبب سرڪار ناراض ٿي، جي. ايم. سيد جي گذرمعاش لاءِ مقرر رقم بند ڪري ڇڏي ۽ کيس
سياست ۾ حصي نه وٺڻ جون ڌمڪيون ڏنيون، پر هيءُ نه مُڙيو ۽ 1923ع تائين ان ۾ حصو
وٺندو رهيو. کيس ان ڏس ۾ معاشي ۽ سماجي طرح ڪافي تڪليفون آيون.

مارچ 1922ع ۾ هن مخدوم ظهيرالدين (هالا)، سيد حاجي اسدالله شاهه (ٽکڙ)، پير مولانا
غلام مجدد سرهندي (مٽياري)، پير تراب علي شاهه راشدي ۽ ٻين سان گڏجي سنڌ جي سيدن ۽
پيرن جي فيڊريشن ٺهرائڻ جي تجويز تيار ڪئي، ته جيئن انهن مان بد رسمن، فضول خرچين،
جهالت، مريدن کان نذر نياز وٺڻ ۽ سرڪاري لقب وٺڻ واريون بدعتون ختم ڪري سگهجن. ان
ڏس ۾ سنڌ جي مٽياري سيدن جي پهرين ڪانفرنس 16، 17، 18 مارچ 1924ع تي سن ۾ سڏائي،
انجمن سادات مٽياري قائم ڪرايائين. جي. ايم. سيد جي زمين 8 اپريل 1924ع تي ڪورٽ آف
وارڊس مان آزاد ٿي. هن 18 ڊسمبر 1924ع ۾ حيدرآباد ۾ سر ابراهيم رحمت الله جي صدارت
۾ مرحوم نور محمد لاکير، سيد ميران محمد شاهه، سر شاهنواز ڀُٽي ۽ ٻين جي مدد سان،
سنڌ ايجوڪيشنل ڪانفرنس ڪوٺائي.

اهڙيءَ طرح ضلعي لوڪلبورڊ ۾ رهي، ٺٽي ۾ به تعليمي ۽ سماجي ڪم ڪرايائين. جي. ايم.
سيد ڪراچي ضلعي (ان وقت ٺٽو ۽ دادو ضلعا اڃا نه ٺهيا هئا) جي آبادگار ۽ زميندار
طبقي جي سُڌاري لاءِ ڪراچي ضلعي جي زميندار ۽ آبادگار ايسوسئيشن ٺهرائي، جنهن جو
صدر سيد حاجي عبدالرحيم شاهه سجاول وارو، جنرل سيڪريٽري محمد جعفر خواجو ۽ جوائنٽ
سيڪريٽري جي. ايم. سيد ٿيو، جنهن جي مکيه مقصدن ۾ سکر بئراج ٺهڻ کان پوءِ لووَر سنڌ
جي آبپاشي بهتر بنائڻ لاءِ الڳ لووَر سنڌ بئراج ٺهرائڻ ۽ اڳين واهن جو سُڌارو ڪرائڻ
شامل هو.

ان وچ ۾ 1928ع کان سنڌ جي بمبئيءَ کان آزاديءَ جي تحريڪ شروع ٿي ته سيد صاحب ان ۾
وڏيءَ سرگرميءَ سان حصو ورتو. ان ڏس ۾ ٽي اهم ڪانفرنسون:

10 جنوري 1929ع تي جي. ايم. سيد ڪراچي ضلعي ڪوآپريٽوِ انسٽيٽيوٽ جو بنياد وجهرايو.
ان ئي عرصي ۾ ڪراچيءَ جي ڳوٺ سڌار جماعت ٺهرايائين، ڪوآپريٽوِ انسٽيٽيوٽ ۽ ڳوٺ سڌار
جماعت جو صدر جمشيد نسروانجي مهتا ۽ جنرل سيڪريٽري پاڻ ٿيو. ان جو مقصد ڳوٺاڻا رستا
ٺهرائڻ، زناني ۽ مرداڻي تعليم کي زور وٺرائڻ، مڪاني هنرن جي ترقي، صفائي ۽ صحت جو
انتظام، سماجي سڌارا آڻڻ هو. 1929ع ۾ ئي سيد صاحب ڪراچي ضلعي جي عورتن ۾ سماجي
شعور، ٻارن جي سنڀال ۽ پرورش، داين کي ويم لاءِ تربيت ڏيڻ ۽ زالاڻن هنرن جي ترقيءَ
وغيره لاءِ ’رورل وومين ويلفيئر ائسوسيئيشن‘ ٺهرائي، جنهن جي صدر مسز هومي مهتا ۽
سيڪريٽري رڪمڻي آڏواڻي ٿي. هي عورتون ميجڪ لينٽرن، دوائون ۽ رانديڪا کڻي ڳوٺن جي
زالن سان رابطي ۾ آيون.

مئي 1930ع ۾ ڪراچيءَ ۾ پنهنجي بنگلي تي اهم قومي ڪارڪنن جي گڏجاڻي ڪوٺايائين، جنهن
۾ انگريزي اخبار ڪڍڻ جو سوچيو ويو ۽ هڪ وفد سان گڏ محمد علي جناح سان ملي کيس سنڌ
جي بمبئيءَ کان آزاديءَ لاءِ گذارش ڪيائين. ان ڏس ۾ نومبر ۾ ٻي گڏجاڻي ڪوٺايائين،
جنهن ۾ حاجي عبدالله هارون ۽ علامه آءِ. آءِ. قاضي شرڪت ڪئي.

جي. ايم. سيد ڪمشنر گبسن جي سخت مخالفت جي باوجود ضلعي لوڪلبورڊ جي بلڊنگ ٺهرائي،
جنهن ۾ اڳتي هلي، ريڊيو پاڪستان ڪراچي قائم ٿيو. ڪراچيءَ کان حيدرآباد تائين رستو
قائم ڪرايائين، ڪليڪٽر گبسن سندس سياسي ۽ سماجي سرگرمين کان تنگ ٿي، تعلقي ڪوٽڙيءَ
کي 1 آڪٽوبر 1931ع تي ڪراچيءَ کان جدا ڪرائي، نئين ٺهرايل دادو ضلعي ۾ شامل ڪرايو،
جنهن ۾ ڪوٽڙي تعلقو، محال مانجهندن جي ايراضي ۽ لاڙڪاڻي ضلعي مان ميهڙ ڊويزن جا
تعلقا، ميهڙ، ڪڪڙ، جوهي، دادو ۽ سيوهڻ ملايا ويا. پر نين چونڊن ۾ نه رڳو جي. ايم.
سيد ضلعي لوڪلبورڊ ڪراچيءَ جو ميمبر چونڊجي آيو، پر ضلعي دادوءَ جو به ميمبر چونڊجي
آيو، جتي هن وائيس پريزيڊنٽ ٿي ڪم ڪيو. جڏهن ضلعي لوڪلبورڊ جي انجنيئر لاءِ مسٽر
گبسن جي هڪ واسطيدار ڪرسچن اميدوار جي مقابلي ۾ جي. ايم. سيد، محمد هاشم گزدر کي
چونڊائي، چارج وٺرائي ته ان تي ڪليڪٽر گبسن ناراض ٿي، محمد هاشم گزدر کي ڪڍڻ لاءِ
جي. ايم. سيد تي زور ڀريو، پر هن انڪار ڪيو، جنهن تي ڪمشنر سرڪاري دٻاءَ ۽ لالچ
ذريعي ميمبرن جي اڪثريت کي پنهنجي پاسي ڪرڻ جي ڪوشش ڪئي، پر جي. ايم. سيد جرئت جو
مظاهرو ڪندي، رولنگ ڏئي، ٺهراءَ کي قانوني حجت تي رد ڪري ڇڏيو. جنهن تي ڪليڪٽر
لوڪلبورڊ جي سرڪاري گرانٽ بند ڪري ڇڏي. جيڪا جي. ايم. سيد پنهنجي دوستن ميران محمد
شاهه، خان بهادر کهڙي ۽ سر شاهنواز ڀُٽي جي مدد سان نه رڳو بحال ڪرائي، پر هاشم
گزدر جي مقرري به حڪومت کان منظور ڪرائي ورتي. ٽڪراءُ وڌي ويو، ان بعد سيد کلم کلا
نه رڳو ڪانگريس جي حمايت جاري رکي، پر سماجي سرگرمين کي به جاري رکندو آيو.

ان ئي سال جي. ايم. سيد سنڌ جي بمبئيءَ کان جدائيءَ جي ڪانفرنس ۾ سرگرميءَ سان حصو
ورتو. سيپٽمبر 1932ع ۾ سيد ميران محمد شاهه، سر شاهنواز خان ڀُٽي، جي. ايم. سيد ۽
شيخ عبدالمجيد سنڌيءَ هڪ گڏيل خط ذريعي سنڌين کي سنڌ جي بمبئيءَ کان جدائيءَ جي
ڏينهن ملهائڻ لاءِ اپيل ڪئي. ان ئي عرصي ۾ سنڌ جي بمبئيءَ کان آزاديءَ جي تحريڪ زور
وٺي وئي، جي. ايم. سيد خيال ڪيو ته جيئن سنڌ بمبئيءَ کان ڌار ٿئي ته هڪ نئين منظم
پارٽي ٺاهي چونڊون وڙهجن. ان لاءِ هن جون 1934ع ۾ حيدر منزل ڪراچيءَ ۾ پيپلز پارٽي
قائم ڪرائي، ان جو ليڊر سر شاهنواز ڀُٽي کي چونڊرايو ۽ جنرل سيڪريٽري حاتم علوي ۽
جوائنٽ سيڪريٽري پاڻ ٿيو. پر جيئن ته ڀُٽو صاحب ترت بمبئي ڪائونسل جو وزير مقرر
ٿيو، ان ڪري هو پارٽيءَ جي ڪم ۾ دلچسپي وٺي نه سگهيو، ۽ اها پارٽي هلي نه سگهي. پر
سنڌ جي بمبئيءَ کان آزاديءَ لاءِ ’آزاد سنڌ ڪانفرنسون‘ ٿينديون رهيون، جن ۾ جي.
ايم. سيد جو سرگرم ڪردار نظر اچي ٿو.

اپريل 1936ع ۾ سنڌ بمبئيءَ کان آزاد ٿي. 1937ع ۾ جڏهن 1935ع جي ائڪٽ هيٺ سنڌ
اسيمبليءَ جون پهريون چونڊون ٿيون، ته جي. ايم. سيد اتحاد پارٽيءَ جي ٽڪيٽ تي
اميدوار بيٺو ۽ پاڻ ۽ سندس پارٽيءَ جا 24 ميمبر چونڊجي آيا، جڏهن ته سر غلام حسين
جي مسلم پوليٽيڪل پارٽيءَ جا صرف پنج ميمبر چونڊيا، پر اتحاد پارٽيءَ جو ليڊر سر
شاهنواز ڀُٽو ۽ ڊپٽي ليڊر سر حاجي عبدالله هارون چونڊجي نه سگهيا. گورنر، دستور جي
خلاف اتحاد پارٽيءَ جي نمائندي خان بهادر الهه بخش سومري کي وزارت ٺاهڻ جو سڏ ڏيڻ
بدران پنجن ميمبرن واري سر غلام حسين کي حڪومت ٺاهڻ لاءِ سڏيو. نتيجي طور سنڌ جا
اڪثر مسلمان ميمبر حڪومت سان وڃي شامل ٿيا. ان ڪري اتحاد پارٽيءَ جي ليڊر الهه بخش
سومري ۽ سيڪريٽري محمد هاشم گزدر ڪانگريس سان گڏجي، سنڌ اسيمبليءَ ۾ مخالف ڌُر جو
ڪردار ادا ڪيو. ٻئي سال مارچ ۾ جي. ايم. سيد ڪانگريس سان مشورو ڪري، هڪ رپئي ڪَتر
جي رٿ تي وزارت کي شڪست ڏئي، اتحاد پارٽيءَ جي وزارت خان بهادر الهه بخش سومري جي
هٿ هيٺ برپا ڪرائي. جنهن ۾ پير الاهي بخش ۽ مسٽر نهچل داس وزير چونڊيا ويا. الهه
بخش سومري جي وزارت ۾ قانون انتقال ايراضي ۽ قرضن جي گهٽتائيءَ جا قانون پاس نه ٿي
سگهيا. گورنر ٽنهي پارٽين جي ٺهرائن جي خلاف زمين تي ڍلون وڌائي ڇڏيون، اُن تي
اتحاد پارٽي اُن جي برخلاف ٿي. پر ڪانگريس مصلحت خــاطــر وزارت جـي طــرفــدار
رهــي، جنهنڪري، مجبور ٿي حاجي عبدالله هارون ۽ اُن جا دوست اتحاد پارٽي ختم ڪري
وڃي مسلم ليگ ۾ شامل ٿيا. مولانا ابوالڪلام آزاد مسلم اڪثريت واري صوبي سنڌ جي
قومپرست سياستدانن کي راضي ڪرڻ لاءِ سنڌ ۾ آيو، پر ڪو فيصلو نه ٿي سگهيو. نتيجي طور
جي. ايم. سيد ۽ ان جو قومپرست گروهه ڪانگريس کان ڌار ٿي مسلم ليگ ۾ شامل ٿي ويو.
آڪٽوبر 1938ع ۾ سنڌ مسلم ليگ جو اجلاس ڪراچيءَ ۾ قائداعظم محمد علي جناح جي صدارت ۾
ٿيو. جنهن جي ڪوٺائڻ ۾ شيخ عبدالمجيد سنڌيءَ ۽ جي. ايم. سيد جو وڏو هٿ هو. هن اجلاس
۾ سنڌ مسلم ليگ جو بنياد وڌو ويو ۽ جي. ايم. سيد جي سهڪار سان شيخ عبدالمجيد
سنڌيءَ، مسلمانن جي آزاد رياستن تي مشتمل ڌار وطن جو ٺهراءُ پيش ڪيو، جنهن جي تائيد
سيٺ حاجي عبدالله هارون ۽ ٻين ڪئي. ان ٺهراءُ اڳتي هلي مسلم ليگ جي 1940ع واري
لاهور اجلاس ۾ هندستان جي ورهاڱي واري ٺهراءُ جي صورت اختيار ڪئي، جنهن کي پوءِ
’قرارداد پاڪستان‘ سڏيو ويو.

1938ع واري اجلاس کان پوءِ الهه بخش سومري، وزيراعظم سنڌ کي مسلم ليگ ۾ شامل ڪرڻ
لاءِ راضي ڪيو ويو، پر صلح نه ٿي سگهيو. ان کان پوءِ جي. ايم. سيد مسلم ليگ جي
پارٽي ليڊر خانبهادر کهڙي کي ۽ سيڪريٽري محمد هاشم گزدر کي چـونڊايو ۽ اسيـمبليءَ
کان ٻاهر مسلم ليگ کي منظم ڪرڻ جو ڪم پاڻ تي کنيو. ان وچ ۾ سکر مسجد منزل گاهه جو
واقعو پيش آيو. هندو مسلم فساد ٿيا. الهه بخش وزارت اقليت جو بچاءُ ڪري نه سگهي، ان
ڪري هندو ميمبرن، مسلم ليگ سان گڏجي الهه بخش سومري جي وزارت کي ڊاهي، نئين وزارت
مير بنده علي خان جي هٿ هيٺ ٺاهي، جنهن ۾ شيخ عبدالمجيد سنڌي، جي. ايم. سيد ۽
خانبهادر کهڙو وزير ٿيا.

جي. ايم. سيد کي تعليم، انڊسٽري، ليبر ۽ ٻيلي کاتي جا کاتا مليا. اٺن مهينن جي
وزارت دوران جي. ايم. سيد هيٺيان ڪم ڪرايا:

وزيرن جون بدعنوانيون ڏسي، جي. ايم. سيد ڪجهه مهينن کان پوءِ وزارت تان استعفا ڏئي
ڇڏي ۽ ماڻهن وٽ وڃي ظاهر ڪيائين ته عوام جي تقاضائن مطابق ڪم نه ڪرڻ ڪري، هن وزارت
تان استعفا ڏني آهي. خانبهادر الهه بخش سومري کي راضي ڪري، جي. ايم. سيد پنهنجي سيٽ
تان استعيفا ڏئي، کيس پنهنجي جاءِ تي وزير ڪري آندو ۽ واعدو ڪيو ته ٽن مهينن اندر
سر بنده علي جي جاءِ تي سر غلام حسين کي آندو ويندو؛ پر مسلم ليگ هاءِ ڪمانڊ اها
ڳالهه قبول نه ڪئي، نتيجي طور هندو ۽ ڪانگريس ميمبرن مسلم ليگ وزارت کي ڊاهي، الهه
بخش سومري کي طاقت ۾ آندو. اهڙيءَ طرح سنڌ آل انڊيا جماعتن جي اختلافن جو آکاڙو
بنجي وئي. ان کان پوءِ جي. ايم. سيد مسلم ليگ کي، سنڌ ۾ منظم ڪرڻ جي ڪم ۾ لڳي ويو.
آل انڊيا ورڪنگ ڪميٽيءَ جو ميمبر ٿيو، 1942ع ۾ حاجي عبدالله هارون جي وفات کان پوءِ
صوبائي مسلم ليگ سنڌ جو صدر ٿيو ۽ 3 مارچ 1943ع تي سنڌ اسيمبليءَ ۾ پاڪستان جو
ٺهراءُ پيش ڪري پاس ڪرايو ۽ هڪ يادگار تقرير ڪئي، جنهن ۾ پاڪستان اندر سنڌ لاءِ هڪ
خودمختيار رياست جو تصور ڏنو ويو. ساڳئي سال جي آخر ۾ هن آل انڊيا مسلم ليگ جو
ساليانو اجلاس ڪراچيءَ ۾ سڏائڻ جو انتظام ڪيو، جتي کيس آل انڊيا ڪميٽي آف ايڪشن جو
ميمبر چونڊيو ويو.

14 مئي 1943ع تي سنڌ جي محب وطن سياستدان الهه بخش سومري کي شڪارپور ۾ ڪنهن فرقيوار
ذهنيت رکندڙ شخص ٽانگي تي ويندي فائر ڪري، شهيد ڪري ڇڏيو، جنهن جو الزام خانبهادر
ايوب کهڙي تي لڳو. 1944ع ۾ جي. ايم. سيد جا سر غلام حسين هدايت الله جي وزارت سان
اختلاف ٿي پيا، جنهن سلسلي ۾ 25 جولاءِ 1944ع تي جي. ايم. سيد لاهور ۾ قائداعظم
محمد علي جناح سان هڪ وفد وٺي ملاقات ڪئي ۽ کيس چيو ته آل انڊيا مسلم ليگ کي سنڌ جي
مسئلن ۾ مداخلت نه ڪرڻ گهرجي. پر سيد صاحب کي مثبت جواب نه مليو. آخر ۾ نين چونڊن
لاءِ سيد صاحب مسلم ليگ جي صدر جي حيثيت ۾ ٽڪيٽن ڏيڻ ۽ چونڊن ڪرائڻ لاءِ
پارليامينٽري بورڊ چونڊيو. مرڪزي مسلم ليگ مداخلت ڪري، وزارت جو طرف وٺي، صوبائي
مسلم ليگ کي سسپينڊ ڪري، ان جي اميدوارن خلاف اميدوار بيهاريا. باوجود مخالفت جي
جي. ايم. سيد جي حمايتي مسلم ليگ کان ٻاهر ڪجهه اميدوار چونڊجي آيا، جن سيد صاحب کي
ليڊر چونڊيو، جنهن ڪانگريس پارٽيءَ جي 22 ميمبرن سان ٺاهه ڪري، اڪثريت ڏيکاري گڏيل
وزارت ٺاهڻ لاءِ گورنر کان گهر ڪئي، پر گورنر سر غلام حسين کي باوجود ٿورن ميمبرن
جي وزارت ٺاهڻ جو حڪم ڪيو، نتيجي طور جي. ايم. سيد پنهنجن ميمبرن سميت مخالفت ۾
رهيو.

ان وچ ۾ ڪئبنيٽ مشن دهلي آئي، جنهن سنڌ اسيمبليءَ ۾ مخالف ڌر جي اڳواڻ جي حيثيت ۾
جي. ايم. سيد کي گهرايو، جتي هن پاڪستان جي مسئلي بابت آزاد هندستان ۾ آزاد پاڪستان
جي گهر ڪئي. آخر ۾ سر غلام حسين وزارت اسيمبليءَ ۾ اڪثريت وڃائي ويٺي، گورنر مسٽر
موڊيءَ مخالف ڌر کي وزارت ٺاهڻ جو موقعو نه ڏنو ۽ اسيمبلي ختم ڪري نيون چونڊون
ڪرايون، چونڊن ۾ گورنر جي حمايتي سر غلام حسين، جي. ايم. سيد ۽ سندس دوستن کي شڪست
ڏياري، جن اليڪشن ٽربيونل اڳيان ڌانڌلين خلاف پٽيشن داخل ڪئي. ان کان پوءِ جي. ايم.
سيد مسلم جماعت جي نالي سان پارٽي ٺاهي ڪم شروع ڪيو، ترت ئي پوءِ 1947ع ۾ پاڪستان
قائم ٿيو.

پاڪستان ٺهڻ کان پوءِ 1948ع ۾ ڪراچي سنڌ کان ڌار ڪري مرڪز حوالي ڪرڻ جي سازش ٿي، ان
وقت کهڙو صاحب سنڌ جو وزيراعليٰ ۽ مسلم ليگ جو صدر هو، جنهن ڪراچيءَ کي مرڪز جي
حوالي ڪرڻ کان انڪار ڪيو، ان تي سر غلام حسين مرڪزي سرڪار جي حڪم تي کهڙي جي وزارت
کي ڊسمس ڪري پير الاهي بخش کي وزيراعليٰ ڪيو، اهڙيءَ طرح ڪراچي مرڪز جـي حــوالي
ٿـي وئـي. جي. ايم. سيد ڪراچي مرڪز کي حوالي ڪرڻ خلاف آواز اٿـاريـو تـه ان کـي سـن
۾ ٽـن مهيـنـن لاءِ نـظـربـنـد ڪـيو ويـو. ان مرحـلي تي خان عبدالغفار خان ۽ ٻين کي
به جيل ۾ موڪليو ويو.

ٿوري ئي وقت کان پوءِ جڏهن جي. ايم. سيد جي درخواست تي اليڪشن ٽربيونل جي فيصلي
موجب پير الاهي بخش وزارت اعليٰ تان خارج ٿيو ۽ قاضي محمد اڪبر جي اليڪشن به رد ٿي.
ان کان پوءِ سنڌ ۾ ڪيئي وزارتون ڊٺيون ۽ ٺهيون.

ان وچ ۾ آگسٽ 1955ع ۾ جي. ايم. سيد مغربي پاڪستان جي قومي ڪارڪنن جي ڪراچيءَ ۾
پنهنجي بنگلي تي خان عبدالغفار خان جي صدارت ۾ هڪ گڏجاڻي ڪوٺائي ”ائنٽي ونيونٽ
فرنٽ“ ٺهرايو، بعد ۾ پاڪستان جي قومپرست پارٽين سان گڏجي لاهور ۾ ”نئشنل پاڪستان
پارٽي“ ٺهرائي خان عبدالغفار خان کي صدر چونڊرايائين.

سـيـد صـاحـب اولهه پـاڪـسـتان اسـيـمـبـليءَ ۾ ستن ميمبرن هوندي حڪمت عمليءَ سان
ريپبليڪن پارٽي ۽ مسلم ليگ سان ٺاهه ڪري، 310 ميمبرن جي اڪثريت سان ونيونٽ مخالف
ٺهراءُ پاس ڪرايو، جنهن جي صرف چئن ميمبرن مخالفت ڪئي. ان کان پوءِ، مولانا
ڀاشانيءَ سان ٺاهه ڪري جي. ايم. سيد نئشنل عوامي پارٽي ٺهرائي، جنهن جو صدر خان
عبدالغفار خان ٿيو. اڳتي هلي حڪمران ريپبلڪن پارٽي، ونيونٽ کي آئيني طرح ٽوڙائڻ ۽
مغربي پاڪستان جي قومن/ صوبن کي خودمختياري ڏيڻ واري وعدي تان ڦِري وئي. هن وعدي
شڪنيءَ کان پوءِ جي. ايم. سيد ايندڙ چونڊن ۾ ون يونٽ کي ڊاهڻ لاءِ سنڌ ۾ سڀني سياسي
گروهن کي (ونيونٽ ٺهرائيندڙ ايوب کهڙي ۽ پير علي محمد راشدي سميت) متحد ڪري ”ائنٽي
ونيونٽ“ فرنٽ قائم ڪيو ۽ اهڙي طرح بلوچستان ۽ سرحد ۾ به اهڙا فرنٽ قائم ٿيا. جي.
ايم. سيد ۽ ٻين صوبن ۾ (بنگال سميت) ونيونٽ خلاف سرگرميون ڏسي، ونيونٽ جي حامي
گروهه، 8 آڪٽوبر 1958ع تي پوري پاڪستان ۾ مارشل لا لاڳو ڪري اسيمبليون ختم ڪري
ڇڏيون. جي. ايم. سيد ۽ نئشنل عوامي پارٽيءَ جي ليڊرن کي جيل ۾ اماڻيو ويو. جي. ايم.
سيد پوءِ 1960ع تائين جيل ۾ رهيو. ان کان پوءِ صحت جي خرابيءَ جي ڪري کيس مارچ
1966ع تائين سن ۾ نظربند رکيو ويو. نظربنديءَ جو فائدو وٺندي، جي. ايم. سيد مطالعو
جاري رکيو. برصغير، دنيا ۽ سنڌ جي سياست، شخصيتن، انگريز سامراج کان آزاديءَ، مختلف
پارٽين جي قيام، سندن جدوجهد، سنڌ جي بمبئيءَ کان آزاديءَ، ونيونٽ ۽ قيام پاڪستان
بعد سنڌ کي پهتل نقصانن ۽ ٻين موضوعن تي ڪيترائي ڪتاب لکيا. نظربنديءَ مان آزاد ٿيڻ
بعد جي. ايم. سيد جون 1966ع ۾ صحت جي خرابيءَ ۽ ٻين سببن ڪري سياست کان ڪناره ڪشيءَ
جو اعلان ڪري، ”بزم صوفياء سنڌ“ جو بنياد وجهي، سنڌ جي قومپرست ۽ ترقي پسند اديبن ۽
سياسي ڪارڪنن کي ساڻ کڻي سنڌ جي مختلف شهرن ۾ ڪانفرنسون ڪوٺايون، قومي سجاڳيءَ ۽
جديد قوم جي تصور ۽ مذهب کي سياست کان ڌار ڪرڻ بابت صوفي بزرگن جي درگاهن تي خطبا
ڏنائين، جن جو لب لباب اهو هو ته: ”سنڌي هڪ قوم آهي ۽ سرزمين سنڌ وٽ اتحاد انساني،
امن عالم ۽ ترقي بني آدم لاءِ خاص پيغام آهي.“

ٻئي طرف ذوالفقار علي ڀٽي جي عوامي تحريڪ ۽ جي. ايم. سيد جي قومي تحريڪ آڏو فيلڊ
مارشل ايوب خان گوڏا کوڙيا، ملڪ جون واڳون جنرل يحيٰ خان سنڀاليون ۽ هن قومي دٻاءَ
هيٺ 1 جولاءِ 1970ع تي ونيونٽ ٽوڙيو ۽ صوبن کي هڪ ڀيرو وري ونيونٽ کان اڳ واري
حيثيت حاصل ٿي. جنرل يحيٰ خان ملڪ ۾ چونڊن جون اعلان ڪيو. شيخ مجيب الرحمان 6 نقاطي
پروگرام هيٺ اوڀر پاڪستان ۾ چونڊن ۾ حصو ورتو، سنڌ ۾ صرف سائين جي. ايم. سيد، قاضي
فيض محمد ۽ شيخ اياز سندس پروگرام جي حمايت ڪئي. جي. ايم. سيد عوامي ليگ جي 6 نقاطي
پروگرام سان مطابقت رکندڙ پروگرام هيٺ چونڊن ۾ حصو ورتو، پر ڪامياب نه ٿيو. مشرقي
پاڪستان ۾ شيخ مجيب الرحمان مڪمل اڪثريت حاصل ڪئي ۽ مغربي پاڪستان جي صوبن ۾ پيپلز
پارٽيءَ سڀ کان وڌيڪ سيٽون کنيون. شيخ مجيب الرحمان کي باوجود اڪثريت جي اقتدار نه
مليو، پر مغربي پاڪستان ۾ اڪثريت حاصل ڪندڙ پيپلز پارٽيءَ کي اقتدار ڏنو ويو. 16
ڊسمبر 1971ع تي مشرقي پاڪستان، وڏي خون خرابي کان پوءِ بنگلاديش بنجي ويو. ٻئي طرف
18 مئي 1971ع کان 31 ڊسمبر 1971ع تائين جي. ايم. سيد کي پنهنجي گهر ۾ نظربند رکيو
ويو.

17 جنوري 1972ع تي جي ايم سيد سنڌ جي قومي آجپي جو تصور (Qoumi Aajpay Jo Tasawar)
ڏنو.

“جنهن رات ذوالفقار علي ڀٽي کي ڦاهي چاڙھيو ويو ٖ قدرتي طور جي ايم سيد جي طبيعت
ٺيڪ نه هئي. جي ايم سيد روز ريڊيو تي دنيا جي مختلف ريڊيو اسٽيشنن تان خبرون ٻڌندو
هو ٖ ڀٽي جي ڦاهي واري خبر سائين صبح جو بي بي سي تان ٻڌي نہ سگهيو ٖ ان ڏينهن نيرن
ڪرڻ کان پو۽ صبح جو يارهين وڳي ڌاران جيئن ئي بي بي سي پنهنجي خبرن ۾ ذوالفقار علي
ڀٽي جي ڦاهي جي خبر نشر ڪئي تہ اها خبر ٻڌڻ سان سائين جي ايم سيد روئي پيو ٖ مون
سائين کي چيو، “سائين ڇا اوهان جا ڳوڙھا ايترا سستا آھن جو هڪ ڊڪٽيٽر جي موت تي ڳڙي
ٿا پون؟ “سائين پنهنجون اکيون مٿي کڻي جواب ڏنو تہ “مان ڪنهن جي موت، زندگي تي نہ
ٿو روئان، مون کي پنهنجي قوم جي بيوسي تي روئڻ ٿو اچي، اسان جي قوم مان پاڻ کي ذهين
ماڻھو سمجهندڙ شخص کي ايڏو بيدردي سان ماريو ويو جو ڪنهن ڪڇيو بہ نہ، اسان جي
پاڪستان ۾ اها حيثيت آھي.“

مخمد خان سيال پنهنجي هڪ ڪمينٽ ۾ لکيو اهي ته، ڄام ساقي، ڪجھه ورهيه اڳ، عوامي آواز
۾ پنهنجي سالگرهه واري ايڊيشن ۾ لکيو هو ته هو ۽ جي ايم سيد ٻيئي جناح اسپتال ۾
داخل هئا. هڪ ڏينهن صبح جو سوير جي ايم سيد کيس چيو ته در دريون بند ڪر، مون ائين
ڪيو …. پوءِ، چيائين ته مان ذاولفقار علي ڀٽي کي شهيد مڃان ٿو، پر ڪنهن مجبوريءَ
سبب، ماڻهن جي اڳيان چئي نه ٿو سگھان. …. جنهن کي شڪ هجي ته ڀلي ڄام ساقي کان پَڪ
ڪري جو اهڙي دعوا ڄام ساقي ڪئي آهي.

محمد خان سيال وڌيڪ لکي ٿو ته سنڌ سلامت ويب سائيٽ تي مون مضمون پڙهيو ته پيرحسام
الدين راشدي ۽ سيد غلام مصطفى شاهه، شهيد ڀٽي جي زندگي بچائڻ لاءِ جي ايم سيد سان
مليا. جي ايم سيد مٿن ناراضگي ڏيکاريندي چيو: اوهان جي بابي سيد الهندي شاهه کي
ڦاهي اچي ٿي ڇا؟ … ۽ پوءِ چيائين: مان چاهيان ته ڀٽي کي ڦاسي کان بچائي سگھان ٿو
(پر مان ائين نه ڪندس)….. سو سچائي ڪهڙي آهي، ڪو اڻ ڌريو دوست انهيءَ تي روشني
وجھي. اسان جو مطلب سچائي ڄاڻڻ آهي، ڪنهن جو اميج خراب ڪرڻ يا بهتر بڻائڻ هرگز
ناهي.

17 جنوري 1992ع تي جي. ايم. سيد نشترپارڪ ڪراچيءَ ۾ پنهنجي 89هين سالگرهه جي موقعي
تي نيو ورلڊ آرڊر جي روشنيءَ ۾ اقوام متحده کي دنيا جي ملڪن جي نئين سر جوڙجڪ جو
مشورو ڏنو ۽ ان ۾ سنڌ جي آزاديءَ جو ڪيس به پيش ڪيو. 19 جنوري 1992ع تي کيس نظربند
ڪيو ويو، جيڪا نظربندي سندس زندگيءَ جي آخري لمحن تائين قائم رهي.

سنڌ جي سماج ۾ ڪنهن ماڻهوءَ جو سيد هجڻ به ڪمائيءَ جو ذريعو آهي، ان سيد جو وري
سجاده نشين هئڻ ويتر وڌيڪ ڪمائيءَ جو ذريعو آهي ۽ ان جو وري سياست ۾ هئڻ ٻه چار
وکون وڌيڪ ڪمائيءَ وارو آهي. سيد کي سنڌ جي سماج مان مالي طرح لاڀ ماڻڻ جا مٿيان ٽي
ذريعا آهن. سيد به آهي، سجاده نشين به آهي، سياست به ڪري ٿو، پر اڃان به وڌيڪ، سيد
فلسفي به آهي، ليکڪ به آهي پر انهن پنجن منجهان هن درويش ذاتي فائدو ڪو به حاصل نه
ڪيو آهي، هن ڪي به ٻه چار پيسا ڪو نه ڪمايا آهن. هن ڪنهن کان به ڪجهه ڪونه ورتو
آهي، سڀني کي رڳو ڏنو اٿس. هن هتان جي سماج ۾ نظر نياز ۽ ٻي اهڙي قسم جي ڏيتي ليتي
وارن امڪانن کي آرادي سان رد ڪري هڪ نئين رسم شروع ڪئي آهي!

جي. ايم. سيد زندگيءَ جي آخري لمحي تائين قلم سان رشتو نه ڇنو. هن سياسي مفڪر سٺ
کان وڌيڪ ڪتاب لکيا، جن جو ڪجهه تفصيل هن ريت آهي:

(1) Sindh & Seperation of Judicial from Executive (A Complete Scheme: 1946), (2)
Struggle for New Sindh, (3) Six Point Formula, (4) A Case for Sindhu Desh, (5)
Sindhu Desh: A Nation in Chains, (6) Religion & Reality or My Vision to
Religion, (7) Sindhu Desh: A Study into Separate Identity Through the Ages, (8)
Sindhu Desh: The Case Yet to Settle (Translated by: M. Ibrahim Joyo). اهڙيءَ طرح
جي. ايم. سيد جي تاريخي لائبرريءَ ۾ سندس انگريزي ڪتاب Letters of M. A. Jinnah &
G. M. Sayed، آتم ڪٿا جو رهيل حصو، ڊائريون، مضمون، خط ۽ ٻيو ڪيترو اڻ ڇپيل مواد
موجود آهي.

سنڌ اسيمبلي، خميس جي ڏهاڙي، جنوري 19، 2017ع تي يڪ راءِ هڪ رِٿَ منظور ڪري جي ايم
سيد سندس خدمتن جي عيوض ڀيٽا ڏني.

17 مارچ 1995ع کان پوءِ سندس طبيعت خراب ٿي وئي. 18 مارچ کان وٺي جناح اسپتال ۾
نظربنديءَ دوران زير علاج رهيو ۽ 25 اپريل 1995ع جو رات جو دير سان جي. ايم. سيد
پنهنجو دم ڌڻيءَ حوالي ڪيو. صبح تائين لکين ماڻهو سن پهچي ويا. 25 اپريل تي لکين
سوڳوارن جي موجودگيءَ ۾ سيد کي سن جي آبائي قبرستان ۾ جنازي نماز بعد دفن ڪيو ويو.
سندس تدفين وقت قرآن پاڪ، انجيل، توريت، گيتا ۽ شاهه جي رسالي جو ورد ٿيندو رهيو ۽
ان ورد دوران سنڌ جي تاريخ جي هن عظيم شخصيت کي مٽيءَ ماءُ حوالي ڪيو ويو.



https://sd.wikipedia.org/wiki/%D8%AC%D9%86_%DA%AF%D9%86_%D9%85%D9%86

جن گن من ڀارت جو قومي ترانو آهي، جيڪو بنگالي ٻولي ۾ هيو۔ پوء هن کي سنسڪرت جو
لهجو ڏئي ڪري سنواريو ويو۔ هن جو شاعر نوبل لاريٽ رابندرناٿ ٽيگور آهي۔ هي ترانو در
اصل، ڪنگ جارج پنجون جي لاء لکيو ويو هو، جڏهن ڀارت جي حڪومت هن جي حوالي ٿي، هن جي
تاج پوشي ٿي رهي هئي، ان وقت خدا جي حمد جي لاء لکيل نظم هيو۔ انڊين نيشنل
ڪانگریس جي 1911 اجلاس ۾ هي پهريون دفعو ڳايو ويو۔ 24 جنوري 1950 تي ڀارت جي قانون
ساز ڪميٽي سرڪاری طور تي منظوري ڏني ۽ هي نظم، ڀارت جو قومي ترانو ٿي ويو۔

رابندرناٿ ٽيگور، هن تراني کي ديوناگري (سنسڪرت) مان انگريزي ترجمو ڪيو۔ اني
بسينٽ جي قائم شده ڪاليج، جيڪا بسينٽ ٿيوسوفڪل ڪاليج جي نالي سان مشهور آهي، ڪجھ
ڏينهن ٽيگور هن ڪاليج ۾ گذاريا هئا۔ انهن ئي ڏينهن ۾ هن انگريزي ترجمو هن ڪاليج ۾
ڪيو۔ اتفاق سان ان جي ڌن به هتي ٺاهي وئي۔ ۽ هي ڪاليج، رياست آنڌرا پرديش ، چتور
ضلع جي شهر مدنپلي ۾ آهي۔



https://sd.wikipedia.org/wiki/%D8%A8%D8%B4%D9%8A%D8%B1_%D9%82%D8%B1%D9%8A%D8%B4%D9%8A

بشير خان ولد غلام مرتضىٰ قريشي 10 آگسٽ 1959 تي رتو ديرو ضلعي لاڙڪاڻي ۾ پيدا ٿيو.
پاڻ سنڌ جو قومپرست نوجوان ليڊر ۽ [[جسقم|جيئي سنڌ قومي محاذ]] جو چيئرمين ھو.

بشير خان جي پرورش هڪ وچولي گهراڻي ۾ ٿي. سندس والد ڳوٺ ۾ اٽي جي چڪي هلائيندو هو ۽
اناج جو واپار ڪندو هو. پرائمري کان مئٽرڪ تائين تعليم رتيديري مان ئي حاصل ڪيائين.
انٽر سي انڊ ايس ڪاليج شڪارپور مان پاس ڪيائين.

بشير خان قريشي 1976 ۾ سنڌ زرعي يونيورسٽي ٽنڊو ڄام ۾ داخلا ورتي. جتي سياسي
سرگرمين ۾ حصو وٺڻ لڳو. 1980 ۾ جساف زرعي يونيورسٽي جو صدر چونڊيو ويو. بشير خان
قريشي جي ايم سيد جي تمام ويجهو رهيو.

قريشي صاحب طبيعت ۾ سڌو سنئون ۽ کري قسم جو ماڻهو ھو. منجهس روايتي سياستدانن
واريون چالون ڪو نه ھيون. پاڻ ڏاڍو خوش اخلاق، خوش مزاج، رلڻو ملڻو ۽ کل مک انسان
ھو. هن پنهنجي سڄي زندگي سنڌي قوم جي خوشحالي لاءِ جاکوڙيو. بشير قريشي ڪيترائي سال
سنڌ جي حقن جو آواز اٿارڻ سبب قيد پڻ ڪاٽي.



https://sd.wikipedia.org/wiki/%D8%A8%D8%AF%D9%8A%D9%86

هي شهر حيدرآباد شهر کان 68 ميلن جي مفاصلي تي آهي. موجوده وقت جنهن جڳهه تي بدين
جو شهر ٻڌل آهي، ڪي تاريخدان ان جو پراڻو نالو ”ساولپور“ لکن ٿا. اصل بدين جو شهر
موجوده بدين کان اڌ ميل پري هو، جتي هينئر کنڊر موجود آهن. بدين 1780ع ۾ مدد خان
پٺاڻ جي سنڌ تي ڪاهه وقت، ان جي لشڪر تباهه ڪيو هو. قديم بدين جي دڙي مان سڪندراعظم
جي دؤر جا سڪا به مليا آهن ته ان کان اڳ جا تاريخي اهڃاڻ پڻ، جن مان هن شهر جي
قدامت جو پتو پوي ٿو.

هڪ روايت موجب ”بدين“ ملاحن جي ذات آهي، جنهن جي ڪنهن دؤر ۾، انهيءَ شهر واري هنڌ،
ريڻ درياهه تي مياڻ هئي، جيڪا ”بديڻ مياڻ“ سڏبي هئي، پوءِ آهستي آهستي ’بدين‘ جي
نالي سان مشهور ٿي ۽ انهيءَ ڪري ئي هن شهر تي اهو نالو پيو. ”بديڻ“ نالي وارا ملاح
ٺٽي ضلعي ۾ پير پٺي جي ڀرسان اڄ به رهن ٿا. ڊاڪٽر نبي بخش خان بلوچ صاحب جي تحقيق
موجب، بدين جو نالو هڪ بزرگ شهاب الدين جي نالي پٺيان پيو. پير شهاب الدين سهروردي
سلسلي جو بزرگ ۽ شاهه عبدالڪريم رحه جي وڏن مان، مٽياريءَ جي جراڙ پوٽا گهراڻي مان
هو. سندس مقام بدين شهر کان ڏيڍ ميل کن اتر اولهه طرف، ”شهاب الدين جو مقام“ عوامي
زبان ۾ ”شاهه بَدي“ (شهاب الدين) جو مقام سڏجي ٿو. بدين شهر جو نالو پڻ شهاب الدين
(= شهاب دين= شاهه بدين= بدين) جي نالي پويان پيو. شاهه عبدالڪريم رحه جي والد لال
محمد شاهه عرف شاهه للي جي مزار پڻ ”شهاب الدين جي مقام“ ۾ آهي ۽ مشهور آهي.

لوڪ روايتن موجب، سمن جي دؤر ۾ بدين جي آسپاس جوڻيجا ذات وارا ماڻهو زور هئا. جڏهن
هوٿل پدمڻيءَ جو مڙس ڄام اڍو ڪيهر ڪجهه وقت بدين ۾ اچي رهيو ته جوڻيجن هڪ جنگ ۾ ڄام
اڍي کي ماري وڌو. هوٿل پنهنجو پٽ ”جکرو“ ۽ ڌيءُ ”سکر“ کي وٺي نندي شهر ڀرسان وڃي
رهي. جڏهن جکرو وڏو ٿيو ته پيءُ جو وير وٺڻ لاءِ توڳاچي راهمي جي مدد سان بدين تي
ڪاهي آيو ۽ بدين کي تباهه ڪري ڇڏيائين. ائين بدين جو شهر پهريون ڀيرو گهرو لڙائين
سبب تباهه ٿيو. بدين جي اوڀر کان ريڻ درياءُ وهندو هو. انهيءَ ڪري، هن پَٽ کي
آبپاشيءَ جون سهوليتون موجود هيون. ماڻهن ڦٽل بدين تي وري گهر اڏڻ شروع ڪيا ۽ هي
شهر ٻيهر آباد ٿي ويو.

ارغونن جي ڏينهن ۾ مرزا ظفر بيگ بدين ۾ اچي رهيو، انهيءَ ڪري بدين جو نالو بار بار
ڪم اچڻ لڳو. مظفربيگ جون جاني بيگ سان بدين جي ڀرسان جهڙپون به ٿيون. فارسي واقع
نگارن انهن تي قلم کنيو، جنهنڪري انهيءَ وقت جي ڪتابن ۾ بدين جو ذڪر اچڻ لڳو. فارسي
تاريخدانن انهيءَ کان اڳ ۾ به بدين جو نالو ڪتب پئي آندو. سمن کان پوءِ ارغونن،
ترخانن ۽ مغلن جو به بدين سان سڌيءَ ۽ اڻ سڌيءَ طرح واسطو رهندو پئي آيو. جڏهن
همايون بادشاهه فتح باغ ۽ جُوڻ شهر ۾ اچي رهيو، تڏهن بدين سنئون سڌو مغلن جي اثر
هيٺ‎ رهيو. مرزا صالح ۽ مرزا باقي بيگ جي لڙائي به بدين ۾ لڳي، جنهن سبب ڪافي
خونريزي ٿي ۽ بدين ۽ چاچڪان تي نهايت خراب اثر پيو. ائين سمن، ارغونن، ترخانن ۽
مغلن جي ڏينهن ۾ بدين برباد ٿيندو ۽ ٻيهر اسرندو رهيو. ڪلهوڙن جي دؤر ۾ مدد خان جي
ڪاهه کان پوءِ بدين جو پراڻو شهر وري اسري نه سگهيو. مدد خان شهر کي باهه ڏيئي
ساڙائي ڇڏيو هو. پراڻي بدين جو اهو آخري دؤر هو. بدين جي قديم شهر ۾ ڪيترائي ڪتبا
پٿرن تي اُڪريل هئا، جيڪي هينئر لُسجي ويا آهن. مرزا قليچ بيگ جي لکڻ موجب انهن
ڪتبن تي 632هه/ 1234ع ۽ 987هه/1579ع سال لکيل هئا. بدين جي انهيءَ قديم شهر ۾ مشهور
بزرگ رهندا هئا، جن مان هڪ عبداللطيف ڪيسر هو، جيڪو اورنگزيب بادشاهه جو گهاٽو دوست
۽ شاعر هو. هن شهر ڪيترائي دور ڏٺا آهن؛ آئين اڪبريءَ ۾ هن کي پرڳڻو ڄاڻايو ويو
آهي. مرزا جاني بيگ جي زماني ۾، مظفر ترخان بدين جو نواب هو، جنهن کي سندس پيءُ
مرزا باقيءَ مقرر ڪيو هو. مرزا محمد باقيءَ جي وفات کان پوءِ مرزا مظفر بغاوت ڪئي؛
مرزا جاني بيگ مٿس ڪاهي آيو؛ بدين وٽ جنگ لڳي، جنهن ۾ مرزا مظفر شڪست کاڌي ۽ مرزا
جاني بيگ بدين جي قلعي ۾ داخل ٿيو. 998هه/ 1580ع ۾ جڏهن خان خانان حملو ڪيو، تڏهن
هن هڪڙي لشڪر کي بدين ڏانهن موڪليو، جنهن هن شهر تي قبضو ڪيو. سن 1158هه/ 1745ع ۾،
ميان نورمحمد ڪلهوڙي جي وقت ۾، ڪڇ جي راءِ جا ماڻهو ’ڪانجي ڪوٽ‘ فتح ڪري، بدين ۽
آسپاس جي شهرن تي ڪاهي آيا. ميان نورمحمد، شاهه بهاري ۽ ٻين فقيرن کي موڪليو، جن
وڃي هنن کي اُتان ڀڄائي ڪڍيو. 1780ع ۾ مددخان پٺاڻ، هڪ مصيبت جي روپ ۾، لاڙ مٿان
اچي نازل ٿيو. هن، ٻين شهرن سان گڏ بدين کي به تباهه برباد ڪري ڇڏيو. موجوده شهر جي
ڏکڻ اوڀر طرف، پراڻي شهر جا کنڊر ۽ دڙا سلامت بيٺا هئا. مرزا قليچ بيگ ۽ ايٽڪن هن
شهر جي باقي بچيل مسجدن جو بيان ڪيو آهي، جنهن مان هڪ تي پٿرن تي 632هه/ 1234ع ۽
ٻيءَ تي 987هه/ 1579ع اُڪريل هئا، انهن مان پهرينءَ مسجد کي ”مريائين مسجد“ چوندا
هئا. هن مسجد جو محراب 1960ع تائين بيٺل هو ۽ پوءِ ڪري پيو. 1985ع ۾ سيراڻي بدين
رستو ڪڍڻ لاءِ، انهن کنڊرن جي اولهه واري حصي جي کوٽائي ڪرائي ويئي هئي. کوٽايل حصي
جي ڏسڻ سان معلوم ٿيو ته هن شهر کي باهه ڏياري ختم ڪرايو ويو هو.

نئين بدين ۾ هينئر ريلوي اسٽيشن آهي، جيڪا پاڪستان ريلوي جي ڏکڻ طرف آخري اسٽيشن
آهي. هن وقت هي شهر ڪراچيءَ، حيدرآباد، سيراڻيءَ، علي بندر، ٽنڊي باگي، سجاول ۽ ٺٽي
سان رستن ذريعي ڳنڍيل آهي.

هتي گيهه ۽ اناج جو سٺو واپار ٿئي ٿو. بدين شهر، بدين ضلعي جو هيڊڪوارٽر آهي.
انهيءَ ڪري ضلعي جون سڀئي سرڪاري آفيسون به هتي آهن. هي شهر جديد دؤر جي هر سهوليت
سان سينگاريل آهي.

تعليم جي حوالي سان هن شهر ۾ ڇوڪرن ۽ ڇوڪرين جا پرائمري، مڊل، هاءِ اسڪول ۽ ڪاليج
پڻ آهن. سنڌ يونيورسٽي جو لاڙ ڪاليج به بدين ۾ ڪم ڪري رهيو آهي.

زراعت جي لحاظ کان هي ضلعو پاڻڀرو آهي. هتي ڪپهه، ڪمند ۽ اناج جا تمام بهتر فصل
ٿيندا آهن. ضلعي جي سموري زراعت جو دارومدار سکر ۽ ڪوٽڙي بئراج تي آهي. ضلعي جي
ايراضيءَ کي پاڻي پهچائڻ لاءِ ڦليليءَ مان واهه ڪڍيا ويا آهن. ضلعي ۾ ڪافي مقدار ۾
تيل نڪتو آهي. تقريباً 15 کان 20 هزار بيرل ڪچو تيل روزانو ڪڍيو وڃي ٿو. هيءُ ضلعو
قدرتي گئس ۽ پئٽرول سان به مالامال آهي. ڪمند جي زياده پيدوار سبب هن ضلعي کي ”شوگر
اسٽيٽ“ به چيو ويندو آهي. هن ضلعي ۾ 6 شوگر ملون آهن. بدين جو سامونڊي ڪنارو به
قدرتي خزانن سان ڀرپور آهي، مڇي ۽ ٻين آبي پکين جي شڪار لاءِ هرسال ڏيڍ ڪروڙ جو
ٺيڪو نيلام ٿيندو آهي.

بدين ضلعي جي ثقافتي تاريخ کي محفوظ ڪرڻ لاءِ، بدين شهر ۾ ”لاڙ ميوزيم“ به قائم ڪيو
ويو آهي، جنهن ۾ ضلعي جا قديم آثار ۽ عجائبات گڏ ڪيا ويا آهن. هن ضلعي بابت ”لاڙ جي
ادبي ۽ ثقافتي تاريخ“ ڊاڪٽر غلام علي الانا جو مشهور ۽ جامع ڪتاب آهي. ’اعلان حق‘ ۽
’نواءِ لاڙ‘ هتان جون مشهور اخبارون آهن.



https://sd.wikipedia.org/wiki/%D8%A8%D8%AD%D8%B1%D9%8A_%D8%AC%DA%BE%D8%A7%D8%B2

سمنڊ ۾ هلندڙ جهازن کي -بحري جهاز- چيو ويندو آهي. انساني ارتقا دوران جڏهن انسان
وڌيڪ سمجهدار ٿيو ۽ ڪاٺيءَ کي پاڻيءَ ۾ ترندي ڏٺائين، ته پوءِ هو ڪاٺين ذريعي
دريائن ۽ سمنڊن ۾ ترڻ لڳو. -انسان- جيئن جيئن -ترقي- ڪندو ويو، تيئن هن ڪاٺين کي
گڏي کُڏ جيان ٻيڙيءَ جو بنياد وڌو ۽ -ان- تي ويهي سفر ڪرڻ لڳو ۽ -ان- ذريعي سامان
کڻڻ شروع ڪيائين. اهڙيءَ طرح -انسان- -ترقي- ڪري -ٻيڙي- ٺاهي. -تاريخ- مان -پتو-
پوي ٿو ته 6300 ق.م ۾ پهرين -ٻيڙي- ٺاهي ويئي، جنهن جا آثار ماهرن ڳوليا. 400 ق. م
۾ مصرين ڊگهين ٻيڙين ٺاهڻ جو رواج وڌو ۽ پوءِ سڙهن جو استعمال ڪيو. -ان- سان اهو
فائدو ٿيو، جو -ٻيڙي- درياءُ جي اوڀاري طرف به هلڻ لڳي. -ان- کان پوءِ جنگين ۾ به
-ان- جي اهميت وڌي وئي. واپار جي لحاظ سان پڻ ڪارائتي ثابت ٿي. 1200 ق. م ۾ يونانين
۽ فنيڪين، ميڊيٽيرين سمنڊ تي قبضو ڪري وڏن ٻيڙن سان واپار شروع ڪيو. جڏهن ته 100 ق.
م ۾ رومين هڪ وڏو بحري -ٻيڙو- ٺاهيو هو. جنهن جي ڊيگهه 180 فٽ ۽ ويڪر 45 فٽ هئي.
سنڌو -تهذيب- جي آثارن مان پڻ -پتو- پوي ٿو ته تڏهوڪي دور ۾ به سنڌي ماڻهن جو ٻيڙن
ذريعي پرانهن ملڪن سان واپاري رستو هو. 1736ع ۾ ٻيڙيءَ جي اهميت ۾ واڌارو ٿيو ۽
-ان- کان پوءِ ته فرانس ۽ برطانيه ۾ ٻيڙين ٺاهڻ جون ڪمپنيون کلي پيون. رابرٽ فلٽن
ارڙهين صديءَ ۾ تارپيڊو ۽ آبدوزي جهاز تيار ڪيا. هاڻوڪي دؤر ۾ پاڻيءَ جا جهاز
مسافرن ۽ واپار لاءِ ڪارامد ذريعو آهن. -ان- کان سواءِ فوجي سگهه لاءِ به -بحري
جهاز- ڪتب اچن ٿا، جنهن جو مثال پهرين ۽ ٻي مهاڀاري لڙائي آهي.



https://sd.wikipedia.org/wiki/%D8%A8%D8%AC%D9%84%D9%8A_%DA%AF%DA%BE%D8%B1

بجليءَ جي وڌندڙ کپت کي نظر ۾ رکندي. -ان- ڳالهه جي سخت ضرورت محسوس ٿي ته بجليءَ
کي وڏي پئماني تي محفوظ ڪري اُن کي ضروت -آهر- استعمال ڪجي، اُن مقصد جي پورائي
لاءِ -جنوري-، 1882ع ڌاري لنڊن ۾ دنيا جو پهريون -بجلي گهر- قائم ڪيو ويو. ساڳئي ئي
سال نيويارڪ شهر ۾ به -بجلي گهر- قائم ٿيو. ٻنهي -بجلي- گهرن ڊائريڪٽ ڪرنٽ سسٽم
(D.C) تحت ڪم ڪرڻ شروع ڪيو، اُن کان پوءِ، 1890ع جي شروعات ڌاري ”لافن پاور
-اسٽيشن- -جرمني-، Lauffen Power Station Germany پاران A.C ”الٽرنيٽنگ ڪرنٽ سسٽم“
جنريٽر ٺاهيو ويو. سنڌ ۾ 1922ع ڌاري سکر ۾ -بجلي گهر- قائم ڪيو ويو، جيڪو 1962ع
تائين سکر شهر ۽ قدري آسپاس جي علائقن جون ضرورتون پوريون ڪندو رهيو. پر -پاڪستان-
جي قيام کان پوءِ نون ڪارخانن کلڻ ڪري شهر ۾ بجليءَ جو کاپو وڌڻ لڳو، تنهن ڪري مارچ
1962ع ۾ ڪولمبو پلان موجب ٿرمل پاور جي تعمير لاءِ معاهدي تي صحيحون ٿيون. هن رٿا
موجب -اتر- سنڌ جي مکيه شهرن سان گڏ سوين ننڍن ننڍن ڳوٺن ۾ -بجلي- مهيا ڪئي وئي
آهي. -پاڪستان- جي سڀ کان وڏي -بجلي گهر- گڊو ٿرمل جو تعميراتي ڪم، 1969ع ۾ شروع
ٿيو ۽ 1980ع تائين هن -بجلي گهر- 439 ميگا واٽ تائين -بجلي- پيدا ڪرڻ شروع ڪئي ۽
اڄڪلهه هتان 1655 ميگا واٽ -بجلي- پئدا ڪئي وڃي ٿي. سنڌ ۾ موجود -بجلي- گهر: (1)
ڄامشورو پاور جنريشن ڪمپني (GENCO-I). هي -بجلي گهر- حيدرآباد کان 18 ڪلوميٽر جي
مفاصلي تي دادو روڊ تي، سنڌو درياهه جي ساڄي ڪپ تي واقع آهي، جنهن ۾ 4 يونٽ آهن. هن
-بجلي گهر- مان 850 ميگا واٽ -بجلي- پئدا ڪئي وڃي ٿي. (2) سينٽرل پاور جنريشن ڪمپني
(GENCO-II) گڊو، جيڪو ضلعي جيڪب -آباد- ۾ گڊو -بئراج- وٽ واقع آهي. جنهن مان 1655
ميگا واٽ -بجلي- پئدا ڪئي وڃي ٿي.

(3) لاکڙا پاور -اسٽيشن- (GENCO-IV)، کاڻوٺ، ضلعي دادو ۾ واقع هن -بجلي گهر- ۾ 50
ميگا واٽ جا 3 يونٽ 150 ميگا واٽ تائين -بجلي- پئدا ڪري سگهن ٿا.



https://sd.wikipedia.org/wiki/%D8%A8%D8%A7%D8%B2

باز نالي پکي جا ڪافي قسم آهن۔ هي هڪ سهڻو ۽ رعبدار پکي آهي. باز پنهنجي ڦڙتي، تيز
نظر ۽ مٿاهين اڏام جي ڪري مشهور آهي.

ھڪ قسم جو شڪاري پکي، جيڪو پکين جو -بادشاهه- ليکيو وڃي ٿو. سِرڻ ۽ عقاب وغيره جي
نسل سان لاڳاپيل آهي. نهايت تيز اُڏامندو آهي. هِن جا پر وڏا ۽ زور -ڀريا- ٿين ٿا،
جنهنڪري ڪڏهن ڪڏهن تمام مٿي اڏامي، ٽِڪ ٻَڌي بيهي رهندو آهي. هن جا چنبا تکا ۽ چهنب
مُڙيل ٿيندي آهي. هيءُ پرديسي پکي آهي، جيڪو -پاڪستان- جي -اتر- وارن جبلن مان اچي
ٿو. چترال، سوات، هندوڪش ۽ قراقرم جبلن مان -باز- اونهاري گذرڻ بعد سيپٽمبر ڌاري
سياري ۾ شڪار سانگي سنڌ ۾ ايندو آهي. سنڌ ۾ گهڻو ڪري ڪوهستان، -ٿر- ۽ لاڙ جي علائقن
۾ رهندو آهي، مند ختم ٿيڻ تي پنهنجي ملڪ ڏانهن موٽي ويندو آهي، -جتي- هن کي شڪار
ملي ويندو آهي. هن جو شمار اڻ لڀ پکين ۾ ٿئي ٿو. قد بُت ۽ شڪل شبيهه ۾ سرڻ جهڙو
ٿئي. هيءَ ڪانگ، ڪٻر، جهرڪيءَ، ڳيري، -تتر-، تُلور، پاريهر، ڪبوتر، هرڻن، ننڍن
ڇيلن، گهيٽن، سَهَن ۽ ڍانڍي پکين جو شڪار گهڻي انداز ۾ ڪندو آهي. -باز-، بنيادي طرح
هڪ خاص جنس جو نالو آهي، پر سنڌ ۾ آڳاٽي وقت کان هن پکيءَ جي مختلف جنسن لاءِ ”اسم
جنس“ طور استعمال ٿيو. ’-باز-‘ اصل ۾ ماديءَ جو نالو آهي، جنهن جو نر ”ذُرو“
(-جده-) ٿيندو آهي، پر سنڌ ۾ -باز- کي نر جي مفهوم ۾ ئي ڪم آندو ويندو آهي. ضلعي
دادوءَ جي تعلقي جوهيءَ ۾ گهڻا ماڻهو هن پکيءَ کي هاسيڪار ۽ گهڻي ناڻي تي هَٿ ڪري،
پالين ۽ پوءِ اُن جي هٿان ننڍن پکين جو شڪار ڪرائي خوش ٿا ٿين. هن پکيءَ جو گوشت نه
کائبو آهي. اُن کي فقط شوق خاطر پالبو آهي. -باز- جي مختلف قسمن ۾ ڪن جا کنڀ ننڍا
ته ڪن جا وڏا ٿين. هن جي نظر تکي ٿيندي آهي. سنڌ ۾ عُموماً سياري جي مند ۾ پکين جو
شڪار ڪَرڻ ايندو آهي. بازن جا ٻه وڏا قسم آهن: گلاب چشم ۽ سياهه چشم. گلاب چشم يعني
ڳاڙهين اکين واريون ٽي جنسون نر ۽ مادي هن طرح ٿين. (1) -باز- (مادي)، زُرو (نر)،
(2) باشو(مادي)، -بشين- (نر)، (3) شڪرو (مادي)، چپڪ (نر). جڏهن ته سياه چشم يعني
ڪارين اکين وارن ۾ پنج جنسون ٿين (1) چرخ (مادي)، چرغيلو (نر)، (2) لغڙ (مادي)،
جهڳڙ (نر)، (3) بحري (مادي)، بحري ٻچو (نر)، (4) شاهين (مادي)، شهنجو، ڪوهيلو (نر)،
(5) تُرمڇي، يا چُرمچي (مادي)، چٽوئو (نر). سنڌ ۾ -باز- جي قسمن ۾ سينچاڻو ۽ ملهالو
به شامل آهن.



https://sd.wikipedia.org/wiki/%D8%A7%DB%8C%D8%B1%D8%A7%D9%86

ايران ايشيا کنڊ جو مشهور ملڪ، جنهن جي اتر ۾ قفقاز ۽ پاڪستان؛ اڀرندي ۾ افغانستان
۽ پاڪستان؛ ڏکڻ ۽ اولهه ۾ عربي سمنڊ ۽ ايراني نار ۽ الهندي طرف عراق ملڪ آهي. هن
وقت حڪومت جو گاديءَ وارو شهر ’تهران‘ آهي، جڏهن ته ملڪ جي ٻين مشهور شهرن ۾
اصفهان، شيراز، تبريز ۽ مشهد شامل آهن، جيڪي مختلف وقتن تي، ايران جا دارالحڪومت
رهيا آهن. اتر ۽ اولهه وارا حصا، جابلو ايراضيءَ وارا آهن؛ اتر ڏانهن، ’لبرز‘ ۽
’دماوند‘ اتانهيون جابلو چوٽيون آهن. ايران جو گهڻو حصو صحرائي (رڻ پٽ) آهي. هڪڙي
ريلوي لائين، ايراني نار کان هلي قزوين سمنڊ تائين ويندي آهي؛ ٻي مشهد کي تهران سان
ملائي ٿي. سڄي ملڪ ۾ رستن جو ڄار وڇايل آهي. هتي ميوو جام ٿيندو آهي، خاص ڪري
انگور، بادام، صوف ۽ شفتالو وغيره جام پوکبا آهن. ڪڻڪ، چانور، تماڪ ۽ پُست جي ڏوڏي
پڻ پوکبي آهي. ملڪ جي آمدني جو وڏو ذريعو تيل (پيٽرول) آهي.

1921ع ۾ ايران کي فوجي انقلاب جو منهن ڏسڻو پيو. رضا شاهه پهلوي، هڪ فوجي آفيسر
ايران تي قبضو ڪيو. ساڻس سيم ضياءُ الدين تباتاني پڻ شامل رهيو. 1925ع ۾ رضا شاهه
ايران جو بادشاهه بڻجي پهلوي خاندان جو بنياد رکيو. هن قوميت،فوجي آمريت، معتدل
مزاجي ۽ ڪميونزم مخالف عنصر کي ملائي ملڪ ۾ معاشي سڌارا، انتظامي سڌارا ۽ معاشرتي
سڌارا آندا، پر هن جي جدت پسندي تي گهڻي تنقيد ڪئي ويئي. ان کان سواءِ هن تي ڪرپشن
جا ڪافي الزام لڳا. هن تي اهو به الزام لڳو ته هن خاص پوليس جوڙي مخالفن تي بدترين
تشدد ڪيو آهي. 19 آگسٽ 1953ع تي سندس پٽ محمد رضا شاهه پهلوي اقتدار ۾ آيو، جڏهن ٻي
جنگ عظيم هلي رهي هئي ته محمد رضا شاهه پهلوي به ڪافي سڌارا آندا، جن ۾ جديد رستن
تي ايران کي معاشي طور سگهارو بڻائڻ به شامل هو. تنهن هوندي به عوامي سطح تي انهن
سڌارن جو اثر ڪو نه پيو. هن تي اسلامي مذهبي تحريڪن ۽ ٻين سياسي گروهن وڏي تنقيد
ڪئي. جن ۾ آيت الله روح الله خميني سڀني کان اڳيان هو، جنهن کي 1963ع ڌاري گرفتار
ڪيو ويو. شاهه محمد رضا پهلوي، حسن علي منصور جي اڳواڻي ۾ سواڪ (SAVAK) نالي هڪ
تنظيم ٺاهي ته جيئن مخالفن سان منهن ڏئي سگهجي. هن تنظيم ٻن سالن جي اندر سياسي
مخالفن ۽ سياسي قيدين جا وڏي تعداد ۾ ماڻهو ماري ڇڏيا ۽ ڪيترن کي تشدد جو نشانو
بڻايو. 1964ع کان ماڻهو آيت الله روح الله خميني کي پنهنجو سياسي اڳواڻ سمجهڻ لڳا.
1970ع تائين خميني کي ڪافي پٺڀرائي حاصل ٿي وئي. 1971ع ۾ عراقايران جنگ لڳي. 1973ع
۾ شاهه ايران تيل کي حڪومتي قبضي ۾ وٺي ڇڏيو. 1973ع ڌاري عربن جو ساٿ نه ڏنو، پر هن
تيل جون قيمتون به وڌائي ڇڏيون. ايران ۽ عراق جي سرحدن جو فيصلو 5 مارچ 1975ع تي
ٿيو. 1977ع ۾ آمريڪي صدر جمي ڪارٽر جي چوڻ تي شاهه ايراني ڪن قيدين کي آزاد ڪيو ۽
ريڊ ڪراس کي اجازت ڏني ته هو ڀلي قيدين جو جائزو وٺن. انهيءَ وچ ۾ مجاهدين خلق ۽
رستا خز نالي سياسي پارٽين ايران ۾ پنهنجا پير پختا ڪري ورتا. هنن شاهه جي کليل
مخالفت ڪرڻ شروع ڪري ڏني. ساڳي سال مشهور اسلامي اڳواڻ علي شريعتي سواڪ جي تشدد سبب
مارجي ويو. هي ايران جو تمام مشهور اڳواڻ هو، جنهن ڪري شريعتي جي پوئلڳن ۾ شاهه جي
خلاف ڪاوڙ پيدا ٿي. ساڳي سال خمينيءَ جو پٽ مصطفيٰ هڪ حادثي ۾ مارجي ويو. ماڻهن ۾
اڃا غصو وڌيو ۽ خمينيءُ سان همدرديون ٿيون. جنوري 1978ع ۾ ايران ۾ اسلامي انقلاب
آيو. محمد رضا شاهه کي هٽائي اسلامي ريپبلڪ ايران جي نالي سان ملڪ تي آيت الله روح
الله خمينيءَ جو قبضو ٿيو. خميني ملڪ جي ڪاروبار هلائڻ لاءِ هڪ سپريم ڪائونسل قائم
ڪئي. پهرين فيبروري 1979ع ۾ آيت الله خميني، جيڪو ملڪ بدري جي زندگي گذاري رهيو هو
واپس تهران پهتو ته سندس شاندار استقبال ڪيو ويو ۽ شاهه محمد رضا پهلوي کي ملڪ ڇڏڻو
پيو. آيت الله روح الله خميني 1979ع کان سپريم ليڊر آف ايران جي اڳواڻ طور پنهنجي
وفات تائين خدمتون سرانجام ڏيندو رهيو. سندس دور ۾ ملڪ ۾ اسلامي نظام جو نفاد ٿيو.
آيت الله خمينيءَ جي وفات 3 جون 1989ع ۾ ٿي. هن وقت به ڪجهه ضروري ترميمن سان ايران
۾ اسلامي نظام نافذ آهي، جڏهن ته هن وقت ملڪ جو صدر محمود احمدي نجاد آهي، جيڪو
ڪاميابي سان پنهنجو مدو پورو ڪرڻ بعد هڪ دفعو وري 2009ع جي اليڪشن ۾ ڪامياب ٿيو آهي
.



https://sd.wikipedia.org/wiki/%D8%A7%D9%BE%D9%86%D8%B4%D8%AF

هندن جي مذهبي ڪتابن ويدن جي آخري ڀاڱن کي -اپنشد- نالو ڏنو ويو آهي، -جن- جو تعداد
ڏيڍ سؤ کان مٿي آهي. ستين صدي عيسويءَ جي مشهور هندو مفڪر شنڪر -آچاريه- ۽ يارهين
صديءَ جي رامانج ۽ رامانند، اپنشدن تي نهايت اعليٰ پايي جون شرحون لکيون. اپنشدن جو
فلسفو گهڻي ڀاڱي داخلي ۽ باطني نوعيت جو آهي. -ان- کان سواءِ قديم ويدن جي گهڻين
هستين جي برخلاف، اپنشدن ۾ هڪ هستيءَ -برهما- (Brahma) ۽ آتِما جو ذڪر ملي ٿو. هڪ
اندازي موجب -اپنشد- ڇهه سؤ سال قبل مسيح ڌاري -تصنيف- ڪيا ويا. ويدن جي آخري يا
انت ۾ اچڻ جي ڪري انهن جي تعليمات کي ’ويدانت‘ جو نالو به ڏنو ويو آهي. ويدن موجب
-انسان- جو عمل يا ڪرم وڏي اهميت رکي ٿو، پر اپنشدن جو سارو زور فڪر ۽ سوچ تي آهي.
سنڌيءَ ۾ پرماند ”-اپنشد- سار“ نالي ڪتاب لکيو هو، جنهن ۾ اپشندن جو تت ڏنل آهي. هي
ڪتاب سنڌ پرنٽنگ پريس شڪارپور مان 1943ع ۾ ڇپيو، ساڳيءَ ريت ڄيٺمل پرسرام گلراجاڻي
جو هڪ ڪتاب ”-اپنشد- گيان“ (ترجمو) پڻ ساڳئي دور ۾ ڇپيو هو.



https://sd.wikipedia.org/wiki/%D8%A7%D9%BA

اٺ Camel Dromedery/Camels Dromedarious دنيا ۾ اُٺ جي ڪٽنب جون ڪُل چار جنسون آهن،
جن ۾ ڏکڻ آمريڪي وڪونا Vicuna ڪل ڊيگهه 1.5 (5 فٽ)، لاما Guanaco ڪل ڊيگهه هڪ کان
2.1 ميٽر (3 کان 7 فٽ ) ٿئي ٿي. انهن جنسن کي ٿوها ڪونه ٿين. البته باختري اٺ
(Camelus Bactrainus) کي ٻه ٿوها آهن. هن وقت هي دنيا جو واحد اُٺ آهي جيڪو اڃا به
جهنگلي ماحول ۾ ملي ٿو. ٻن ٿوهن وارو اُٺ سڀ کان پهرين 3500 سال اڳ پالتو ٿيو پر
اڃا به ڪي باختري اُٺ جهنگلي آهن. ان کان سواءِ باقي سڀ جنسون پالتو ٿي چڪيون آهن.
هڪ ٿوهي اٺ Camel Dromedarius هندستان ۾ راجستان جي صحرا کان وٺي سنڌ، بلوچستان،
ايران، عرب دنيا ۽ آفريڪا جي اوڀر ۽ اترين علائقن ۾ پالتو جانور طور ملي ٿو. اهو اٺ
صحرا ۾ جهنگلي جيوت طور باقي نه بچيو آهي. هن جانور صحرائي زندگيءَ مطابق پاڻ کي
مڪمل طرح ٺهڪائي ڇڏيو آهي. اٺ پنهنجي ٿوهي ۾ چرٻيءَ جو ذخيرو استعمال ڪندو آهي.
جڏهن پاڻيءَ ۽ خوراڪ جي اڻاٺ هجي، تڏهن اهو جسم جو وزن 40 سيڪڙو تائين وڃائيندو آهي
۽ ٻين پالتو جانورن جي ڀيٽ ۾ (ٿڌين حالت ۾ پاڻي پيئڻ کان سواءِ ڇهه ست مهينا) وڌيڪ
زندهه رهي سگهي ٿو.

دَوڪ: پنجن کان ڇهن سالن جي عمر وارو اُٺ، انهيءَ عمر ۾ کيس هيٺين ڄاڙيءَ ۾ ٻه ڏند
نڪرندا آهن.

ڍاٽِي: اٺ جو هيءُ نسل ’ڍٽِ‘ پاسي ٿيندو آهي. قدآوار ۽ بارگير ٿيندو آهي. مَهري اٺ
به ڍاٽي ڀلا ٿيندا آهن. پنڌ ۾ هيءُ اُٺ تکو آهي. هڪ روايت مطابق راڻو رات وچ ۾ 100
ميل ڪري مومل وٽ ايندو هو، جو سندس اٺ به ڍاٽي هو.

ٻسَرو: هيءُ به ڍاٽي اٺ جو قسم آهي، جيڪو بار کڻڻ ۽ گاڏن ڇڪڻ ۾ سٺو ثابت ٿيندو آهي.
ٻسري مهريءَ کي ڪوبه ڪونه وٺندو.

خار: هيءُ اُٺ ٻن ناميارن نسلن مان پيدا ڪرائيندا آهن. اهي خار باز اٺ ويڙهاڪ ٿيندا
آهن ۽ ڏنگا اٺ سڏبا آهن.

لاڙي اٺ: شاهبندر ۽ ساڪري ۾ جام آهن. سامونڊي ڪنارن تي مڪران تائين لاڙي اٺ ملن ٿا.
هي اُٺ اڪثر ڳاڙهي رنگ جا ٿيندا آهن ۽ بارگير آهن.

ڪاڇي اُٺ: هيءُ جابلو اٺ ڏاڍا مضبوط آهن، لڪ لتاڙيو وڃن. ننڍي هوندي کان پٿرن تي
ڊُڪي ڊُڪي اُنهن جا پير مضبوط ٿيندا آهن.

لوگو بروهڪو: هيءُ به جابلو اٺ جو هڪ قسم آهي. هن جو مٿو بي ڊولو ٿيندو آهي. مستيءَ
۾ مالڪ سان به وڙهندو آهي.

اُٺ کي انڊ ٻڌڻ: نئون اٺ جڏهن سَهُو ڪبو آهي، ته -ان- کي سوار ٿوهيءَ ۾ نوڙي يا رسو
ڦاسائي، اٺ جي پوئين پٺيءَ ڏي ٿورو رسو ڇڪي، ان ۾ رلي وجهندا آهن، اها ڄڻ پٺتي ڪِرڻ
کان ٽيڪ هوندي آهي، ان کي ’اِنڊَ‘ چوندا آهن.

ٻنڊ: ٻن ماڻهن جي چڙهڻ لاءِ ساڳي طرح اڳيان پويان ٿوهي ۾ رسا وجهي ٺاهيندا آهن.
اهڙيءَ طرح اڳينءَ کي اِنڊَ پوئينءَ کي چون ٻِنڊَ. اٺ جي مهار ۾ هيٺيون شيون پيل
هونديون آهن، جن سان اُٺ کي مرضيءَ مطابق هلائبو آهي:

ناڪيلي: ٽامي يا لوهه جي ٺهيل، جنهن جي هيٺئين پاسي کي پئسي جيترو گول رکندا آهن.
ٽُنگر پئسي جيتري مٿي چوٽِي هوندي اٿس، جنهن ۾ چمر وجهي ٻَڌبو آهي.

لاٽي: ڪاٺ جي ناڪيليءَ کي ’لاٽي‘ چئبو، اٺ جي نڪ ۾ وجهبي آهي ۽ مهار جي چمر وجهبي
اٿس.

چمر: مهار جي اڳئين پاسي ڇَههَ اَٺَ آڱر ٻِٽو سڳو ٻَڌبو آهي، جيڪو لاٽيءَ جي نڪ ۾
پيل سڳيءَ يا هڏتريءَ ۾ وجهبو آهي.

هڏ تر يا هڏ تري: ڏنگي اُٺ کي مڃائڻ لاءِ اُٺ جي نڪ کي ٿلهي سئيءَ سان ٽوپي، سڳو
اندر لنگهائي -ان- کي ڳنڍ ڏئي، -ان- سڳي جي وچان چمر لنگهائي اُٺ کي مڃائبو آهي.
اُٺ کي چانديءَ جي مڻين جون ڳانيون به وجهبيون آهن. نڪ جي مهار ۾ به (فقط سينگار
لاءِ) گل وجهبا آهن. نُختو به اُٺ کي وجهبو آهي.

اُٺ جو آواز: اُٺ جي آواز کي اُٺ جو ’رڙڻ‘ چوندا آهن، جيئن محاورو آهي ته ’اُٺ کي
لوڻ وجهه ته به رڙي ۽ کنڊ وجهينس ته به رڙي‘. شاهه لطيف چيو آهي ته:

حڪيمن جو چوڻ آهي ته طبي لحاظ کان اُٺ جو گوشت، گرم خشڪ اثر رکي ٿو. ڪيترين بيمارين
کي فائدو ڏئي ٿو. اُ چاريندڙ کي سنڌيءَ ۾ اوٺار چئبو آهي.



https://sd.wikipedia.org/wiki/%D8%A7%D9%8A%DA%8A%D9%88%D8%B1%DA%8A_%D8%B3%D8%B9%D9%8A%D8%AF

ايڊورڊ سعيد (انگريزي ٻولي: Edward Said)، يروشلم جي هڪ خوشحال عيسائي گهراڻي ۾
پهرين نومبر 1935ع تي جنم ورتو. ان وقت فلسطين برطانيا جي راڄ هيٺ هو. هي ابتدا ۾
يروشلم، قاهره ۾ رهيو ۽ پوءِ ننڍي عمر ۾ ئي وڃي آمريڪا ۾ رهيو ۽ اتي تعليم وٺڻ لڳو،
هن گريجوئيشن ۽ ماسٽرس پرسٽن يونيورسٽيءَ مان ڪئي ۽ ڊاڪٽريٽ جي ڊگري هارورڊ
يونيورسٽيءَ مان ورتي، جنهن دوران هن آرٽ، ادب ۽ ميوزڪ سان دلچسپي رکڻ سان گڏ
فلسطيني سياست ۽ جدوجهد ۾ عملي قدم وڌايو. هن پنهنجي آتم ڪهاڻي- (Place out of)
سميت ويهن کان وڌيڪ ڪتاب لکيا، جن ۾ فلسطين جي تاريخ، موسيقي کان وٺي وچ اوڀر ۽
فلسطين جي آزاديءَ لاءِ ٿيندڙ جدوجهد جهڙا موضوع شامل هئا، پر جنهن ڪتاب کيس سڀ کان
وڌيڪ شهرت ڏني، اهو 1978ع ۾ شايع ٿيندڙ Orientatism، (مشترقيت) هو، هيءُ ڪتاب نيشنل
بوڪ اوارڊ لاءِ به نامزد ٿيو، ان کانسواءِ سندس ٻين اهم ڪتابن ۾ هيٺيان اهم آهن:

سندس ڪتاب دنيا جي 24 ٻولين ۾ ترجمو ٿي ڇپجي چڪا آهن.ايڊورڊ سعيد ڪولمبيا
يونيورسٽيءَ ۾ انگريزي ادب جو پروفيسر هو. کيس فڪري محاذ تي فلسطيني ڪيس جو سگهارو
نمائندو ڄاتو وڃي ٿو. فلسطين جي آزاديءَ بابت قومي ڪائونسل جو نمائندو به رهيو آهي،
پر جيئن ئي ياسر عرفات اوسلو هيٺ اسرائيل سان امن ٺاهه ڪيو ته هن نه رڳو قومي
ڪائونسل تان احتجاج طور استعيفا ڏني، پر اوسلو ٺاهه کي هن غلاميءَ کان وڌيڪ بدتر
ڄاڻايو. هن ”ڊان“ اخبار ۾ به ڪالم لکيا. ايڊورڊ سعيد اهڙو تاريخدان هو، جيڪو هڪ ئي
وقت سنگيت ناٽڪ پيانو وڄائڻ جو ماهر هو، هو آمريڪا جي ساڄي ڌر لاءِ هڪ اهڙي نفرت
آميز شخصيت رهيو، جنهن کي ڪجهه نقادن (Terror Professor of) (دهشت جو پروفيسر) جهڙي
خطاب سان به نوازيو. ايڊورڊ 9 سيپٽمبر واري واقعي کان هڪ مهينو پوءِ مشهور آمريڪي
پروفيسر ۽ نظريي دان سيموئل هنگٽن جي ٿيوري The Clash of Civilization (تهذيبن جو
ٽڪراءُ) کي The Clash of Ignorance (جاهليت جي ٽڪراءُ) سان ڀيٽيو، ان واقعي کان
پوءِ آمريڪي اخبار The Nation ۾ West v/s East (اولهه باقي دنيا) جي مقابلي ۾ سرد
جنگ واري تصوير جي بنياد تي گڏيل ”تهذيبن جي ٽڪراءُ“ واري نظرئي جي هن چڱي نموني
ڇنڊڇاڻ ڪئي. ايڊورڊ سعيد 25 سيپٽمبر 2003ع تي ڪينسر وگهي آمريڪا ۾ وفات ڪئي، سندس
آخري ڪـتـاب (On Late Style) آهي، جيڪو سندس وفات کانپوءِ 2006ع ۾ ڇپيو.



https://sd.wikipedia.org/wiki/%D8%A7%D9%8A%D8%B1%D8%A7%D9%86%D9%8A_%D8%A7%D9%86%D9%82%D9%84%D8%A7%D8%A8

امام خميني (آيت الله روح الله خميني) جيڪو ايران جو وڏو عالم هو جنهن ايران جي
پهلوي شهنشاه ۽ ان جي غير محب وطن ۽ عوام دشمن حڪومت سان ٽڪر کائي ملڪ ۾ انقلاب
آندو ۽ ان ملڪ جو سپريم ليڊر ٿي، جنهن مثالي سادگي واري زندگي ۾ رهيو ان جو اڄ جي
دؤر ۾ جواب ناهي. ايران جا صدر به اصولن تي اٽل، سادگي جي زندگي، ايران ۽ ان جي
عوام جي خدمت ڪري ايران ۽ اسلامي دنيا ۾ مشهور آهي ۽ آمريڪا جهڙي سپر پاور جي پرواه
نه ڪندي هن نيوڪليئر پاور جي معاملي ۾ کتا جواب ۽ يهودي لابي خلاف بي ڊپا بيان ڏيڻ
ڪري مغرب ۾ به ڄاتو سڃاتو وڃي ٿو.

آيت الله خامنائي سپريم ليڊر ٿيڻ کان اڳ، امام خميني جي ڏينهن ۾ ۱۹۸۱ کان ۱۹۸۹
تائين ايران جو صدر ٿي رهيو. اسلامي انقلاب بعد ايران جا هيستائين ست صدر ٿي چڪا
آهن جيڪي هن ريت آهن:



https://sd.wikipedia.org/wiki/%D8%A7%D9%88%D8%AA%D8%A7%D8%B1

اوتار (Avatar) جي معنيٰ خدا جي طرفان لاٿل هجڻ آهي، پر هندو مت ۾ اڪثر ڪري اوتارن
کي خدا (ڀڳوان) کان الڳ بشر نه بلڪه پاڻ خدا جو ئي روپ قرار ڏنو ويندو آهي، يعني
ڀڳوان پاڻ ڪنهن شڪل وارد ٿيندو آهي. ان ڪري اهو نظريو اسلام، عيسائيت ۽ يهوديت جي
نبوت واري تصور کان گهڻو مختلف آهي.

هندن جي عقيدي موجب وشنوءَ جو ڪنهن جسم يا روپ ۾ ظهور. وشنو اهڙو منظم ديوتا آهي،
جيڪو دنيا جي پالنا (پرورش) ۽ حفاظت ڪري ٿو. ڪڏهن ڪڏهن اهو هن دنيا ۾ پيدا ٿي، -ان-
جي انتظام ۾ خرابيءَ کي دور ڪرڻ لاءِ -ان- ۾ دخل ڏيئي، -ان- کي درست ڪري ڇڏيندو
آهي. ان کي ”اوتار“ چوندا آهن. اهڙيءَ طرح هن وقت تائين نَوَ (9) اوتار اچي چڪا
آهن، جن جا نالا مَڇ، ڪڇئون، وره، نرسنگهه، پرشورام، واتن، رام، ڪرشن ۽ ٻُڌ آهن.
انهن اوتارن نهايت ڏکئي وقت ۾ ظاهر ٿي، دنيا کي سڌاري ۽ ترقيءَ جي راهه تي هلايو.
هندو انهن اوتارن جي عبادت به ڪندا آهن ۽ انهن جي نالن سان مندر ٺهرائيندا آهن.
ڪرشن مهراج گيتا ۾ چيو آهي ته ”جڏهن ڌرم تي زوال اچي ٿو ۽ بَد انسان نيڪين تي غالب
پئجي، انهن کي هرطرح جي تڪليف پهچائيندا آهن ۽ اَپ ڌرم کي واڌي ملي ويندي آهي ته
آءٌ ڪنهن نه ڪنهن شڪل ۾ ظاهر ٿي ويندو آهيان. سچي جي حفاظت، ڪج رويءَ جي تباهي ۽
ڌرم کي مضبوطيءَ سان قائم ڪرڻ لاءِ مختلف زمانن کان -اوتار- جو ويس وٺندو آهيان.“



https://sd.wikipedia.org/wiki/%D8%A7%D9%86%DA%AF%D9%88%D8%B1

انگور هڪ ٻوٽي ۽ انجي ميوي جو نالو آهي. هي ٻوٽو ويڙهي جي صورت ۾ وڌندو آهي ۽ هن جو
ميوو ڇينگن جي صورت ۾ هوندو آهي. هڪ ڇينگي ۾ 6 کان 300 انگور جا داڻا ٿي سگھن ٿا.
انهن کي هن حالت ۾ به کائي سگھجي ٿو يا وري هن مان شربت، جيلي، شراب  ۽ ٻجن مان تيل
به ٺاهي سگھجي ٿو. انگور جڏهن سڪي ويندو آهي ته ان مان ڪشمش ٺاهي ويندي آهي.
پاڪستان جي صوبي خيبرپختونخواه جي ضلعي چترال جي وادي ڪالاش ۾ انگور مان ديسي شراب
به ٺاهيو ويندو آهي.

هڪ قسم جو ميوو، جيڪو انگورن جي ول ۾ ٿيندو آهي. اِن جا داڻا کجور جيترا يا کجور
کان ننڍا ٿين. هي ميوو جابلو ايراضيءَ ۾ ٿيندو آهي. هن جي پوک -بلوچستان- ۽
-پاڪستان- جي اُتر واري علائقي ۾ ٿيندي آهي، -جتي- قديم دور کان ٿيندي اچي ٿي.
-تازي- ميوي کي ”-انگور-“ سڏين ۽ سڪل انگورن کي ”مُنقا“ ۽ ”ڪشمش“ چئبو آهي. -انگور-
دل، دماغ، جگر ۽ بڪين کي طاقت پهچائين ٿا. -انساني جسم- ۾ حرارت عزيزي پيدا ڪندڙ
آهن. قدرت هنن ۾ پوٽاشيم، ڪئلشيم، فاسفورس جي لوڻياٺ کان سواءِ وٽئمن اي، بي، ڊي به
شامل ڪيا آهن. انگورن مان بهترين شراب ٺهندو آهي. قرآن شريف ۾ به انگورن جو ذڪر آيو
آهي. نبي سڳوري صلي -الله- عليه وسلم -جن- به انگورن کي پسند ڪيو آهي. انگورن جا
ڪيترائي قسم آهن، -جن- مان شنڊوخاني (سُندرخاني)، حسيني، وڏو -تور-، مسقط مشهور
آهن.



https://sd.wikipedia.org/wiki/%D8%A7%D9%86%DA%8A%D9%84%D9%BA

انڊلٺ (انگريزي ٻولي: Rainbow، (اردو: دھنک)) فطرت جو هڪ مظهر آهي۔جنهن ۾ بارش يا
مينهن (برسات) کان بعد فضا ۾ موجود پاڻيءَ جا قطرا هڪ منشور جيطرح ڪم ڪندا آهن۔
جڏهن انهن منجهان سج جون شعائون گزرنديون آهن ۽ اهي گزرڻ هي بعد ست رنگن ۾ بدلجي
ويندي آهي ۽ ائين آسمان جي مٿان هڪ سترنگي ڪمانَ يا انڊلٺ (مُڙيل) دھنڪ بڻجي ويندي
آهي۔ انکي قوس و قزح به ڇوندا آهن۔

انڊلٺ جا هي ست رنگ سرخ يا ڳاڙهو (Red)، مالٽائي, گيڙو يا نارنگي (Orange)، پيلو يا
ڦِڪو (Yellow)، سائو (Green)، نیرو (Blue)، ڄامنئي (Indigo) ۽ گهاٽو نیرو (Violet)
شامل آهن۔

انڊلٺ اس وقت نظر آتی ہے جب بارش کے قطرے فضا میں ہوں اور سورج کی روشنی دیکھنے
والے کے پیچھے سے چھوٹے زاویے سے آرہی ہوں۔ زیادہ خوبصورت دھنک اس وقت بنتی ہے جب
آدھے آسمان پر بادل ہوں اور آدھا آسمان صاف ہو اور دیکھنے والے کے سر پر بھی آسمان
صاف ہو۔ دھنک کے آبشاروں اور فواروں کے گرد بننے کے مواقع زیادہ ہوتے ہیں۔ شعاع کا
قطرے میں داخل ہونا، مڑنا، منعکس ہونا، پھر مڑنا اور سات رنگوں میں بٹنا

قوس و قزاح ۾ رنگن جو تعداد ست رنگ آهن ، جِن ۾ سرخ يا ڳاڙهو (Red)، مالٽائي, گيڙو
يا نارنگي (Orange)، پيلو يا ڦِڪو (Yellow)، سائو (Green)، نیرو (Blue)، ڄامنئي
(Indigo) ۽ گهاٽو نیرو (Violet) شامل آهن۔

برسات- کان پوءِ -آسمان- ۾ ظاهر ٿيندڙ ستن رنگن وارو آسماني -پٽو-. انڊلٺ ۾
ترتيبوار ست رنگ ٿيندا آهن: واڱڻائي، نيرو، اڇو، سائو، پيلو، ترنجي ۽ ڳاڙهو.
واڱڻائي رنگ مٿان ۽ ڳاڙهو رنگ هيٺيان ٿيندو اٿس. ٻيا رنگ انهن ٻنهي جي وچ ۾ هوندا
آهن. -انڊلٺ- جي سائنسي جوڙجڪ هيٺينءَ ريت آهي: مينهن وسڻ کان پوءِ وايومنڊل ۾
مينهن جي سنهي بوندار رهجي ويندي آهي، پوءِ جڏهن سج مان ايندڙ سفيد روشني، انهن
سنهين بوندن مان لنگهندي آهي ته اُن جا ست رنگ الڳ الڳ ٿي ويندا آهن. مينهن جون
بوندون گول هونديون آهن، تنهنڪري -انڊلٺ- جي شڪل به گولائيءَ ۾ هوندي آهي ۽ اها
ڪمان جي صورت ۾، اڌ گول وانگر نظر ايندي آهي. انڊلٺ عام طور تي -ان- صورت ۾ نظر
ايندي آهي، جڏهن سج پٺئين طرف ۽ پاڻيءَ جي ڦڙن جو ميڙ اکين جي سامهون هوندو آهي.
-انڊلٺ- ظاهر ٿيڻ لاءِ اهو لازمي آهي ته مينهن وسڻ کان پوءِ يڪدم سج نڪري اچي.
حقيقت ۾ -انڊلٺ-، سج جي ڪرڻن يعني روشنيءَ جي قدرتي ستن رنگن جي تقسيم آهي. انڊلٺ
کي هنديءَ وارا ”اندر ڌنش“ چوندا آهن. فارسيءَ ۾ هن کي ”قوس قزح“ ۽ انگريزيءَ ۾
”رين بو“ (Rainbow) سڏيندا آهن.



https://sd.wikipedia.org/wiki/%D8%A7%D9%86%D9%BD%D8%B1%D9%86%D9%8A%D8%B4%D9%86%D9%84_%D9%BE%D9%8A%D8%B3_%D8%A8%D9%8A%D9%88%D8%B1%D9%88

انٽرنيشنل پيس بيورو (International Peace Bureau-I.P.B ):هن -بين- الاقوامي تنظيم
جو بنياد سوئيٽزرلينڊ جي شهر برن ۾ 1891ع ۾ رکيو ويو. هن تنظيم جي قيام جو مقصد هڪ
اهڙو مرڪز وجود ۾ آڻڻ هو، جنهن وسيلي مختلف ملڪن ۾ امن لاءِ ٿيندڙ سرگرمين کي گڏيل
نموني -جاري- رکي سگهجي. هن تنظيم کي 1910ع جو نوبل -انعام- به ڏنو ويو. نوبل امن
-انعام- جي شروعاتي ڏهن سالن ۾ هن تنظيم کي ست ڀيرا -ان- -انعام- لاءِ نامزد ڪيو
ويو هو، پر جڏهن نوبل ڪميٽيءَ هن تنظيم جي خدمتن جو اعتراف ڪندي -انعام- ڏنو ته
-ان- کانپوءِ هن اداري جي ڪارڪردگي متاثر ٿيڻ لڳي. هن اداري جو قيام 1891ع ۾ روس ۾
ٿيل -ٽين- عالمي ڪانگريس جي ميمبرن جي ڪوششن جو نتيجي طور ٿيو هو، عالمي ڪانگريس جي
ميمبرن کي -ان- نڪتي تي متحد ڪرڻ ۾ فريڊرڪ -بيگر- (Fredrik Bager)، هاڊسن پريٽ
(Hodgson Pratt) ۽ چارلس ليمونيئر (Charles Lemonier) اهم ڪردار ادا ڪيو هو، اداري
جي بنيادي متن ۾ طئه ڪيو ويو هو ته هيءَ تنظيم: (1)سموري دنيا جي امن پسندن درميان
رابطي کي مضبوط بڻائيندي، (2) امن لاءِ ڪم ڪندڙن کي معلومات فراهم ڪئي ويندي، (3)
عالمي امن ڪانگريس لاءِ قراردادون تيار ڪرڻ کانسواءِ انهن تي عمل ڪرائڻ جو بندوبست
ڪندي.

قيام جي شروعاتي سالن ۾ هن تنظيم انهن نڪتن تي عملدرآمد ڪري امن جي تحريڪ ۾ هڪ
طاقتور آواز طور ڪم ڪيو. -جتي- به ڪنهن -جنگ- جو خطرو هوندو هو، اتي هي بيورو امن
لاءِ اپيلون موڪلڻ جو انتظام ڪندو هو، پر اڳتي هلي هيءُ طريقو گهڻو ڪارگر ثابت نه
ٿيو. قومن جي جماعت (League of Nations) ۽ پهرين -جنگ- عظيم کان پوءِ حڪومتي ۽ غير
حڪومتي تنظيمن جي ميدان ۾ اچڻ کانپوءِ امن بيورو جي اهميت گهٽ ٿيندي وئي ۽ نيٺ ٻي
-جنگ- عظيم دوران -ان- جون ڪارروايون معطل ٿي ويون. 1959ع ۾ سوئيٽزرلينڊ جي عدالت
هن تنظيم جي باقاعدي خاتمي جو اعلان ڪيو ۽ -ان- جا سمورا اثاثا -بين- الاقوامي
ليزان ڪميٽيءَ (International Liason Committee) جي حوالي ڪيا ويا. -ان- اڳوڻي امن
تنظيم کي ٻيهر فعال ڪرڻ جي نيت سان الڪوپ (Ilcop) -جنيوا- ۾ قائم پنهنجي سيڪريٽريٽ
کي انٽر نيشنل بيورو آف پيس (International Bureau of Peace) جو نالو ڏنو. جيتوڻيڪ
نوبل ڪميٽيءَ هي فيصلو مڃي ورتو، پوءِ هنَ ڪميٽي امن لاءِ جاکوڙيو اڳوڻي تنظيم وارو
مقام حاصل نه ڪري سگهي.



https://sd.wikipedia.org/wiki/%D8%A7%D9%86%D9%BD%D8%B1%D9%86%D9%8A%D8%B4%D9%86%D9%84_%D8%B1%D9%8A%DA%8A_%DA%AA%D8%B1%D8%A7%D8%B3

انٽرنيشنل ريڊ ڪاس (International Red Cross ):انساني ڀلائي لاءِ ڪم ڪندڙ عالمي
ادارو، جيڪو -جنگ- جي موقعن تي سپاهين، شهرين ۽ جنگي قيدين جون تڪليفون گهٽ ڪرڻ جي
ڪوشش ڪندو آهي. امن وارين حالتن ۾ هيءُ ادارو طبي امداد ڏيڻ سان گڏ ٻوڏن، زلزلن ۽
ڏڪار سٽيل ماڻهن جي مدد ڪندو آهي. ريڊ ڪراس جو بنياد اڻويهين صدي عيسوي ۾ هڪ عورت
هنري ڊونينٽ رکيو. انٽرنيشنل ريڊ ڪراس ۽ هلال احمر تحريڪ ۾ انٽرنيشنل ڪميٽي آف ريڊ
ڪراس شامل آهي، جيڪا 25 سوئس شهرين تي مشتمل آهي. هن جا هيڊ ڪوارٽر -جنيوا- ۽
سوئيٽزرلينڊ ۾ آهن. هي ادارو هن وقت سڄي دنيا ۾ ڪم ڪري رهيو آهي -جتي- به امداد جي
ضرورت پوي ٿي هي پنهنجو ڪردار ادا ڪري ٿو. هر چئن سالن کانپوءِ مختلف ملڪن ۾ هي
عالمي ڪانفرنس ڪندو آهي، -ان- ۾ ريڊ ڪراس جا ميمبر ۽ حڪومتي نمائندا شريڪ ٿيندا
آهن. 1986ع ۾ هن ۾ ھلال احمر کي به شامل ڪيو ويو، جيڪو گهڻو ڪري مسلم ملڪن ۾ ڪم ڪري
ٿو. انٽرنيشنل ريڊ ڪراس بنا ڪنهن مذهبي ۽ نسلي متڀيد جي ڪم ڪري ٿو ۽ هنگامي حالتن ۾
پنهنجو ڪردار ادا ڪري ٿو.



https://sd.wikipedia.org/wiki/%D8%A7%D9%86%D8%B3%D8%A7%D8%A6%D9%8A%DA%AA%D9%84%D9%88%D9%BE%D9%8A%DA%8A%D9%8A%D8%A7

انسائيڪلوپيڊيا، علم جي سڀني شعبن يا ڪنهن هڪ شعبي تي حاوي تاليف، جيڪا لغت کان
مختلف ۽ جامع هوندي آهي. هن ۾ عنوان جي مفهوم کان سواءِ، ان جي تاريخ به بيان ٿيل
هوندي آهي ۽ ان تي مختصر ۽ عام بحث به ڪيل هوندو آهي.

پاڪستان ۾ اردو جامع انسائيڪلوپيڊيا جي ترتيب جي ابتدا 1959ع کان ٿي ۽ 1987ع ۾ هن
جا ٻه مڪمل جلد (الف کان ي تائين) منظر عام تي اچي چڪا آهن. تازو سيد قاسم محمود
سال 1998ع ۾ ”انسائيڪلوپيڊيا پاڪستانيڪا“ تيار ڪئي آهي ۽ ”بچون ڪي انسائيڪلوپيڊيا“
تيار ڪري رهيو آهي. سنڌي ٻوليءَ ۾، پهرين سنڌي انسائيڪلوپيڊيا تيار ڪري شايع ڪرائڻ
جو سهرو سيوهڻ جي رهاڪو پروفيسر فتح الله صديقيءَ جي سر تي آهي. فتح الله صديقي
1988ع کان ”سنڌي انسائيڪلوپيڊيا“ جو ڪم شروع ڪيو ۽ 2005ع ۾”سنڌي انسائيڪلوپيڊيا
پبليڪيشن، سيوهڻ“ طرفان ”سنڌي انسائيڪلوپيڊيا“ (پهريون جلد) شايع ڪرايائين. ان
کانسواءِ ”ذاتين جي انسائيڪلوپيڊيا“ خير محمد ٻرڙي تيار ڪئي، جيڪا پڻ 2005ع ۾ مراد
پبليڪيشنز سيوهڻ طرفان شايع ٿي چڪي آهي.

هن انسائيڪلوپيڊيا تي جن عالمن ڪم ڪيو، انهن مان ڊاڪٽر نبي بخش بلوچ اٿارٽيءَ جو
پهريون چيئرمئن هو، جنهن ان رٿا جي منظوري ڏني. ان کان پوءِ ان جو خاڪو ڊاڪٽر تنوير
عباسيءَ ٺاهيو. 1998ع ۾ ڊاڪٽر غلام علي الانا باقاعدي انسائيڪلوپيڊيا ريسرچ سيل
ٺاهي نامور استاد ۽ عالم شيخ محمد اسماعيل کي مقرر ڪري ڪم جي ابتدا ڪرائي ۽ هڪ
ايڊيٽوريل بورڊ جوڙيو جنهن ۾ محمد ابراهيم جويو، ڊاڪٽر فهميده حسين، ڊاڪٽر الهه
رکيو ٻٽ، امداد حسيني، ڊاڪٽر شمس الدين تنيو ۽ تاج جويو شامل هئا. اها رٿا 2001ع
کان پوءِ بند ڪئي وئي، جنهن کي وري 2008ع ۾ جاري ڪيو ويو. هن رٿا جي سرپرستي موجوده
چيئرپرسن ڊاڪٽر فهميده حسين ۽ نگراني موجوده سيڪريٽري تاج جويي ڪئي آهي. پراجيڪٽ
ڊائريڪٽر بدر ابڙي ۽ ريسرچ آفيسر محمد عثمان ميمڻ ڪارڪنن جي رهنمائي ڪئي ۽ اها
2009ع ۾ ڇپجي پڌري ٿي آهي .



https://sd.wikipedia.org/wiki/%D8%A7%D9%85%D9%8A%D8%B1_%D8%AE%D8%B3%D8%B1%D9%88

هندستان جي شهر بدايون ۾ 1253ع ۾ پيدا ٿيو ۽ 1325ع ۾ پٽيالي ( دهلي ) ۾ وفات ڪيائين
. سندس سڄو نالو ابوالحسن يمن الدين خسرو آهي ، -امير خسرو- قواليءَ جو باني آهي ۽
موسيقيءَ ۾ خيال ۽ ” تراني “ جي انداز جو پايو وجهندڙ هو . چون ٿا ته طبلو به هن ئي
ايجاد ڪيو . هي -ترڪ- نزاد هو ۽ وليء هند نظام الدين اولياءَ رحه جو محبوب مريد هو
. -امير خسرو- ئي اهڙو هندستاني فارسي گو شاعر ۽ اديب آهي ، جنهن کي ايراني به اهلِ
زبان تسليم ڪن ٿا . هن غزل جي ميدان ۾ سعدي شيرازيءَ جي پيروي ڪئي . هن جي غزلن ۾
-تصوف- جو رنگ نمايان آهي . غزلن جي پنجن ديوانن کان سواءِ نظامي گنجويءَ جي خمسي
جي جواب ۾ پنج مثنويون ( مطلع الانوار ، شيرين و خسرو ، مجنون و ليليٰ ، -آئينه
سڪندري- ۽ هشت -بهشت- ) پڻ ” خمسهء -امير خسرو- “ جي نالي سان تمام گهڻو مشهور آهن
. -ان- کان سواءِ -امير خسرو- جون ٻيون به ناياب تصنيفون آهن . ڪجهه محققن جو خيال
آهي ته -اردو- غزل جي ابتدا -امير خسرو- ڪئي ۽ نموني طور اڪثر تذڪرن ۾ هن سان منسوب
اهو فارسي هندي غزل ملي ٿو ، جنهن جي هڪ مصرع فارسيءَ ۾ ۽ ٻي مصرع ڀاشا ( کڙي
-ٻولي- ) ۾ آهي . -ان- کان سواءِ ٻيو به گهڻو هندي ڪلام هن سان منسوب آهي . -امير
خسرو- کي موسيقيءَ جي فن تي به عبور حاصل هو . -امير خسرو- اها پهرين عظيم هستي آهي
، جنهن ايراني ۽ هندي موسيقيءَ کي ملائي هڪ نئون رنگ پيدا ڪيو . هن جو نانو عماد
الملڪ موسيقيءَ جو عاشق هو جنهن وٽ اڪثر اربابِ نشاط جون محفلون برپا ٿينديون هيون
. -امير خسرو- موسيقيءَ جي ابتدائي -تعليم- انهن ئي محفلن مان حاصل ڪئي . درٻاري
گوين جي صحبت ۾ ايراني ۽ هندي ڪلاسيڪي موسيقيءَ تي ڪامل عبور حاصل ڪرڻ کان پوءِ هن
هندي ڪلاسيڪي موسيقي کي ايراني سانچن ۾ ٺهڪايو ۽ اهڙي طرح موسيقيءَ جي صنفن ۾ تراني
، قول ، قلبانه ، بسيط ، قوالي وغيره جو موجد ( باني ) ٿيو . ڌرپد جي جڳهه خيال جي
گائڪي جي ابتدا پڻ ساڻس منسوب آهي . ايراني نغمن ۽ هندي راڳن جي امتزاج جي مدد سان
هن گهڻائي نوان راڳ اختراع ڪيا . ڪجهه سازن بالخصوص ستار ۽ طبلي جو موجد به -امير
خسرو- کي ئي تسليم ڪيو وڃي ٿو . -امير خسرو- جي پنجن ديوانن مان پهرين ديوان ۾ هن
ٺٽي شهر جي سونهن ۽ خوبصورتيءَ جو ذڪر غزل جي مطلع ( پهرين شعر ) ۾ ڪيو آهي . هن
غزل ، مثنوي ، قطعو ، رباعي ، دوبيتي لکيا . هو وڏو موسيقار ۽ دانشور شاعر هو.



https://sd.wikipedia.org/wiki/%D8%A7%D9%85%D8%B1%D8%AA%D8%B3%D8%B1

امرتسر هندستان جي رياست پنجاب جو هڪ مشهور شهر آهي. هن شهر ۾ سک مت وارن جو مقدس ۽
مذهبي مرڪز ”گولڊن ٽيمپل“ موجود آهي. هن شهر جو بنياد سکن جي چوٿين گرو رامداس
(-اڪبر بادشاهه- جي دور ۾) طرفان ڏنل زمين جي -ٽڪر- تي رکيو ويو. -ان- کان پوءِ
رامداس جي جاءِ نشين گرو -ارجن-، هتي هڪ عاليشان گرد وارو/ درٻار صاحب (Golden
Temple) ٺهرايو، جنهن کي سکن جي وڏي عبادتگاهه جو درجو حاصل آهي. هن گولڊن ٽيمپل جو
سنگ بنياد مشهور صوفي بزرگ ميان مير سنڌي سيوهاڻي وڌو، جنهن جي مزار لاهور ۾ آهي.
امرتسر ۾هڪ پَوِتر -تلاءُ- به ٺهيل آهي. هن شهر تي ’امرتسر‘ نالو به هن تلاءَ جي
نسبت سان پيو.گرو گوبند سنگهه، سکن جي سڀني فرقن کي ذات -پات- جي امتياز کانسواءِ
انهيءَ تلاءَ ۾ وهنجڻ جو حق ڏنو هو. 1762ع ۾ گرد وارو ۽ تلاءَ، تباهه ڪيا ويا هئا،
پر ڪجهه عرصي کان پوءِ سکن -تلاءُ- ۽ مندر ٻيهر تعمير ڪرائي، مذهبي رسمون ادا ڪرڻ
شروع ڪيون. راجا رنجيت سنگهه جي دور ۾ هن گردواري ۾ ڪافي سڌارا آندا ويا، جنهن کان
پوءِ نه رڳو هن شهر جي اهميت وڌي وئي، پر هي شهر ’-اڪالي- تحريڪ‘ جو مرڪز بڻجي ويو.
هندستان جي آزاديءَ واري تحريڪ دوران جليان والا -باغ- ۾ جنرل اوڊائر جي ڪرايل
فائرنگ واري خوني واقعي کان پوءِ هن شهر کي سڄيءَ دنيا ۾ وڏي شهرت حاصل ٿي. 1983ع
ڌاري ڀارت جي وزيراعظم اندرا گانڌيءَ سکن جي سورش ختم ڪرڻ لاءِ گولڊن ٽيمپل تي فوجي
چڙهائيءَ جي اجازت ڏني هئي، جنهن ۾ ڪيترا سک مارجي ويا ۽ گولڊن ٽيمپل کي به وڏو
نقصان پهتو، انهيءَ واقعي کان پوءِ -اندرا گانڌي- تڪراري بڻجي وئي، هن واقعي بعد
گردواري جي مرمت ڪرائي وئي. امرتسر شهر جي -آدمشماري- 22 لک کان وڌيڪ آهي.



https://sd.wikipedia.org/wiki/%D8%A7%D9%85%D8%A7%D9%85_%D8%AA%D8%B1%D9%85%D8%B0%D9%8A

امام -ترمذي- (محدث ):206هه/821ع ۾ ايران جي ’بوغ‘ نالي هڪ ڳوٺ ۾ ڄائو. محدث -امام-
ترمذيءَ جو نالو فقہ جي وڏن عالمن ۾ شمار ٿئي ٿو. هن جو اصل نالو محمد -بن- عيسيٰ
-بن- سوده -بن- موسيٰ -بن- ضحاڪ هو ۽ سندس ڪنيت ابوعيسيٰ هئي. -ترمذ- ۾ رهائش سبب
-ترمذي- مشهور ٿيو. امام -ترمذي-، -امام- بخاريءَ جو شاگرد هو. بعد ۾ -امام- مسلم،
-امام- ابودائود ۽ ٻين ڪيترن ئي عالمن ۽ استادن کان علمي استفادو حاصل ڪيائين. حديث
جي طلب ۾ ڪيترن ئي علمي مرڪزن جو سفر ڪيائين ۽ حديثن جو هڪ مجموعو مرتب ڪيائين،
جيڪو ”جامع ترمذيءَ“ جي نالي سان مشهور آهي ۽ حديث جي ڇهن مستند ڪتابن: ”صحاح سته“
۾ شامل آهي. جامع ترمذيءَ کان علاوه هن ”شمائل -ترمذي-“ به لکيو. ”جامع ترمذيءَ“
جون 17 شرحون آهن ۽ ”شمائل -ترمذي-“ جون 14 يا 15 شرحون آهن.

امام ترمذيءَ جي -باري- ۾ اها به روايت آهي ته پاڻ پيدائشي نابين هو. ٻيءَ روايت
موجب، خدا جي خوف جي ڪري مسلسل روئڻ سبب نابين ٿي ويو هو. 17 رجب 279هه/13 -آڪٽوبر-
892ع تي وفات ڪيائين.



https://sd.wikipedia.org/wiki/%D8%A7%D9%85%D8%A7%D9%85_%D8%A7%D8%A8%D9%88_%D8%AD%D9%86%D9%8A%D9%81%D9%87

قرآن ۽ حديث کي مسلمانن لاءِ زندگي گذارڻ جو منشور بڻايو ويو. قرآن شريف جي جمع ٿيڻ
کانپوءِ حديث شريف کي جمع ڪرڻ ڪري ان کي اسلامي عقيدن ۽ عملن جي لاءِ ترتيبوار شڪل
ڏيڻي هئي. ان کا علاوه قرآن ۽ حديث جي روشنيءَ ۾ کوڙ سارن دنياوي مسئلن جي لاءِ
قانون ۽ طريقا تيار ڪرڻا هئا. اهو سمورو ڪم حديث ۽ فقه جي وڏي عالمن ڪيو، جن مان
ابو حنيفه ۽ امام حنبل جو ڪوشسون ۽ ڪارناما نه وسرڻ جهڙا آهن.

اصل نالو نعمان -بن- ثابت، جيڪو پنهنجي ڪنيت ’ابوحنيفه‘ سان مشهور آهي، اسلامي دنيا
جو وڏو عالم ٿي گذريو آهي. پاڻ جيئن ته فقه حنفيءَ جو باني هو، تنهنڪري -امام-
حنيفه جي نالي سان عالمِ -اسلام- ۾ مشهور ٿيو، کيس -امام اعظم- به سڏيو ويو آهي.
سندس نسبت ڪن ايراني نسل سان ته ڪن سنڌي نسل سان ڄاڻائي آهي. سندس والد اتي واپار
ڪندو هو. سندس -جنم- ’ڪوفي‘ ۾ 80هه/699ع ۾ ٿيو. -اول- علمِ ڪلام پڙهائين، پوءِ فقه
جي -تعليم- پنهنجي -استاد- حماد -بن- ابي سلمان کان حاصل ڪيائين. نهايت ذهين هو.
سندس مسلڪ ۾ پهريائين قرآن شريف ۽ سنت هئا، پوءِ اصحابن جا اقوال، -ان- کان پوءِ
-اجتهاد-. خليفي ابوجعفر منصور کيس قاضيءَ جو عهدو پيش ڪيو، جنهن کان انڪار ڪرڻ تي
خليفي کيس قيد ۾ وڌو. -جتي- 150هه/767ع ۾ وفات ڪيائين. قيد دوران -امام- ابو حنيفه
کان -امام- محمد -تعليم- حاصل ڪئي، جيڪو اڳتي هلي حنفي فقه جو وڏو ڄاڻو بڻيو.
-امام- ابو حنيفه کي اهو به شرف حاصل آهي ته پاڻ قرآن پاڪ جي ٻيءَ ٻوليءَ ۾ ترجمي
ڪرڻ جي جائزيت جي فتويٰ ڏنائين. ڪن روايتن ۾ آهي ته -امام- ابو حنيفه جا وڏا اصل
سنڌ جا هئا، پر -ان- جو تصديقي حوالو نٿو ملي.

امام ابو حنيفه جو اصل نالو تعمان هو ۽ سندن والد جو نالوثابت هو. هو 80 هه مطابق
699ع ۾ ڪوفي ۾ پيدا ٿيو. شروع ۾ سندس لاڙو پيءُ وانگر واپار طرف هو. جيڪو ڪوفي ۾ هڪ
قسم جو ريشمي ڪپڙو خز ٺاهيندو ۽ ان جو واپار ڪندو هو. جامع مسجد جي ڀرسان سندن
ڪارخانو ۽ دڪان هو. سندن عمر تڏهن لڳ ڀڳ ارڙهن اوڻويهه سال هئي. ته هڪ واقعو رونما
ٿيو؛

هڪ دفعي پاڻ بازار پئي ويو ته ڪوفي جي مشهور امام شعبي جي گهر وٽان لنگهيو. امام
شعبي جڏهن ڏٺو ته سمجهيائين ته ڪو نوجوان شاگرد آهي. کين پاڻ وٽ گهرائي پڇيائين
ڪيڏانهن ٿا وڃي؟ هن ڪنهن سوداگر جو نالو کڻي جواب ڏنو ته اوڏانهن وڃي رهيو آهيا.
امام شعبي معلوم ڪيس ته توهان پڙهو ڪنهن وٽ ٿا وراڻيائين ڪنهن وٽ به نه امام شعبي
چيس مون کي توهان ۾ قابليت جا جوهر نظر اچن ٿا، توهان عالمن جي صحبت ۾ ويهندا ڪريو.

امام حماد ڪوفي جو مشهور امام هو. ابو حنيفه هڪ حديث ٻڌي ۽ پوءِ حماد وٽ پڙهڻ لاءِ
ويٺو. عمر جي آخري ڏهاڙن ۾ بيمار ٿي پيو. ڇهه ڏينهن بيمار رهڻ کان پوءِ لاڏاڻو
ڪيائين. سندن وفات جو سال 150هه بمطابق 767ع آهي.



https://sd.wikipedia.org/wiki/%D8%A7%D9%84%D8%BA%D9%88%D8%B2%D9%88

وات سان وڄائڻ وارو ڦوڪ جو ساز. هي اصل ۾ بينن جو جوڙو آهي، جيڪي گڏ وڄائبيون آهن.
عام طور تي هن کي بينون ۽ الگوزا چوندا آهن. ٻن بينن تي مشتمل هن ساز جي ننڍي -بين-
وڄائڻ ۽ سُر ڪڍڻ لاءِ ۽ وڏي -بين- سُر جي -آس- لاءِ استعمال ٿيندي آهي. اهي ٻئي
بينون ڪاٺيءَ جي هڪ ٽڪريءَ ذريعي مٿان کان پاڻ ۾ ڳنڍيل هونديون آهن. وچ ۾ هڪ سوراخ
هوندو آهي، جتان ڦوڪ ڏبي آهي، جنهن سان هي ساز وڄندو آهي. الغوزو، سنڌ جو قديم ۽
مقبول ساز آهي. اصل ۾ سنڌي موسيقيءَ جي سڃاڻپ ئي -الغوزو- آهي. موسيقيءَ جي ماهرن
جو خيال آهي ته -الغوزو- سنڌ ۾ هزارين سالن کان رائج آهي. ابتدا کان هي سنڌ جي عام
ڳوٺاڻن جو ساز هوندو هو. مال چاريندڙ ڌراڙ وندر جي خيال سان انهيءَ کي وڄائيندا
هئا.

ورهاڱي کان پوءِ سنڌ ۾ الغوزن جو پهريون ماهر وڄائيندڙ، مصري خان -جمالي- هو، جيڪو
پاڻ الغوزا ٺاهي ميڙن ملاکڙن ۾ وڪڻندو به هو. هو سنڌ جو ماهر الغوزا نواز هو.
پهريون ڀيرو کيس 1953ع ۾ شاهه عبداللطيف ڀٽائيءَ جي عرس واريءَ ڪانفرنس ۾ پيش ڪيو
ويو، -جتي- اسٽيج تي ويهي مهارت سان -الغوزو- وڄايائين. سندس خدمتن جي اعتراف طور
کيس ”حسن ڪارڪردگيءَ“ جو -تمغو- به مليو. هن بعد ۾ مختلف ملڪن ۾ -الغوزو- وڄائي
-بين- الاقوامي شهرت حاصل ڪئي. مصري خان جماليءَ کان پوءِ خميسي خان الغوزا وڄايا.
هن نه فقط الغوزا وڄائڻ ۾ پاڻ مڃرايو، پر هن قديم ساز جي هيئت به تبديل ڪئي. هن
-آس- جي هڪ -بين- جي جاءِ تي ٻيءَ -بين- جو اضافو ڪيو ۽ -ٽن- بينن وارو -الغوزو-
وڄايو. ڪجهه وقت کان پوءِ -ان- ۾ چوٿين -بين- جو به اضافو ڪيائين. خميسي خان کي به
سندس خدمتن جي اعتراف طور ”حسن ڪارڪردگيءَ“ جو -تمغو- مليو. هن به ٻاهرين ملڪن ۾
بينون وڄائي وڏي شهرت حاصل ڪئي. سندس پٽ پڻ ساڳئي فن جو ماهر آهي. هن وقت ٽنڊي محمد
خان جي ڳوٺ ڏاڏون جو الهبچايو کوسو، بهترين الغوزا نواز آهي، جنهن پڻ ٻاهرين ملڪن ۾
پنهنجي فن جو مظاهرو ڪيو آهي.



https://sd.wikipedia.org/wiki/%D8%A7%D8%A8%D9%88_%D8%B7%D8%A7%D9%84%D8%A8

عام الفيل (هاٿين واري سال) کان پنجٽيهه(35) سال پهريان ابو طالب محسن اسلام رئيس
البطحاء مڪي جي سرزمين ۾ اک کولي. تاريخ لکڻ وارن سندن اصلي نالي بابت اختلاف ڪيو
آهي ڪجهه جو چوڻ آهي ته سندن اسم گرامي پنهنجي وڏي ڏاڏي جي نالي مطابق عبدالمناف
هو، ڪجهه سندن نالو عمران ۽ ڪجهه وري شيبه بيان ڪيو آهي ليڪن وڌيڪ مشهور عمران آهي.

حضرت ابو طالب عليه السلام جي 43 سال عمر مبارڪ پنهنجي والد بزرگوار جناب عبد
المطلب جهڙي عظيم هستيءَ جي سائي هيٺ گذري ۽ پاڻ انهن جي نگراني هيٺ تعليم ۽ تربيت
حاصل ڪندا رهيا.

حضرت ابو طالب عليه السلام پنهنجي دور ۾ هڪ بلند پايه اديب، بهترين انداز ۾ گفتگو
ڪندڙ، عظيم فڪر ۽ سوچ رکندڙ وڏا دانشور ۽ بهترين قائد سمجهيا ويندا هئا. اعتدال
پسند، انصاف پسند، حلم ۽ بردباري جي زيور سان آراسته هئا. علامه ديار بڪري لکن ٿا
ته جناب هاشم کان بعد حاجين جي کاڌي پيتي جو شرف جناب عبدالمطلب کي حاصل ٿيو ۽
عبدالمطلب جي وفات کان پوءِ ظهور اسلام تائين هن عظيم خدمت کي حضرت ابوطالب انجام
ڏيندا رهيا

ابن قتيبه جو چوڻ آهي ته حضرت ابوطالب جا چار فرزند هئا طالب، عقيل ،جعفر، حضرت علي
عليه السلام

۽ ديار بڪري جو چوڻ آهي ته انهن پٽن کان علاوه حضرت ابوطالب م جون ٽي ڌيئر به هيون
ربطه، جمانه، فاخته (امِّ هاني)

حضرت محمد مصطفي صه ننڍ پڻ جي عمر مبارڪ حضرت ابوطالب جي زيرِ نگراني بسر ڪئي ۽
پيغمبرِ اسلام صلي الله عليه و آله وسلم جي عمر مبارڪ جو گهڻو حصو حضرت ابو طالب جي
زير سايه ئي گذريو آهي، پالڻهار جيڪي احسانات اسان جي پاڪ پيغمبر صلي الله عليه و
آله وسلم تي ڪيا آهن اُنهن احسانن منجهان خاص ڪري هن احسان (پرورش حضرت ابو طالب )
جو تذڪرو ڪندي فرمائي ٿو {اَلَمۡ يَجِدۡکَ يتيماً فَاٰوٰي} ڇا اُن (ابو طالب عليه
السلام) توکي يتيم سمجهي ڪري پناهه نه ڏني؟( سوره ضحيٰ، آيت 6) قرآنجي شیعہ سني
مفسرن جو ان ڳالهه تي اتفاق آهي ته مٿئين آيت ۾ پناهه مان مراد حضرت ابوطالب عليه
السلام جو پاڪ پيغمبر صلي الله عليه و آله وسلم سان لطف ۽ شفقت ڀريو ورتاءُ آهي.

شیعہ مذهب جي عالمن جو عقيدو آهي ته حضرت ابوطالب پيدائش کان وٺي آخر زندگي تائين
حضرت ابراهيم عليه السلام جي مذهب تي قائم رهيو ء ڪڏهن بت پرستي نه ڪيائي. ان جي
برعڪس سني مذهب جي عالمن امام بخاري پنهجي ڪتاب صحيح بخاري ۾ حضرت ابو طالب کي ڪافر
لکيو آهيامام مسلم سندس صحيح مسلم ۾ لکي ٿو ته حضرت ابوطالب جهنم جي سڀ کان گهٽ
درجي ۾ رهندو..



https://sd.wikipedia.org/wiki/%D8%A7%D8%A8%D9%86_%D8%A8%D8%B7%D9%88%D8%B7%D9%87

ابو عبدالله بن محمد عبدالله اللواتي ابن بطوطا سياح ٿي گذريو آهي. پاڻ 1303ع ۾
طنجه شهر ۾ ڄائو. 21 سالن کان پوءِ حج ڪرڻ واسطي مڪي روانو ٿيو. هن کي سير سفر جو
شوق ٿيو. هن مديني شريف کان سفر شروع ڪيو ۽ تقريباً سڄي دنيا جو سير ڪرڻ کانپوءِ
واپس پنهنجي وطن وريو. هن سفر دوران عجيب ۽ غريب ماڻهو ۽ واقعا ڏٺا. انهن جا حالات
هڪ سفر نامي ۾ قلمبند ڪيائين. هن 28 سالن تائين دنيا جو سير ڪيو. اٽڪل 75 هزار ميلن
جو سفر طَي ڪيائين. هو سنڌ ۾ به آيو.

سنڌ جي سرزمين تي صدين کان وٺي سياح، مورخ، جاگرافيدان، واپاري ۽ مختلف نمونن سان
قسمت آزمائي ڪندڙ ماڻهو ايندا رهيا آهن، انهن مان ڪيترن پنهنجن سفرنامن ۽ مختلف
تجربن کي لکيت ۾ پڻ آندو آهي، جنهن ۾ هنن پنهنجي پنهنجي دور ۾ سنڌ جي تاريخ،
جاگرافي، شهرن ۽ ماڻهن بابت انتهائي اهم معلومات ڏني آهي. اهڙا واقعا اسان کي سنڌ
جي تاريخ متعلق جيڪا معلومات مهيا ڪن ٿا، اها ڪنهن ٻئي ذريعي سان ملڻ محال آهي. سنڌ
جي تاريخ بابت اهڙيون ئي ڪجهه شاهديون اسان کي اٺين صدي هجري جي شروعات ۾ سنڌ ۾
ايندڙ هڪ عرب سياح ابن بطوطه جي لکيل سفرنامي مان ملن ٿيون: ابن بطوطه جو پورو نالو
محمد بن عبدالله هو. پاڻ 24 فيبروري 1304ع/17 رجب 703هه سومر جي ڏينهن، مراڪش جي
شهر طنجه ۾ ڄائو هو. ابن بطوطه سندس خانداني لقب هو، اهو خاندان مراڪش ۾ اڃا به
موجود آهي. ابن بطوطه جڏهن پنهنجي سفر جي پڄاڻي ڪري 755هه ۾ وطن واپس وريو ته کيس
اتي هڪ شهر ۾ قاضيءَ جو عهدو ڏنو ويو، جيڪا سندس خانداني ڪِرت هئي، جتي هن سن 68-
1369ع/ 70- 771هه ۾ وفات ڪئي. هن پنهنجو سفر ٻاويهن سالن جي عمر يعني سنه 1326ع /
726هه ۾ شروع ڪيو. اٺن سالن جي سير ۽ سفر کان پوءِ ابن طوطه ٽيهن سالن جي عمر ۾
ڪابل کان هلي اچي پهرين محرم 734هه/ ٻارهين سيپٽمبر 1333ع آچر جي ڏينهن سنڌو درياهه
تي پهتو. ابن بطوطه جي سفرنامي مان معلوم ٿئي ٿو ته هو بولان لڪ بلوچستان مان لنگهي
ڪاهان کان ٿيندو، جيڪب آباد ضلعي مان ڪٿان اچي سنڌ ۾ داخل ٿيو هوندو.

سندس سنڌو درياهه ٽپڻ وارو معاملو به ڪجهه غور طلب آهي. سندس چوڻ موجب، ”هو درياهه
ٽپي ٻه ڏينهن سفر ڪري جناني شهر مان ٿيندو سيوهڻ پهتو“. جڏهن ته سيوهڻ قديم زماني
کان وٺي سنڌو درياهه جي ساڄي ڪناري تي آباد آهي. ابن بطوطه سيوهڻ پهچڻ کان اڳ ٻيهر
درياهه ٽپڻ جو ذڪر به نه ڪيو آهي، جنهن مان معلوم ٿئي ٿو ته هو درياهه جي اصل ۽ وڏي
وهڪري بدران سنڌوءَ جي الهندي وهڪري تان ٽپي سنڌوءَ جي ساڄي پاسي، ان الهندي وهڪري
جو کاٻو ڪپ وٺي، لاڙڪاڻي جي هاڻوڪي شهر واري ايراضيءَ جو الهندو پاسو وٺندي، ان وقت
قائم شهر ”جناني“ مان ٿيندو دادوءَ جي الهندي پاسي کان لنگهي اچي سيوهڻ پهتو، جيڪر
ان کي صحيح سمجهجي ته پوءِ ”جناني“ جو قديم شهر به لاڙڪاڻي ۽ دادوءَ جي وچ واري
ايراضيءَ ۾ ڪٿي هجڻ گهرجي. اڃا به ائين چئجي ته اهو قديم شهر جنهن جو نالو به اسان
کي ڪنهن ٻئي تاريخ جي ڪتاب مان نٿو ملي، ”موهين جي دڙي“ جي ڏکڻ اولهه ۾ ڪٿي موجود
هو. جيڪو سنڌو درياهه جي رخ مٽائڻ يا ڪنهن ٻي آفت سبب بلڪل تباهه ۽ برباد ٿي ويو،
جنهن جي قديم آثارن جو به ڪو پتو ڪو نه ٿو پوي. سفر جي اڳئين م رحلي ۾ ابن بطوطه
سيوهڻ پهتو، جتي ان وقت هندستان جي بادشاهه محمد بن تغلق شاهه جي پاران سنڌ تي مقرر
ڪيل امير عماد الملڪ سرتيز موجود هو. هن دور ۾ سنڌ جي گاديءَ جو هنڌ ملتان هو، جتي
امير رهندو هو. ان کانسواءِ اچ، بکر ۽ سيوستان ۾ پڻ سرڪاري ڪارندا رهندا هئا، جيڪي
ملڪي حالتن ۽ ٻاهران ايندڙ ماڻهن بابت مڪمل معلومات پنهنجن اميرن معفت بادشاهه کي
دهلي پهچائيندا رهندا هئا.

سنڌ جو امير الامراء عماد الملڪ سرتيز سلطاني بادشاهه محمد بن تغلق جو ناٺي ۽ فوج
جو سپہ سالار هو، جنهن کي بادشاهه بغاوتن کي منهن ڏيڻ ۽ ڏکين پرڳڻن جي انتظام لاءِ
مقرر ڪندو هو. کيس ڪجهه عرصو ديوگير جي باغين کي منهن ڏيڻ لاءِ پڻ موڪليو ويو هو.
اتان دکن جي بغاوت کي ختم ڪرڻ لاءِ موڪليو ويو هو، جتي دولت آباد جي لشڪر جي اڳواڻ
سردار حسن گنگو سان مقابلو ڪندي سنه 748هه ۾ مارجي ويو. سردار حسن پوءِ ابوالمظفر
علاؤالدين حسن گنگو جي نالي سان دکن جي بهمني سلطنت جو باني ٿيو.

سنڌ ان وقت ۾ هندستان جي تغلق حاڪمن جي هٿ هيٺ هئي. ۽ سيوهڻ واري علائقي ۾ مقامي
سمن ۽ سومرن جو سردار اميرو نار (ڄام انڙ) ۽ قيصر رومي حاڪم هئا. ۽ سيوهڻ ۾ رهندا
هئا. هنن جي فوج ۾ ارڙهن سئو سوار هئا. هن شهر ۾ ”رتن“ نالي هڪ هندو به رهندو هو،
جيڪو ڪن اميرن سان گڏجي هندستان جي بادشاهه محمد بن تغلق جي درٻار ۾ پهتو. بادشاهه
هن کان متاثر ٿي کيس ”سنڌ سردار جو لقب ڏيئي کيس انهي ملڪ جو حاڪم ڪري سيوهڻ ۽ ان
جا پرڳڻا جاگير طور ڏيئي، کيس وڏن اميرن واريون نشانيون، نغارا ۽ جهنڊو عطا ڪري
روانو ڪيو. سيوهڻ پهچڻ تي ”(ڄام انڙ) قيصر لاءِ هن جي اطاعت ڪرڻ ڏاڍو ڏکيو ٿي پيو.
ٻنهي پاڻ ۾ صلاح ڪري ملڪ رتن کي ماري وڌو ۽ سندس گڏ ڪيل مال ٻارهن هزار دينارن تي
قبضو ڪيو. ”اميرو نار“ (ڄام انڙ) کي سڀني پنهنجو سردار مڃي کيس ”ملڪ فيروز“ جو لقب
ڏنو. هن سمورو مال لشڪر کي ورهائي ڏنو، پر لشڪر جي گهٽتائي سبب پنهنجي قبيلي جي
ماڻهن ڏانهن هليو ويو. سيوهڻ ۾ باقي بچيل لشڪر قيصر رومي کي پنهنجو سردار بنايو. هن
واقعي جي خبر جڏهن سلطان محمد بن تغلق جي مقرر ڪيل سنڌ جي امير الامراء، عماد الملڪ
سرتيز کي پهتي، جيڪو ملتان ۾ رهندو هو ۽ ملتان سيوهڻ کان ڏهن ڏينهن جي پنڌ تي هو ته
سرتيز لشڪر وٺي سيوهڻ پهتو. قيصر رومي هن جو مقابلو ڪيو ۽ قلعي ۾ قابو ٿي ويٺو پر
آخر جنگ هارائي قيد ٿي قتل ڪيو ويو. عمادالملڪ سرتيز انهن جو مال ضبط ڪيو ۽ روزانو
انهن قيدين مان ڪن کي قتل ڪرائي. انهن جون کلون لهرائي بهه سان ڀرائي سيوهڻ قلعي جي
ڀت تي ٽنگائي ڇڏيندو هو ۽ ايترا ماڻهو مئا جو انهن جون سسيون وچ شهر ۾ هڪ ڍڳ
جيتريون گڏ ٿي ويون. ابن بطوطه هن واقعي کانپوءِ سيوهڻ پهتو هو ۽ اتي جي هڪ وڏي
مدرسي ۾ وڃي رهيو هو، جيڪو قلعي جي سامهون هو. ابن بطوطه مدرسي جي ڇت تي سمهندو هو
۽ جڏهن رات جو سجاڳي ٿيندي هيس ته انهن ٽنگيل کلن تي اک وپندي هيس ۽ ان وحشت ۾ اچي
دل پريشان ٿي ويندي هُيس. نيٺ ان مدرسي کي ڇڏي ساڳئي شهر ۾ وڃي ڪنهن ٻئي هنڌ رهيو.

مٿئين واقعي مان تاريخي معلومات ۽ خاص طرح سمن جي طاقت ۾ اچڻ ۽ هندستان جي بادشاهه
محمد بن تغلق جي ڪارندن خلاف بغاوت جون شاهديون ملن ٿيون، جيڪا سنه 733هه جي ذوالحج
مهيني مطابق 1333ع جي آگسٽ مهيني ۾ ٿي گذري هئي. مٿئين واقعن مان هن ڳالهه جي تصديق
ٿئي ٿي ته سنڌ جا حڪمران ”سومرا“ توڻي ”سمه“ جيڪي سنڌ جي لاڙ وارن علائقن تي حڪومت
ڪندا هئا، دهليءَ جي سلطانن جي ڪمزوري جو فائدو وٺي اچ ۽ ملتان تائين ملڪ قبضو ڪري
ويندا هئا ۽ ڪڏهن دهلي مان لشڪر ڪاهي اچي سندن طاقت کي تباهه ڪير کين سنڌ جي لاڙ
واري پاسي ڏي ڌڪي ڇڏيندو هو. جڏهن وري سلطاني طاقت ڪجهه ڪمزور ٿيندي هئي يا انهن جا
گهرو جهيڙا سندن طاقت کي ختم ڪري ڇڏيندا هئا ته سنڌي جوڌا پنهنجي آزادي کي قائم
رکندي غلاميءَ جو ڳٽ ڳچيءَ مان ڪڍي ڪڍي آزاديءَ جو اعلان ڪندا هئا.

ابن بطوطه ٻڌائي ٿو ته سنڌ جي امير الامراء عماد الملڪ سرتيز سان گڏ ملتان مان قاضي
علالملڪ فصيح الدين خراساني به مددگار ٿي پنهنجي لشڪر سان سيوهڻ آيو هو – هن کي
اڳتي لاهري بندر وڃڻو هو، جيڪو ان جي علائقي سميت هن کي سلطان محمد بن تغلق جاگير
ڪري ڏنو هو. ان وقت لاهري بندر جو ساليانو محصول سٺ لک دينار هوندو هو، جنهن مان
ويهين پتي يعني ٽي لک دينار جاگيردار کي ملندا ۽ باقي بادشاهه محمد بن تغلق جي
خزاني ۾ ستونجاهه لک دينار جمع ٿيندا هئا. لاهري بندر هڪ وڏو شهر ۽ بندر گاهه هو،
جتي يمن ۽ فارس جا تمام گهڻا جهاز ۽ واپاري ايندا هئا.

ابن بطوطه جي بيان مان سنڌ جي لاهري بندر جي سالياني اپت ۽ سنڌ جي بندرن تي ٿيندڙ
واپار ۽ جهاز راني جي خبر پوي ٿي – جيڪو ان دور جي وڻج واپار جي ترقي جو هڪ اهم
ثبوت آهي. معلوم ٿئي ته ان دور ۾ لاهري بندر ئي سنڌ جو اهم سامونڊي بندر هو، جتي
پرڏيهه کان جهازن وسيلي مال اچي لهندو هو، جتان درياهه ۽ خشڪيءَ وسيلي اهو مال سنڌ،
هندستان ۽ افغانستان جي مختلف علائقن ڏانهن موڪليو ويندو هو. هن بيان مان اهو پڻ
معلوم ٿئي ٿو ته محمد بن تغلق جي دور ۾ لاهري بندر به سندس هٿ هيٺ هو، جنهن جي
جاگير هڪ خراساني امير جي حوالي ڪئي وئي هئي، جيڪو آمدني جي ويهين پتي پاڻ کڻندو
هو، جيڪي ٽي لک دينار ٿيندا هئا.

ابن بطوطه سيوهڻ مان ان خراساني جاگيردار سان سن 734هه/1333ع ۾ پنج ڏينهن سنڌو
درياهه ۾ سفر ڪري لاهري بندر ويو ۽ اتي پنج ڏينهن رهي بکر ۽ اچي کان ٿيندو ملتان
هليو ويو، جتان مختلف شهرن کان ٿيندو وڃي دهليءَ ۾ سلطان محمد بن تغلق جي درٻار ۾
پهتو، جيڪو غير ملڪين کي وڏا انعام اڪرام ۽ عهدا ڏيندو هو. اهي سڀ ابن بطوطه به
حاصل ڪيا.

ابن بطوطه هندستان ۾ تمام وڏو عرصو رهيو ۽ مختلف علائقا گهميو، ان دوران هن کي
ڪيترا چڱا ۽ خراب واقعا پيش آيا، پر هن مضمون ۾ صرف سنڌ متعلق بلڪ خاص طرح سيوهڻ
سان لاڳاپيل واقعن جو ذڪر ڪيو ويو آهي، جيڪي تاريخي اهميت جون حقيقتون آهن. مٿي ذڪر
ڪيل حقيقتن کان سواءِ ابن بطوطه جي سفرنامي مان نه صرف سندس ٻيو دفعو سيوهڻ ۾ اچڻ
ثابت ٿئي ٿو، پر سلطان محمد بن تغلق جو سنه 742هه/41-1342ع ۾ پهريون دفعو بادشاهه
جي حيثيت ۾ سيوهڻ ۾ اچي ڪافي عرصو رهڻ جي پڻ خبر پوي ٿي، جنهن کي عام طرح ليکڪن ۽
تاريخدانن بلڪل نظرانداز ڪري ڇڏيو آهي ۽ هن اهم واقعي جو ڪٿي به ذڪر نه ڪيو ويو آهي
۽ نه ئي ان جا نتيجا ڪڍيا ويا آهن ته اهي ڪهڙا سبب هئا، جن جي ڪري هندستان جو
بادشاهه وڏو سفر ڪري سنڌ آيو ۽ ڪيترا مهينا سيوهڻ ۾ اچي رهيو. سڀ کان پهريائين ابن
بطوطه جي ان بيان کي هوبهو ڏسڻ گهرجي ته جيئن سمجهڻ ۾ آساني ٿئي.

ابن بطوطه لکي ٿو ته ”جڏهن شيخ شهاب الدين سان ملڻ جي ڏوهه ۾ بادشاهه محمد شاهه
تغلق ناراض ٿي پيو ته مون کي اچي ڊپ ورايو، سو پنهنجو سڀ ڪجهه مال دولت ۽ ڪپڙا
ورهائي هڪ گداگر جا ڪپڙا پائي تارڪ الدنيا ٿي ويس. انهن ڏينهن ۾ بادشاهه سنڌ جي ملڪ
۾ ويل هو. جڏهن بادشاهه کي خبر پئي ته آئون تارڪ الدنيا ٿي ويو آهيان. تڏهن مون کي
پاڻ وٽ گهرائي ورتائين. ان وقت بادشاهه سيوستان (سيوهڻ) ۾ هو. مان فقيرن جي ڪپڙن ۾
بادشاهه جي سامهون حاضر ٿيس. مون سان بادشاهه تمام نرميءَ سان ٿي ڳالهايو ۽ وري
سندس نوڪري ڪرڻ لاءِ مونکي زور ڪرڻ لڳو پر مون صاف انڪار ڪيو ۽ کانئس حجاز جي سفر
جي اجازت گهريم، جيڪا هن منظور ڪئي. پوءِ مان بادشاهه وٽان هليو آيس ۽ هڪ خانقاهه
۾، جيڪا ملڪ شير جي نالي سان منسوب هئي، ترسي پيس. هي جماد الثاني جون آخري تاريخون
۽ سنه 742هه/(1341ع هو. آئون رجب وارو سڄو مهينو ۽ شعبان جي ڏينهن تاريخ تائين اتي
عباد ڪندو رهيس. هتي مون پنجن پنجن ڏينهن جو روزو رکڻ شروع ڪيو. اهڙي طرح سان
چاليهه ڏينهن پورا ڪيم. جڏهن چاليهه ڏينهن پورا ٿيا، تڏهن بادشاهه مون ڏانهن هڪ زين
سميت گهوڙو، ٻانهيون، غلام، خرچ ۽ ڪپڙا موڪلي ڏنا. پوءِ مون اهي ڪپڙا پهريا. جڏهن
آئون بادشاهه وٽ پهتس، ته هن منهنجي اڳي کان به وڌيڪ عزت ڪئي ۽ چيو ته توکي چين جي
بادشاهه وٽ پنهنجو سفير ڪري ٿو موڪليان، ڇو ته توکي سير سفر جو شوق آهي.“

هن بيان مان خبر پوي ٿي ته محمد بن تغلق شاهه هندستان جو بادشاهه ٿيڻ کانپوءِ
پهريون دفعو سنڌ ۾ سنه 742هه/1341ع ۾ اچي گهٽ ۾ گهٽ ٽي مهينا سيوهڻ ۾ رهيو هو.

بادشاهه جي سنڌ ۾ اچي هڪ وڏو عرصو سيوهڻ ۾ رهڻ جي هن واقعي جي ابن بطوطه جي سفرنامي
کانسواءِ ٻئي ڪنهن به حوالي مان خبر ڪانه ٿي پوي ۽ نه ئي اهو معلوم ٿي سگهي ٿو ته
سلطان جي اچڻ سبب ڪڙو هو.

جڏهن ابن بطوطه اچي بادشاهه سان مليو تڏهن جمادي الثاني جون آخري تاريخون هيون.
جيڪر هن کي ويهين تاريخ سمجهجي ته پوءِ جمالد الثاني جا ڏهه ڏينهن رجب جو سڄو مهينو
۽ شعبان جا ڏهه ڏينهن، يعني پوڻا ٻه مهينه عبادت ۾ گذاريا، جنهن کانپوءِ بادشاهه
سلامت هن کي انعام اڪرام ۽ اعزاز ڏيئي نوڪريءَ ۾ ٻيهر رکيو ۽ سفير ٿي وڃڻ لاءِ
چيائينس. ابن بطوطه پنهنجي سفرنامي ۾ ٻڌائي ٿو ته سيوستان کان ملتان تائين، جيڪو
سنڌ پرڳڻي جي گادي جو هنڌ آهي. ڏهن ڏينهن جو رستو آهي ۽ ملتان کان دارالخلافت
دهليءَ تائين پنجاهه ڏينهن جو رستو آهي. سندس ان بيان کي سامهون رکي جيڪر غور ڪجي
ته ائين سمجهه ۾ ايندو ته بادشاهه محمد بن تغلق سيوهڻ پهچڻ کانپوءِ ابن بطوطه جو
حال احوال معلوم ڪري هن کي سيوهڻ گهرائڻ لاءِ ماڻهو موڪليو هوندو ته ان جي دهلي
پهچي ابن بطوطه کي سيوهڻ آڻڻ ۾ پڪ سان چار مهينا لڳي ويا هوندا“ چار مهينا سفر وارا
۽ ٻه مهينا سيوهڻ ۾ رهڻ وارا ڇهه ئي مهينا بادشاهه محمد بن تغلق جو پڻ سيوهڻ ۾ هجڻ
سمجهڻ گهرجي، جيڪو هڪ بادشاهه لاءِ گاديءَ جي هنڌ کان ٻاهر بنا ڪنهن سبب جي سيوهڻ ۾
رهڻ ممڪن نٿو نظر اچي. پر اهو مسئلو ابن بطوطه جي سفرنامي مان ئي حل ٿي وڃي ٿو. هو
لکي ٿو ته ”سنڌ ۾ ٽپال ٻن قسمن جي ٿيندي آهي“ هڪڙي گهوڙي واري ۽ ٻي پيادي. گهوڙي
واري ٽپال ”اولاق“ لاءِ هر چئن ڪوهن يعني ٻن ميلن تي هڪ چونڪي يا ”ڍاٻو“ هوندو آهي،
انهيءَ وچ ۾ ٻه ڳوٺ ٻڌل هوندا آهن. هر هڪ ڳوٺ وٽ پيادو تيار ٿيو بيٺو هوندو آهي،
جنهن جي مٿي تي ٽامي جا گهينگهرا ٻڌل هوندا آهن، اهو همراهه ٽپال جو لفافو هٿ ۾
جهلي، گهينگهرن واري لٺ هٿ ۾ کڻي وٺي ڊوڙندو آهي. اڳتي وري ٻيو همراهه گهينگهرن جو
آواز ٻڌيو تيار ٿيو بيٺو هوندو آهي. هيءَ ٽپال گهوڙن کان به جلد پهچندي آهي. هن
طريقي سان تازا ميوا ڪابه گهربل شئي يا ماڻهو پنجن ڏينهن ۾ پهچي ويندي آهي.

مٿئين بيان مان اهو سمجهڻ آسان ٿي پيو ته ابن بطوطه کي هندستان جي بادشاهه محمد بن
تغلق جي سيوهڻ ۾ ڇهه مهينا نه پر وڌ ۾ وڌ هڪ مهينو لڳو هوندو، پر هن مان اهو ثابت
ٿئي ٿو ته بادشاهه ٽن مهينن کان وڌيڪ سنڌ جي سرزمين سيوهڻ تي ترسيل هو. پر اهڙو
احوال سواءِ هن سفرنامي جي ٻيو ڪٿان به ملي نه سگهيو آهي، جنهن جي آڌار تي سندس
سيوهڻ ۾ اچڻ جو ڪو واضح سبب بيان ڪري سگهجي. جڏهن ته بادشاهه جي ٻن سالن کان وڌيڪ
عرصو ڏڪار ۽ وبا سبب دارالحڪومت کان ٻاهر رهڻ جي شاهدي ملي ٿي.

ابن بطوطه ۽ بين تاريخدانن جي ليکتن جو جائزو وٺڻ سان ڪجهه حقيقتون هن طرح واضح ٿين
ٿيون. ابن بطوطه موجب جمادي الاول جي نائين تاريخ بادشاهه معبر جي بغاوت کي منهن
ڏيڻ لاءِ لشڪر سان روانو ٿيو. ابن بطوطه سال سنه 742هه ڏنو آهي. ٻنهي حوالن کي گڏي
اها تاريخ 9 جمادي الاول 742هه مطابق 21 آڪٽوبر 1341ع آچر جو ڏينهن سمجهيو ويندو.

ابن بطوطه کي بادشاهه ويندي مهل قطب الدين مبارڪ شاهه خلجي (716هه- 720هه) جي مقبري
ٺهرائڻ، ان جي سنڀال ۽ غريبن جي کاڌي کارائڻ تي مقرر ڪري ويو، سندس وڃڻ کانپوءِ
هندستان ۾ سخت ڏڪار پيو، ايتري قدر جو ماڻهو مئل گهوڙا ۽ ماڻهو جو ماس کائڻ لڳا ۽
اناج جي قيمت ڇهه درهم في مڻ ٿي وئي. سلطان جي لشڪر ۾ به اچي وبا پکڙي ۽ پاڻ به
بيمار ٿي پيو ۽ ان مهم کي اڌ ۾ ڇڏي موٽي آيو. ضياءَ الدين برني تاريخ فيروز شاهي ۾
لکي ٿو ته هن دور ۾ ڪيترا علائقا بادشاهه جي هٿ مان نڪري ويا. ظلمن ۽ ماڻهن کي قتل
ڪرائڻ سان به امن امان قائم نه ٿيو. گجرات ۽ ديگير کان سواءِ ڪو به علائقو سندس هٿ
هيٺ نه رهيو. هر طرف بغاوت پکڙي وئي. بادشاهه محمد بن تغلق ڪاوڙ ۾ جيئن جيئن ماڻهو
مارايا تيئن سندس خلاف نفرت وڌندي وئي. ماڻهن ڏڪار ۽ وبا سبب محصول ڏيڻ بند ڪري
ڇڏيا. بادشاهه ڪجه ڏينهن دهليءَ ۾ رهي حالتن کي سڌارڻ جي ڪوشش ڪئي پر حالتون سڌري
نه سگهيون. بادشاهه ڪيترا دفعا گهوڙن ۽ مال جي چاري لاءِ لشڪر سميت دهلي کان نڪري
گجرات ۽ سنڌ جي علائقن ڏانهن هليو ويندو هو ۽ وري موٽي ايندو هو. پر تڏهن به مال ۽
ماڻهو مرندا رهيا. ابن بطوطه جي بيان موجب ”کيس ان دوران شيخ شهاب الدين سان ملڻ جي
ڏوهه ۾ پهري هيٺ رکيو ويو هو. شيخ شهاب الدين جي قتل کانپوءِ هن کي آزادي ملي پر
بادشاهه جي خوف کان وڃي شيخ ڪمال الدين عبدالله غازي جي خدمت ۾ رهيو، جيڪو وڏو عابد
زاهد ۽ الله وارو هو. هن ڪيترا مهينا اتي عبادت ۾ گذاريا. انهن ڏينهن ۾ بادشاهه سنڌ
ملڪ ۾ ويل هو.“

شيخ شهاب الدين جو ڏوهه اهو هو ته هن بادشاهه محمد بن ٿغلق کي عادل چوڻ کان انڪار
ڪيو هو ۽ کيس ظالم چيو هئائين. انهي حقيقت تان بادشاهه جو ڏمر ڏسڻو پيس، ۽ نيٺ
شهادت حاصل ڪيائين. ابن بطوطه ان سان هڪ دفعو ملڻ جي ڏوهه ۾ قابو ٿيو پر ڀاڳ ڀلا
هئس جو نئين حياتي مليس ۽ جيئن چين روانو ٿيو ته وري هندستان ڏي منهن نه ڪيائين.

سنڌ جي آبادي، سرسبزي خوشحالي ۽ مٿين واقعن کي سامهون رکندي اهو چئي سگهجي ٿو ته
بادشاهه محمد بن تغلق هندستان جي ڏڪار، وبا ۽ بغاوتن کان بيزار ٿي، پنهنجي لشڪر ۽
مال سميت سنڌ جو رخ رکيو ۽ سيوستان يعني سيوهڻ ۾ اچي ديرو ڄمايائين. سنڌو درياهه جي
ڪپ تي ان جا انبار ۽ منڇر جي علائقي ۾ مشهور چراگاهون موجود هيون، جتي ماڻهو ۽ مال
کائي پي سکيا ستابا ٿيا. هن علائقي جو حاڪم به بادشاهه جو ناٺي ”عماد الملڪ سر تيز
سلطاني“ هو، جنهن بادشاهه ۽ سندس لشڪر جي بي انتها خدمت ڪئي. بادشاهه هتي پنهنجي
پياري ۽ اڪيلي ڌيءَ سان پڻ ملاقات ڪئي هوندي ۽ ڪيترا مهينا آرام، عافيت ۽ سڪون سان
گذاريا.

ابن بطوطه جي ڏنل تاريخ جماد الثاني جي آخر کي جيڪر 20 جمادي الٿاني 742هه/پهرين
ڊسمبر 1341ع ڇنڇر ڏينهن سمجهجي ته ڏهين شعبان 712/19 جنوري 1342ع ڇنڇر جي ڏينهن
تائين صرف اهي پوڻا ٻه مهينا ٿي ٿا وڃن ۽ پڪ سان ان کان وڌيڪ ڪجهه وقت بادشاهه مهمد
بن تغلق سيوهڻ ۾ گذاريا ۽ پوءِ ملتان کان ٿيندو وڃي دهليءَ پهتو.

هي سنڌ جي تاريخ جو هڪ اهو واقعو آهي، جنهن کي نظرانداز ڪيو ويو آهي. ان مان نه صرف
هندستان جي تغلق حاڪم محمد شاهه جي سنڌ ۾ اچي ڪافي وقت سيوهڻ ۾ رهڻ جو ثبوت ملي ٿو،
پر ابن بطوطه جي ٻيهر سيوهڻ اچڻ جي پڻ خبر پوي ٿي. جنهن ۾ هو بادشاهه سان ملاقات
ڪرڻ کانپوءِ ”ملڪ علي شير“ جي خانقاه ۾ رهڻ جو ذڪر ٿو ڪري، جيڪا اصل ۾ سيوهڻ جي
اڳوڻي حاڪم ملڪ علي شير جوڙايل خانقاهه هئي. ابن بطوطه سنڌ مان دهلي ويو ۽ اتان چين
جو سفر شروع ڪيائين جتان موٽي هو پنهنجي ملڪ مراڪش هليو ويو.

سيوهڻ بابت هن تاريخي اهميت جي حوالي جو سواءِ ابن بطوطه جي ٻئي ڪنهن به ذڪر نه ڪيو
آهي، جيڪر ابن بطوطه هن کي پنهنجي سفرنامي ۾ شامل نه ڪري ها ته اسان کي ان هاڪاري ۽
ظالم حڪمران جنهن بي پناهه لشڪر سان ٺٽي تي 752هه/3151ع ۾ ڪاهه ڪئي ۽ سنڌوءَ جي ڪپ
تي پلو کائي بيمار ٿي مري ويو، جي سندس حياتيءَ ۾ سيوهڻ ۾ اچي ڪيترا مهينا رهڻ جي
ڪابه سڌ نه پئجي سگهي ها. نتيجا: ابن بطوطه جي سفرنامي ۾ سنڌ باري ۾ ۽ خاص طرح
سيوهڻ بابت ڪيترا تاريخي حوالا ملن ٿا، جن کي اسان جي تاريخدانن بلڪل وساري ڇڏيو
آهي. جن تي غور ڪرڻ سان اهڙي تاريخي معلومات ملي ٿي، جيڪا ڪنهن به تاريخي ڪتاب مان
ملڻ ممڪن ڪونهي. • ابن بطوطه سنڌ ۾ بلوچستان کان ٿيندو جيڪب آباد ضلعي مان داخل ٿيو
هو ۽ سنڌو درياهه جو مکيه وهڪرو نه پر ان جي الهندي وهڪري کي پار ڪري لاڙڪاڻي ۽
دادو وارين ايراضين مان ٿيندو سنه 734هه/1333ع ۾ سيوهڻ پهتو. • سنڌ تي ان وقت
هندستان جي تغلق حڪمران محمد بن تغلق جو راڄ هو ۽ سندس پاران امير عماد الملڪ سر
تيز مقرر ٿيل هو، جنهن جو مرڪز ملتان ۾ هو جيڪو سنڌ جي گاديءَ جو هنڌ ۽ سيوهڻ کان
ڏهن ڏينهن جي پنڌ تي هو، سنڌ جو امير عماد الملڪ سر تيز ان وقت سيوهڻ جي انتظام
درست ڪرڻ لاءِ سيوهڻ ۾ ترسيل هو. • سنه 733هه/1333ع ۾ سيوهڻ جي انتظام لاءِ ڄام انڙ
۽ قيصر رومي مقرر ڪيل هئا، پر پوءِ انهن جي مٿان ملڪ رتن کي مقرر ڪيو ويو، جنهن کي
هنن ٻنهي برداشت نه ڪيو ۽ گڏجي کيس قتل ڪري خزاني تي قبضو ڪيائون. ڄام انڙ لشڪر گڏ
ڪرڻ لاءِ سنڌ جي لاڙ واريءَ ايراضيءَ ڏي هليو ويو. قيصر روميءَ کي عماد الملڪ سرتيز
ملتان مان لشڪر چاڙهي اچي قيد ڪيو ۽ پوءِ ٻين باغين سميت مارائي ڇڏيو. • ابن بطوطه
محرم 734هه/آگسٽ 1333ع ۾ انهن باغين جون بهه ڀريل کلون سيوهڻ جي قلعي جي ڀت تي
ٽنگيل ۽ انهن جي سسين جو وڏو ڍڳ وچ شهر ۾ گڏ ٿيل ڏٺو هو، جنهن مان ان بغاوت کي
سختيءَ سان ختم ڪرڻ جي شاهدي ملي ٿي. • سنه 734هه/1333ع ۾ سنڌ جي سري وارن علائقن
ملتان، اچ، بکر ۽ سيوهڻ کان سواءِ لاڙ جا ڪجهه علائقا ۽ خاص طرح لاهري بندر تغلق
حڪمرانن جي حڪم هيٺ هئا. لاهري بندر ۽ ان سان لاڳاپيل علائقا بادشاهه محمد بن تغلق
پاران قاضي علاالملڪ فصيح الدين خراساني کي جاگير طور مليل هئا. لاهري بندر جو
ساليانو محصول سٺ لک دينار (سونا سڪا) هو. ويهين پتي يعني ٽي لک دينار جاگيردار ۽
باقي ستونجاهه لک دينار سلطاني خزاني ۾ جمع ٿيندا هئا. لاهري بندر وڏو بندرگاهه ۽
سهڻو شهر هو جتي سڄي دنيا جا جهاز ۽ ماڻهو ايندا هئا. • سنڌ جا اهم ۽ وڏا شهر پيادن
۽ گهوڙن جي ٽپال وسيلي هندستان جي تختگاهه دهليءَ سان ڳنڍيل هئا ۽ سلطاني فرمان،
سوکڙيون ۽ ٻي ڪابه گهربل شئي پنجن ڏينهن ۾ سيوهڻ کان دهلي پهچندي هئي. • هندستان جو
سلطان محمد بن تغلق، جيڪو ٺٽي تي بي پناهه لشڪر سان ڪاهه ڪري آيو هو ۽ پلو کائي
سنڌوءَ جي ڪناري 752هه/1351ع ۾ گذاري ويو. اهو پنهنجي حياتي ۾ به گهٽ ۾ گهٽ ٽي
مهينا جمادي الثاني، رجب ۽ شعبان 742هه مطابق نومبر، ڊسمبر ۽ جنوري 1341ع سيوهڻ ۾
اچي رهيو هو ۽ ابن بطوطه کي دهلي مان سيوهڻ گهرائي اڳيان ڏوهه معاف ڪري چين جو سفير
ٿي وڃڻ جو حڪم ڏنائين. محمد بن تغلق جو سنڌ ۾ اچڻ ۽ سيوهڻ ۾ ايتري وقت لاءِ رهڻ جو
سبب دهليءَ ۾ ڏڪار، بيماري ۽ ملڪ ۾ بغاوتون سمجهڻ ۾ اچن ٿيون، جن کان بچڻ لاءِ سنڌ
جهڙي سائي ستابي ۽ خوشحال ملڪ ۾ آيا. سندس ناٺي عمادالملڪ سرتيز سنڌ جو حاڪم هو،
جنهن وٽ سڪون سان ڳچ مهينا رهي پاڻ سيوهڻ ۾ ساهه پٽيائين ۽ سندن گهوڙا ۽ ٻيا جانور
منڇر جي علائقي وارن سر سبز ميدانن ۾ گاهه ۽ داڻو چرندا رهيا. خاص طرح سان سيوهڻ
بابت مٿين تايرخي حوالن بابت سواءِ ابن بطوطه جي ڪنهن به ٻئي سياح يا تاريخدان ذڪر
نه ڪيو آهي ۽ نه ئي ڪنهن محقق ان تي روشني وڌي آهي.

ابن بطوطا (ابن بطوطه) جڏهن مصر جي بندر اسڪندريا تي شيخ برهان الدين اعراج سان
ملاقات ڪئي هئي، تڏهن شيخ، ابن بطوطه کي اڳواٽ چئي ڇڏيو هو ته: سنڌ ۾ توکي هڪڙي
سامره (سومرا) قوم گڏبي.



https://sd.wikipedia.org/wiki/%D8%A7%D8%A8%D8%B1%D8%A7%D9%87%D9%8A%D9%85

اسلامي اعتقاد موجب ابراهيم کي مسلمانن جي پيغمبر محمد ۽ ٻين ڪيترن ئي نبين جو
پڙڏاڏو سمجھيو وڃي ٿو، تنهنڪري مسلمان کيس ابوالانبياء يعني نبين جو پيءُ چوندا
آهن. سندس پيدائش جو سن 2160 قبل مسيح آهي. پاڻ عراق جي شهر اور ۾ ڄائو، جيڪو دريا
فرات جي ڪناري تي قائم آهي. قرآن ۾ سندس نالو 68 دفعا آيل آهي. سندس لقب خليل الله
۽ ابوالانبياء هو. کيس ٽي گهر واريون هيون، جن جا نالا ساره، هاجره، ۽ قطورا هئا.
هن پنهنجي قوم کي توحيد جي تعليم ڏني ۽ بتن جي عبادت کان روڪيو. مذهبي تاريخن مطابق
سندس قوم کيس باهه ۾ ساڙڻ جو فيصلو ڪيو پر باهه مٿس ڪو به اثر نه ڪيو. ابراهيم کي
اسماعيل ۽ اسحاق نالي ٻه پٽ هئا. اسلامي تاريخ ۾ ابراهيم جي پيدائش جي تاريخ 9 محرم
1985 قبل مسيح ٻڌائي وڃي ٿي.

حضرت -ابراهيم خليل- -الله-، -الله- پاڪ جو پيغمبر هو. قرآن پاڪ موجب سندن پيءُ جو
نالو -آزر- هو، جيڪو -بت- پرست ۽ -بت- تراش هو. -توريت- موجب حضرت -ابراهيم خليل-
-الله- 2200 ق. م ۾ عراق جي شهر ’اُر‘ ۾ پيدا ٿيو. سندس قوم جا ماڻهو -بت- پرست
هئا. -توريت- ۾ سندس والد جو نالو تارخ ڄاڻايل آهي، پر قرآن مجيد ۾ کيس -بت-
تراشيءَ جي ڪم ڪرڻ سبب -آزر- سڏيو ويو آهي. قرآن پاڪ ۾ حضرت ابراهيم عليه السلام ۽
آذر جي عقيدن جي اختلاف کي جنهن نموني ظاهر ڪيو ويو آهي ۽ جهڙيءَ طرح پاڻ پنهنجي
قوم جي شرڪ کان نفرت ڪندا هئا، اها ڳالهه سندن عظمت جي حقيقت ظاهر ڪري ٿي. جڏهن پاڻ
جوان ٿيا ته کين نبوت عطا ٿي. خدا جي دين جو پرچار شروع ڪيائون ته وقت جي حاڪم
نمرود کين -باهه- ۾ اڇلارايو، پر قدرت جي منشا موجب اُهي شعلا گل بڻجي ويا. -ان-
کان پوءِ فلسطين ڏانهن هجرت ڪيائون، -جتي- -بيت المقدس- جو بنياد وڌائون. کين ٻه
زالون هيون، هڪ جو نالو بي بي سائره ۽ ٻيءَ گهرواريءَ جو نالو بي بي هاجره هو. بي
بي هاجره مان حضرت اسماعيل پيدا ٿيو، جڏهن ته بي بي سائره مان حضرت اسحاق -جنم-
ورتو. حضرت ابراهيم بيبي هاجره سان مڪي آيو، -جتي- ڪعبة -الله- جو بنياد وڌائين.
حضرت ابراهيم عليه السلام کان ئي حضور صلي -الله- عليه وسلم -جن- جو شجرو شروع ٿئي
ٿو ۽ سنت به -ان- سلسلي تحت شروع ٿئي ٿي. روايت موجب حضرت ابراهيم عليه السلام 175
سالن جي عمر ۾ وفات ڪئي.



https://sd.wikipedia.org/wiki/%D8%A7%D8%A6%D9%BD%D9%84%D8%B3_(%DA%AA%D8%B1%D8%AF%D8%A7%D8%B1)

ائٽلس Atlas يوناني ديومالا جو هڪ طاقتور ڪردار جيڪو ڌرتيءَ جي گولي کي ڪلهي تي کڻي
بيٺل ڏيکاريو ويندو آهي. هن کي ڌرتيءَ جي علمن جي ڄاڻ هئي، کيس سمنڊ جي اونهاين جي
خبر هئي، زمين ۽ -آسمان- کي ڌار رکندڙ ٿنڀن جو سنڀاليندڙ هو. هي ديوتا Iapetus ۽
Cymene جو پُٽ ۽ پروميٿيس Prometheus جو -ڀاءُ- هو. ڪٿا موجب -ائٽلس- ڪنهن موقعي تي
ديوتائن جي ديوتا زيوس Zeus جي حڪم جي نافرماني ڪئي هئي، جنهنڪري هن کي سزا طور
زمين ڪلهي تي کڻي بيهڻ جو حڪم مليو. پروميٿس جي التجا تي هن جي سزا معاف ٿي, پر کيس
-پٿر- بنايو ويو. -اتر- آفريڪا جو -ائٽلس- -جبل- -ان- جي نالي سان منسوب آهي. -ان-
ئي حوالي سان جڏهن سورهين صديءَ ۾ ڌرتيءَ جا نقشا وغيره ٺهڻ لڳا ته انهن کي
’-ائٽلس-‘ چوڻ شروع ڪيائون. هاڻي نقشن جي ڪتاب کي به -ائٽلس- Atlas چئبو آهي.



https://sd.wikipedia.org/wiki/%D8%A2%D9%8A%D8%AA_%D8%A7%D9%84%D9%84%D9%87_%D8%AE%D8%A7%D9%85%D9%86%D8%A7%D8%A6%D9%8A

Lua error in package.lua at line 80: module 'Module:Hatnote list' not found.
زمرو:dmy تاريخون استعمال Dmy تاريخون استعمال

سڄو نالو آيت الله سيد علي حسيني خامنائي ايران جو ٻيو ۽ موجوده سپريم ليڊر (رهبر
معظم ۲۳۷) آهي. پاڻ ۱۹۸۱ کان ۱۹۸۹ تائين ايران جو صدر به رهي چڪو آهي. اسلامي
انقلاب کان اڳ ۽ شروع وارا ڪجهه سال ”وزيراعظم“ جو به عهدو هو جيڪو نئين آئين مطابق
ختم ڪري وزيراعظم جون ڪيتريون ئي جوابداريون ملڪ جي صدر حوالي ڪيون ويون آهن ۽ صدر
جيڪو پهرين فقط نالي ماتر رهيو ٿي يعني Figure Head طور ۽ سندس ڪي خاص اختيار نه
هئا هاڻ Executive ۽ Head of State آهي. هو ملڪ جو سڀ ۾ وڏو چونڊيل نمائندو آهي.

صدر کان علاوه ملڪ جو ٻيو سربراه ”رهبر معظم ‎“ يعني Supreme Leadev سڏجي ٿو. هو
ملڪ جي سياسي ۽ مذهبي اٿارٽي مڃيو وڃي ٿو. امام خميني اسلامي جمهوريہ ايران جو
پهريون سپريم ليڊر هو ۽ ۱۹۸۹ ۾ سندس وفات کان پوءِ اڄ تائين سيد علي حسيني خامنائي
ايران جو ٻيو سپريم ليڊر آهي. سندس تصويرون اڪيلي سر يا امام خميني سان گڏ جتي ڪٿي
نظر اينديون. سپريم ليڊر گهڻو ڪري اهو ٿئي ٿو جيڪو عالم دين هجي.

پاڻ ۱۹۳۹ ۾ مشهد ۾ رهندڙ هڪ آذري فئملي ۾ ڄائو. علي خامنائي اٺن ڀائرن ڀينرن ۾ ٻيو
نمبر وڏو ٻار آهي. هن جا ٻه ٻيا ڀائر به هن وانگر ايران جا وڏا مذهبي عالم آهن.
سندس ننڍو ڀاءُ هادي خامنائي هتي جي هڪ اخبار جو قابل ايڊيٽر ۽ مولوي آهي.

علي خامنائي ايران جي اسلامي انقلاب جو اهم ڪردار رهيو ۽ امام خميني جي ويجهن ساٿين
مان هو. تهران ۾ جمعي نماز جي امام آيت الله حسين علي منتظري جي ۱۹۷۹ ۾ استيفا ڏيڻ
بعد امام خمينيءَ علي خامنائي کي ليڊر بنايو. عراق ايران جنگ ۾ علي خامنائي جنگ جي
ميدان ۾ به رهيو ۽ هڪ بم ڦاٽڻ تي هو شديد زخمي ٿي پيو. هن کي اڄ به ”زنده شهيد“ جي
لقب سان سڏيو وڃي ٿو.

علي خامنائيءَ سائنس ۽ ٽيڪنالاجي جي فيلڊ ۾ ايران جي نوجوانن کي ڪافي اڳيان آندو
آهي. هن جو اهو چوڻ آهي ته زمين هيٺ دٻيل تيل ۽ گئس جو ذخيرو آخر ته هڪ ڏينهن ختم
ٿي ويندو. ان ڪري هينئر کان ئي اسان کي نيوڪليئر ٽيڪنالاجي جو علم حاصل ڪرڻ کپي ۽
ان مان فائدا حاصل ڪرڻ کپن.



https://sd.wikipedia.org/wiki/%D8%A2%D9%84_%D8%A7%D9%86%DA%8A%D9%8A%D8%A7_%DA%AA%D8%A7%D9%86%DA%AF%D8%B1%D9%8A%D8%B3

ڀارت جي مشهور سياسي جماعت، جيڪا 1885ع ۾ قائم ٿي، -ان- جو بنيادي مقصد هندستان کي
آئيني ذريعن سان نو آبادياتي حق ڏيارڻ هو. 1917ع ۾ انتهاپسند عنصرن، مهاتما گانڌيءَ
جي قيادت ۾ ڪم ڪندڙ اعتدال پسند سياستدانن ۽ سڀني کي استعيفا ڏيڻ تي مجبور ڪيو ۽
ڪانگريس ۾ اڪثريت راءِ حاصل ڪري انگريزن کان سوراج جو مطالبو ڪيو. -ان- دور ۾
ڪانگريس جو خاص هٿيار اهنسا ۽ سول نافرماني هئا، -جن- کي پهريون ڀيرو 1919ع ۾ وسيع
پئماني تي استعمال ڪيو ويو. ٻي مهاڀاري -جنگ- (1939ع) دوران ڪانگريس، سول
نافرمانيءَ ۽ ڀڃ ڊاهه جي تحريڪ هلائي، -ان- سان گڏ ڀارت مان انگريزن کي تڙي ڪڍڻ
لاءِ ’هندستان ڇڏيو‘ (Quit India) جو نعرو هنيو. نتيجي طور ڪانگريس جا گهڻا اڳواڻ
گرفتار ٿيا ۽ 1942ع کان 1945ع تائين هن جماعت کي غيرقانوني قرار ڏئي، -ان- تي
پابندي وڌي وئي. -انڊيا- ڪانگريس'>-آل -انڊيا- ڪانگريس- جا سنڌ ۾ ڊاڪٽر چوئٿرام
گدواڻي، اين.-آر-. ملڪاڻي ۽ ٻيا سنڌي اڳواڻ سرگرم رهيا. -ان- کان پوءِ واري زماني ۾
جڏهن -انگريز- حڪومت سان ٻيو ڀيرو ڳالهيون ٿيون ته -ان- وقت هندستان جا مسلمان
’-انڊيا- مسلم ليگ'>-آل -انڊيا- مسلم ليگ-‘ جي پليٽ فارم تي متحد ٿي چڪا هئا،
تنهنڪري ڪانگريس کي مسلم ليگ جي مطالبي موجب مسلمانن لاءِ جدا اسلامي رياست جو
مطالبو تسليم ڪرڻو پيو. 14-15 -آگسٽ- 1947ع تي ننڍي کنڊ هندستان ۾ ٻه جدا جدا آزاد
رياستون ’-پاڪستان-‘ ۽ ’ڀارت‘ جي نالن سان وجود ۾ آيون ۽ ڪانگريس ڀارت ۾ حڪمران
-پارٽي- ٿي. مارچ 1977ع جي عام چونڊن ۾ هن جماعت کي جنتا پارٽيءَ جي مقابلي ۾ سخت
شڪست آئي. اهڙيءَ طرح ڀارت ۾ ڪانگريس جي ٽيهن سالن جي مسلسل حڪومت جو خاتمو ٿي ويو،
پر 1980ع جي چونڊن ۾ هيءَ جماعت ٻيهر اقتدار ۾ آئي. ڏهن سالن کان پوءِ ٻيهر سندس
اقتدار جو خاتمو آيو. -ان- بعد اها -پارٽي- ڀارت ۾ مخالف ڌر جي وڏي -پارٽي- ٿي
اُڀري، -ان- کان پوءِ هڪ ڀيرو وري ڪانگريس -پارٽي- اقتدار ۾ آئي ۽ هن وقت ڀارت ۾
ڪانگريس جي سربراهه سونيا گانڌي آهي. هن وقت ڀارت ڪانگريس جي حڪومت آهي ۽ ڪانگريس
سان لاڳاپيل من موهن سنگهه -ان- جو وزير اعظم آهي.



https://sd.wikipedia.org/wiki/%D8%A2%D9%84%D8%AC%D8%A8%D8%B1%D8%A7

تحقيق کان پوءِ اهو معلوم ٿيو آهي ته ٽي سئو سال قبل مسيح جي زماني ۾ اقليدس ۽
مدرسه اسڪندريه جا ڪجهه فرد الجبرا کان واقف هئا. تحقيقات جي بنياد تي اهو چئي
سگهجي ٿو ته ٻه هزار سال قبل مسيح جي زماني کان رياضيدانن کي الجبرا جو علم هو. سڀ
کان قديم رسالو جنهن ۾ هڪ الجبرائي مسئلو درج آهي سو Ahmes Papyrus آهي جيڪو
تقريباً 1600-1700 سال قبل مسيح ۾ لکيو ويو. يوناني رياضيدان دراصل جاميٽريءَ جا
عالم هئا ۽ ٽين صدي قبل مسيح جي وچ جو ديو فنطاس سڀ کان پهريون رياضي دان هو جنهن
الجبرا تي تقريباً 275ق. م ۾ هڪ ڪتاب تصنيف ڪيو. هندستان ۾ رياضي دانن ۾ هــمــا
گپتا (628ع) مهـاويــرا (850ع) ۽ ڀاسڪرا (1150ع) جي تصنيفن ۾ گهڻي تعداد ۾ اهڙا
علمي سوال موجود آهن جيڪي الجبرائي طريقي سان حل ڪيا ويا آهن. اسلامي دنيا ۽ خاص
طور تي بغداد ۾ خليفن جي زماني ۾ يونان ۽ هندستان جي عالمن جون رياضي بابت ڪاوشون
گڏ ٿيون ۽ نتيجي طور الجبرا جي علم تي (588ع) ۾ محمد بن موسيٰ الخوارزمي ڪتاب لکيو
۽ 1100ع ۾ ”الڪرخي“ جا درسي ڪتاب مرتب ڪيا ويا. محمد بن موسيٰ الخوارزمي جي الجبرا
جو يورپي رياضيات تي تمام گهڻو اثر پيو. سنڌ ۾ پڻ رياضيءَ جي علم جا اهڃاڻ موهن جي
دڙي مان انگن جي نظام جي صورت ۾ مليا آهن. انگريزن جي دور ۾سنڌيءَ ۾ آلجبرا جا ڪتاب
ڇپيا جيئن ”جبر ۽ مقابلو“ 1859ع ۾ ڇپيو جيڪو ديوان ننديرام جي پٽ ٿڌي مل ميراڻيءَ
ترجمو ڪيو هو.



https://sd.wikipedia.org/wiki/%D8%A2%D8%BA%D8%A7_%D8%B4%D8%A7%DA%BE%D9%8A

پاڪستان جو اڳوڻو پرڏيهي معاملن جو وزير آغا شاھي، 1920ع ۾ بئنگلور (ڀارت ) ۾ ڄائو،
مدراس يونيورسٽيءَ مان ايم. اي ۽ الھہ آباد يونيورسٽيءَ مان ايل. ايل. بيءَ جا
امتحان پاس ڪيائين. 1943ع ۾ انڊين سول سروس ۾ شامل ٿيو. 50-1949ع ڌاري ٺٽي جو ڊپٽي
ڪمشنر رھيو. 1951ع ۾ پاڪستان جي پرڏيھي معاملن واري آفيس سان وابستہ ٿيو ۽ 1958ع ۾
واشنگٽن ۾ ڪائونسلر مقرر ٿيو، 1961ع ۾ چين جو سفير ۽ 1973ع ۾ پرڏيھي معاملن واري
وزارت جو سيڪريٽري ٿيو. 1977ع ۾ اقوام متحده جي نسلي امتياز جي خاتمي واري ڪاميٽيءَ
جو ميمبر ٿيو، کيس 1960ع ۾ تمغه پاڪستان جو اعزاز ۽ 1964 ع ۾ ستاره قائداعظم مليو،
جنرل اسيمبليءَ جو مستقل نمائندو به رھيو. پرڏيھي معاملن جو نائب وزير مملڪت ۽ ان
کان پوءِ 1980ع کان 1982ع تائين پاڪستان جي پرڏيھي معاملن جو وزير رھيو.



https://sd.wikipedia.org/wiki/%D8%A2%D8%BA%D8%A7_%D8%B3%D9%8A%D8%AF_%D8%A7%D8%B3%D9%85%D8%A7%D8%B9%D9%8A%D9%84_%D8%B4%D8%A7%D9%87%D9%87_%D8%A7%D8%B5%D9%81%D9%87%D8%A7%D9%86%D9%8A

هنن اصفهاني سيدن جو خاندان طب جي علم ۽ سنڌ جي سياست ۾ وڏي شهرت وارو هو. انهيءَ
خاندان مان گھڻائي اديب، طبيب ۽ سياستدان پيدا ٿيا. هن خاندان جو وڏو سيد
عبدالهادي، اصفهاني سيدن مان هو، جيڪو 7 شوال 1140هه/6 -اپريل- 1728ع ۾ اصفهان مان
هليو ۽ جڏهن نادر شاهه افشار، مدراس تي چڙهائي ڪئي ته -ان- وقت سيد عبدالهادي مدراس
جي راجا وٽ طبيب جي حيثيت ۾ ترسيل هو. انهيءَ راجا جا سنڌ جي حڪمران ميان نور محمد
ڪلهوڙي سان دوستاڻا ناتا هئا، -ان- ڪري -ان- راجا سيد عبدالهادي کي ميان نور محمد
جي علاج لاءِ سنڌ ڏانهن موڪليو. جنهن کانپوءِ سيد عبدالهادي ڪلهوڙن جي درٻار سان
وابسته ٿي ويو. ميان نور محمد کانپوءِ جڏهن سندس پٽ ميان غلام شاهه ڪلهوڙو سنڌ جي
گاديءَ تي ويٺو ته -ان- وقت سيد عبدالهادي ستر ورهين جي ڄمار ۾ بروز -آچر- 2 شعبان
1193هه/ 15 -آگسٽ- 1779ع تي وفات ڪئي. جنهن کانپوءِ سيد عبدالهادي جي پٽ سيد
ابراهيم شاهه پنهنجي پيءُ جي جاءِ والاري، ابراهيم شاهه 1155هه/1742ع ۾ اصفهان ۾
پيدا ٿيو. سنڌ ۾ جڏهن ڪلهوڙن کانپوءِ ٽالپرن جي حڪومت آئي تڏهن ابراهيم شاهه ۽ سندس
پٽ -آغا- اسماعيل شاهه ٽالپرن جي درٻار سان منسلڪ ٿي ويو. -آغا- اسماعيل شاهه
پنهنجي پيءُ ابراهيم شاهه ۽ ڏاڏي سيد عبدالهادي وانگر ٽالپرن جي درٻار ۾ وڏا عهدا
ماڻيا. خاص ڪري حيدرآباد جي ٽالپرن مان مير ڪرم علي خان -ٽالپر- ۽ مير مراد علي خان
-ٽالپر- وٽ سندس وڏو مان هو ۽ انهن جي طرفان سفير ٿي مختلف رياستن ڏانهن ويندو هو.
ميسن پنهنجي سفر نامي ۾ -آغا- اسماعيل شاهه بابت لکي ٿو ته: ”هي -اهل- تشيعت جي
سيدن مان آهي، جيڪي اصل شيرازي هئا. پاڻ حيدرآباد جي ڀر (ٽنڊي -آغا-) ۾ رهي ٿو. هن
جا خيرپور ۽ حيدرآباد جي ٽالپرن سان وڏا واسطا آهن. هي نهايت هوشيار ۽ ڏاڍو چالاڪ
آهي.“ ڊاڪٽر برنس لکي ٿو ته: ”-آغا- اسماعيل شاهه پنهنجي نسل ۽ خاندان تي فخر ڪندو
رهي ٿو، ٻئي پاسي نواب ولي محمد خان لغاري پنهنجي لياقت جي آڌار تي خدمتون سرانجام
ڏيندو رهي ٿو.“ -آغا- اسماعيل شاهه -ٽالپر- حاڪمن جو وفادار وزير پنهنجي خداداد
لياقت سان وڏيون منزلون ماڻيندو رهيو. سندس پٽن مان -آغا- زين العابدين شاهه
(شڪارپور ۽ ڪراچيءَ جو حاڪم)، ڪاظم علي شاهه (شڪارپور جو حاڪم)، تقي شاهه (شڪارپور
جو ناظم) ۽ ابراهيم شاهه (شڪارپور جو حاڪم) پڻ وڏن عهدن تي فائز هئا، -آغا- اسماعيل
شاهه، ٽالپرن جي دؤر ۾ حيدرآباد جي ڀر ۾ ”-ٽنڊو آغا- اسماعيل“ نالي هڪ علائقو
-آباد- ڪري پنهنجي خاندان لاءِ اتي وڏيون وڏيون حويليون تيار ڪرايون. موجوده دؤر ۾
اهو علائقو حيدرآباد شهر ۾ ”-ٽنڊو آغا-“ جي نالي سان مشهور آهي. ٽالپرن جو مصاحب
ميرزا فتح علي بيگ پڻ -آغا- اسماعيل شاهه جي زور تي اچي -ٽنڊو آغا- وسايو. -آغا-
اسماعيل شاهه ٽنڊي -آغا- جو علائقو 1249هه/ 1833ع ۾ -آباد- ڪيو. -ٽنڊو آغا- ٽالپرن
جي دؤر کان وٺي عزاداري جو مرڪز رهيو آهي. -آغا- اسماعيل شاهه جي اولاد مان -آغا-
زين العابدين شاهه تخلص عابد ۽ -آغا- ڪاظم علي شاهه بلند پايي جا شاعر هئا. اڳيان
هلي سندس اولاد مان -آغا- سيد فتح علي شاهه عربي ۽ فارسي جو ڄاڻو هو. سنڌي ۽ فارسي
زبان جو بهترين شاعر پڻ هو ۽ سندس تخلص فتح هو. -آغا- سيد فتح علي شاهه ٽنڊي -آغا-
جي ميرزا خاندان مان ميرزا قربان علي بيگ قربان ڪربلائي جو شاگرد هو ۽ وري -آغا-
سيد فتح علي شاهه جو شاگرد، سنڌ جو نامور محقق، اديب ۽ شاعر ميرزا عباس علي بيگ هو.
ميرزا عباس علي بيگ پنهنجي -استاد- -آغا- فتح علي شاهه جو فارسي ۽ سنڌي ڪلام هڪ هنڌ
جمع ڪيو هو. هن وقت -آغا- اسماعيل شاهه جو اولاد ٽنڊي -آغا- ۾ موجود آهي. -جن- مان
-آغا- سيد عبد علي شاهه بهترين شاعر ۽ خطيب آهي. عمر رسيده هجڻ باوجود -آغا- سيد
عبد علي شاهه شاعري ۽ خطابت جي سلسلي کي -جاري- رکندو اچي.



https://sd.wikipedia.org/wiki/%D8%A2%D8%BA%D8%A7_%D8%AE%D8%A7%D9%86_%D9%81%D8%A7%D8%A6%D9%88%D9%86%DA%8A%D9%8A%D8%B4%D9%86

-آغا خان فائونڊيشن- ، ھز ھائينيس پرنس ڪريم -آغا خان- قائم ڪئي . فائونڊيشن جو
بنيادي مقصد -ايشيا- ۽ آفريڪا جي ملڪن جي سماجي حالتن کي سڌارڻ آھي ۽ خاص طور تي
صحت ، -تعليم- ۽ ڳوٺاڻي آباديءَ جي ترقيءَ وارن پروگرامن لاءِ امداد ڏئي انهن کي
بھتر ڪرڻ آھي . آغا خان فائونڊيشن- سوئٽزرلئنڊ ۾ رجسٽرڊ ٿيل آھي ۽ -ان- جي ھيڊ آفيس
جينيوا ۾ آھي . فائونڊيشن جون شاخون ، -پاڪستان- ، ڪينيا ، ڀارت ۽ -بنگلاديش- ۾ آھن
۽ -ان- جون مددي شاخون -برطانيا- ، ڪئناڊا ۽ -آمريڪا- ۾ آھن . فائونڊيشن ھڪ
غيرسرڪاري ادارو آھي ، پر انھيءَ جا مقصد ۽ پاليسيون سڀني لاءِ ساڳيون آھن ، اھي
پاليسيون فائونڊيشن جي بورڊ جا ڊائريڪٽر جوڙيندا آھن ، -جن- جو چيئرمئن پرنس ڪريم
-آغا خان- پاڻ آھي . فائونڊيشن جي ادارن جو سرشتو چئن کنڊن تائين پکڙيل آھي ۽ -ان-
سان ويجھي لھه وچڙ جي ڪري ٽينءَ دنيا جي مسئلن جي نشاندھي ٿئي ٿي ۽ اھا به خبر پوي
ٿي ته ڪھڙن ملڪن ۾ انھن مسئلن جي حل لاءِ وسيلا موجود آھن . آغا خان فائونڊيشن جا
پروگرام ھيٺين -ٽن- وڏن شعبن تي مشتمل آھن: ( 1 ) صحت ، ( 2 ) -تعليم- ، ۽ ( 3 )
ڳوٺ سڌار پروگرام . صحت: -پاڪستان- ۾ صحت جون سھولتون تمام گھٽ آھن ۽ -پاڪستان- ۾
صحت جا مسئلا به ٽينءَ دنيا جي ٻين ملڪن جھڙا آھن . سلھه ، ڊائريا يا غذا جي کوٽ ۽
وچڙندڙ بيمارين جا مسئلا -پاڪستان- جي لڳ ڀڳ سڀني علائقن ۾ آھن . -آغا خان
فائونڊيشن- انھن مسئلن تي ويچاريو ۽ انھن جي حل ڳولڻ جي ڪوشش ڪئي ، جنھن جي نتيجي ۾
ثابت ٿيو ته انھن بيمارين کي ٿيڻ کان روڪي سگھجي ٿو . اھڙو اظھار 1983ع ۾ ورلـڊ
-بئنڪ- -پاڪستان- جي ھيلٿ سيڪٽر رپورٽ ۾ ڪيو ويو آھي . تعليم: -پاڪستان- ۾ -تعليم-
جا به انيڪ مسئلا آھن . اسڪولن لاءِ عمارتون ڪونھن ۽ جيڪي آھن ، انھن ۾ به اھي
سھولتون موجود نه آھن ، جيڪي بھتر تعليمي ماحول لاءِ ضروري ھونديون آھن . سکيا ورتل
استادن جي به کوٽ آھي . انھن مسئلن کي منھن ڏيڻ ۽ تعليمي معيار کي وڌائڻ لاءِ -آغا
خان فائونڊيشن- -پاڪستان- جي اترين ۽ ڏاکڻين علائقن ۾ ڪن پروگرامن جي چونڊ ڪئي آھي
. انھن پروگرامن ھيٺ استادن کي پڙھائيءَ جا جديد طريقا سيکارڻ ۽ اسڪولي عمارتن ۾
’پنھنجي مدد پاڻ ‘ جي اصولن ھيٺ سڌارو ۽ واڌارو آڻڻ آھي . -ان- ڏس ۾ فائونڊيشن
ھيٺين -ٽن- پروگرامن جي چونڊ ڪئي آھي: ( 1 ) استادن لاءِ معلوماتي مرڪز ، ( 2 )
-استاد- جي پنھنجي اسڪول ۾ سڌاري لاءِ پروگرام ، ( 3 ) ’پنھنجي مدد پاڻ ڪريو ‘ جي
بنياد تي اسڪولن لاءِ عمارتون جوڙائڻ جو پروگرام . ڳوٺ سڌار پروگرام: 1982ع ۾ -آغا
خان فائونڊيشن- ھڪ ڳوٺ سڌار پروگرام شروع ڪيو . ’پنھنجي مدد پاڻ ڪريو ‘ جي اصول تحت
، فائونڊيشن جو عملو ڳوٺاڻن سان خيالن جي ڏي وٺ ڪري ، اھڙين رٿائن جي نشاندھي ڪندو
آھي ، -جن- کي ڳوٺاڻا پاڻ ھلائي سگھن . -ان- ڏس ۾ ھنري ۽ مالي مدد فائونڊيشن فراھم
ڪندي آھي . انھن پروگرامن کي عملي روپ ڏيڻ لاءِ فائونڊيشن ٻه وڏا ترقياتي پروگرام
شروع ڪيا آھن: ( 1 ) ڳوٺاڻن علائقن لاءِ امداد جو پروگرام ، ( 2 ) رھائشي حالتن جي
ترقيءَ جو پروگرام . پاڪستان- ۾ فائونڊيشن جي پھرين شاخ 1969ع ۾ قائم ڪئي وئي ھئي .
-ان- کان پوءِ -پاڪستان- ۾ پروگرامن جو تعداد تيزيءَ سان وڌندو رھيو آھي . 1979ع ۾
ڪل پنج پروگرام ھئا ۽ 1989ع ۾ انھن پروگرامن جو تعداد 16 ٿي ويو ۽ 1990ع تائين 19
پروگرامن جي بجيٽ تيار ڪئي وئي ، جيڪا ڏھن لکن ڊالرن کان وڌي ٻه ڪروڙ چوڏھن لک
ڊالرن تائين وڃي پهتي .



https://sd.wikipedia.org/wiki/%D8%A2%D8%B5%D9%81_%D8%B9%D9%84%D9%8A_%D8%B2%D8%B1%D8%AF%D8%A7%D8%B1%D9%8A

آصف زرداري،(انگريزي ٻولي: Asif Ali Zardari) پاڪستان جي اڳوڻي وزيراعظم شهيد
محترمه بينظير ڀٽو جو گھر وارو ۽ اڳوڻو صدر پاڪستان نوابشاهه هاڻي) بينظيرآباد (
ضلعي جي زميندار ۽ سياستدان حاڪم علي زرداري جو فرزند آهي . آصف علي زرداري جو اصل
نالو سجاول آهي . جيڪو سندس پڙ ڏاڏي جو هو. سندس والده بلقيس خانم خانبهادر حسن علي
آفندي جي پوٽي هئي . آصف علي زرداري 26 جولاءِ 1955ع تي نوابشاه لڳ ڳوٺ مير خان
زرداريءَ )بلاول جا قبا( ۾ ڄائو . هن ابتدائي تعليم مريم اسڪول نوابشاهه ۽ سينٽ
پيٽرڪس اسڪول، ڪراچي مان حاصل ڪئي . ان بعد پيٽارو ڪاليج مان 1974ع ۾ انٽر پاس
ڪيائين . هن جنهن کانپوءِ لنڊن اسڪول آف اڪنامڪس اينڊ بزنس مان ڊپلوما ڪيائين . هن
1968ع ۾ هڪ اردو فلم ) منزل دور نهين( ۾ چائلڊ اسٽآر طور اداڪاري به ڪئي . ماضي ۾
گھوڙي سواريءَ جو شوقين رهيو آهي ۽ سندس پولو ٽيم زرداري فور جي نالي سان سڃاتي
ويندي آهي . 1980ع کانپوءِ هنسياسي سرگرمين ۾ حصو ورتو. 1987ع جوسال آصف زرداري
لاءِ سڀ کان وڌيڪ فيصلائتو سال ثابت ٿيو . جڏهن سندسويڳي ماءُ ٽمي بخاري ۽ بيگم
نصرت ڀٽو بينظير جو رشتو آصف زرداري سان طئه ڪيو . 18 ڊسمبر 1987ع تي سندس
شاديyمحترمه بينظير بٽو سان ڪراچي ۾ ٿي . نومبر 1988ع جي عام چونڊن جي نتيجي ۾ جڏهن
محترمه بينظير ڀٽو }}پاڪستان{{ جي وزيراعظم ٿي ته ان وقت جيتوڻيڪ آصف زرداري کي
رسمي طور حڪومت ۾ ڪو عهدو نه هو پر هن وزيراعظم هائوس جا وڻ وسايا ۽ سندس سياسي
زندگي جي شروعات ٿي. ۽ مٿس دوست نوزي جا الزام لڳا مٿس 1990ع ۾ بينظير ڀٽو جي حڪومت
جي خاتمي کانپوءِ ڪيس داخل ڪري کيس جيل ۾ وڌو ويو پهرئين دور ۾ کيس ٻن سالن کانپوءِ
کيس آزاد ڪيو ويو . 1993ع جي چونڊن ۾ هي نوابشاه مان قومي اسيمبلي جو ميمبر چونڊيو
ويو ۽ بلخ شير مزاري جي نگران ڪابينا ۾ وزير رهيو . بينظير ڀٽو جي ٻيهر ملڪ جي
وزيراعظم ٿيڻ واري ٻئي دور ۾ قومي اسيمبلي جو ميمبر ۽ ماحوليات ۽ سيڙپڪار جو وزير
ٿيو. آصف علي زرداري تي سنگين الزام لڳا جن جي بنياد تي 6 نومبر 1986ع تي ان وقت جي
صدر فاروق احمد لغاري بينظير ڀٽو جي حڪومت برطرف ڪئي . ۽ آصف زرداري کي ٻيهر جيل
وڌو ويو 1997ع کان 1999ع تائين سينيٽ ۾ ميمبر ٿي رهيو 1990 کان 2004 وارا 14 سال
آصف زرداري لاءِ زندگي جا وڌيڪ ڏکيا سال گذريا 1996ع ۾ مرتضي ڀٽو قتل ڪيس ۾ سندس
نالو شامل ڪيوويو.

2008 کان 2013 تائين پيپلز پارٽي پاڪستان جي مرڪزي حڪومت سنڀالي. ان دوران ڪرپشن جا
ريڪارڊ ٽٽي ويا ۽ پارٽي جا وزير توڙي مشير اربين روپين جا مالڪ بڻجي ويا.



https://sd.wikipedia.org/wiki/%D8%A2%D8%B3%D9%88_%D8%B1%D8%A7%D9%85

صوفي ۽ ويدانتي شاعر صوفي آسو مل پٽ ڏاندو مل عرف صوفي آسو رام هالا پراڻا جو رهاڪو
هو. سندس جنم 1824ع ڌاري اتي ئي ٿيو. سندس اصل نالو آسومل هو، پر فقيراڻي ويس ڍڪڻ
کانپوءِ کيس ’صوفي آسورام‘ يا ’ساڌو آسو رام‘ سڏيندا هئا. صوفي آسورام جي پاڙي ۾
هڪڙو درويش سيد فقير علي شاهه رهندو هو، جيڪو معذور هوندي به اعليٰ درجي جو نبض
شناس ۽ حڪيم هوندو هو.هن ننڍپڻ ۾ سيد فقير علي شاهه وٽ، جيڪو اکين کان وڏو هو، نبض
شناسي ۽ حڪمت جي علم جي سکيا ورتي ۽ هن جي ئي صحبت ۾ آسو صوفي بڻيو. آسو رام کي
جوانيءَ ۾ عشق جي چوٽ لڳي، پر مائٽن جلد ئي سندس شادي ڪرائي ڇڏي. آسو مل ان صوفي
درويش جي حاضري ڀريندو هو، جنهنڪري تصوف جو اثر سندس شخصيت ۾ نمايان هو، آسو رام تي
هڪڙي پاسي ڌرم شاسترن جي مطالعي، ٻئي پاسي آخونداڻي تعليم ٽئين پاسي تصوف بابت
پارسي ڪتابن جي مطالعي ۽ چوٿين پاسي فقير علي شاهه جهڙي درويش جي صحبت جي اثر ساڌو
آسو رام جي دل کي سچي مذهب ۽ انسانيت جي واٽ تي هلڻ لاءِ بي قرار ڪيو. آسو رام جوان
ئي هو ته مجازي عشق جي رمز ۾ رڱجي ويو. اهو ئي سبب آهي جو مجازي عشق ۾ گمراهه ٿيڻ
بدران حقيقت جي واٽ اختيار ڪيائين، اڳتي هلي کيس مصري شاهه امام جي صحبت مان فيض ۽
قرار حاصل ٿيو، جنهن جو ذڪر هن پنهنجي ڪلام ۾ به ڪيو آهي. ان کانسواءِ صوفي آسو رام
جي جهوڪ شريف جي درويشن مان ملاقات ٿي. جنهن صحبت جو مٿس آخر تائين اثر هو ۽ هڪ سچي
صوفيءَ واري زندگي گذاريائين. سنڌ جي ان وقت جي صوفي شاعرن جي ڪلام تي نظر وجهجي ٿي
ته معلوم ٿئي ٿو ته ڪنهن به ٻئي صوفي شاعر جو ايترو گهڻو ڪلام ڪتابي صورت ۾ موجود
نه آهي، جيترو صوفي آسو رام جو ملي ٿو. صوفي آسو رام جي ڪلام جا ٽي وڏا ڪتاب:
’ديوان آسو‘، ’رساله آسو‘ ۽ ’پريم نغمه‘ شايع ٿيل آهن. صوفي آسو رام ’ديوان آسو‘
1897ع ۾ لکيو هو، جيڪو سندس حياتيءَ ۾ ئي ڇپيو، جنهن کي ويڙهي مل کٽڻ مل، پبلشر،
بُڪ سيلر لاڙڪاڻي واري ڇاپي پڌرو ڪيو. صوفي آسو رام جا هٿ اکرين لکيل ٻه ڪتاب سندس
وارثن وٽ موجود رهيا. آسو رام کي سنڌي، فارسي ۽ ٻين ٻولين جي سٺي ڄاڻ هئي. هن حق جي
تلاش ۾ ويهن ورهين جي عمر اندر قرآن مجيد ۽ انجيل جو مطالعو ڪيو، انهيءَ دوران هو
پرائمري ماستر مقرر ٿيو. نارمل اسڪول حيدرآباد مان تربيت حاصل ڪري، نصرپور ۾ ماستر
مقرر ٿيو، جتي هن کي مصري شاهه جهڙي عظيم هستيءَ جي صحبت نصيب ٿي، جنهن هن ۾ تصوف
جو وڌيڪ چاهه پيدا ڪيو ۽ هن کي شاعريءَ جو شوق ڏياريائين. جلد آسورام اتان وري جهوڪ
هليو ويو، جتي هن جي من جي مراد پوري ٿي. صوفي آسورام ’آسو‘ گهڻو ڪلام چيو. محمد
صديق ميمڻ ’تاريخ سنڌي ادب‘ ۾ لکي ٿو ته: ”سنڌ جي شاعرن ۾ ٻئي ڪنهن به شاعر جو
ايترو ڪلام ڪتابي صورت ۾ موجود نه آهي، جيترو صوفي آسورام جو لکيل آهي“. سندس
تصنيفن ۾: 1. ديوان آسو، 2. رساله آسو، 3. پريم غنچه شامل آهن. آسو رام ’ديوان آسو‘
1897ع ۾ لکي پورو ڪيو پر انا کانسواءِ باقي ٻه ڪتاب شايع نه ٿي سگهيا. آسورام هڪ
سچو صوفي هو، هن جي من ۾ مذهبي نفاق ۽ اوچ نيچ جو تصور ئي ڪو نه هو. هو حق جو طالب
هو ۽ اها طلب سندس سموري ڪلام ۾ موجود آهي. هن جي ڪلام ۾ تصوف جو نظريو تمام گهڻو
موجود آهي. هي پهريون هندو سنڌي غزل گو شاعر آهي، جيڪو تصوف ۾ ٻڏل آهي، هن جي غزلن
۾ مزاح آهي ئي ڪو نه، صرف تصوف آهي. هن ويدانيت ۽ تصوف جي خيالن کي ملائي هڪ ڪري
پيش ڪيو آهي. آسو رام جي ڪم آندل ٻوليءَ بابت محمد صديق ميمڻ لکي ٿو ته: ”ٻوليءَ جي
لحاظ کان آسو رام جي سموري ڪلام کي ٻن ڀاڱن ۾ ورهائي سگهجي ٿو. هڪڙو اهو ڪلام اٿس،
جنهن ۾ يوگ وديا ۽ ويدانيت سان خاص تعلق رکندڙ اهڙا ڏکيا سنسڪرتي لفظ ڪم آندا اٿس،
جن جي معنيٰ ڪو به مسلمان ته سمجهي ڪو نه سگهندو، پر سڀ ڪو هندو به ڪنهن ڪوشش يا
ڊڪشنريءَ کانسواءِ سمجهي نه سگهندو. ان کانسواءِ تصوف سان تعلق رکندڙ ۽ ٻيا اهڙا
ڏکيا عربي لفظ پڻ ڪم آندا اٿس، جن جي معنيٰ ڪو به هندو سمجهي ڪو نه سگهندو، پر سڀ
ڪو مسلمان به لغت کانسواءِ پروڙي نه سگهندو“. هن صوفي صفت درويش 1897ع ڌاري وفات
ڪئي.



https://sd.wikipedia.org/wiki/%D8%A2%D8%B3%D8%A7

سنڌ توڙي ھند جي راڳ جي نظام ۾ ھڪ راڳڻي يا راڳ، جيڪو صبح جو ڳايو ويندو آھي، لفظ
”آسا“ (سنسڪرت ”آشا“) جي معنيٰ ئي آھي اميد، آرزو، تمنا، خواھش وغيره، تنھنڪري ھن
راڳ کي آس ۽ ارداس جو راڳ به چيو ويو آھي. راڳ جي ڪتابن موجب ھڪڙا راڳ ۽ راڳڻيون،
جيڪي فقط ڪنھن ھڪ علائقي ۾ رائج ھوندا آھن، تن کي ديسي راڳن ۾ شمار ڪيو ويندو آھي،
مثال طور سنڌ ۾ مولود، مورا، راڻو، ڪوھياري وغيره ديسي راڳڻين ۾ شمار ٿيندا آھن.
ٻيا راڳ ”مارڳ راڳ“ سڏبا آھن، جن مان ڪن راڳن جا نالا ھي آھن:ڪلياڻ، يمن ڪلياڻ،
کنڀات، سري راڳ، سھڻي، سارنگ، پرڀاتي، آسا، پورب وغيره. ”آسا“ جو سر به ”مارڳ سرن“
۾ شامل آھي. آسا راڳڻي، سنڌ ۾ آڳاٽي وقت کان ھلندڙ آھي ۽ ان ۾ عوامي قصا ڳايا ويا
آھن، اھا ’نج سنڌي آسا‘، ھندستاني راڳ جي ”آسا“ سان ملندڙ آهي، پر ايتري فرق سان جو
”سنڌي آسا“ جي الڳ صورت ظاھر ٿي آھي. سنڌ جي ’نج سنڌي آسا‘ ۾ بانڪي شاھ بھرام جي
ڳالهه کڻندا ھئا. ڪافين ۽ ڪلامن جي موضوعن جي لحاظ سان عام ڳائڻ ۾ به ’آسا‘ کي ’آس
۽ ارداس‘ جي راڳڻي چيو ويو آھي. ان روايت موجب ئي خليفي نبي بخش صاحب پنھنجي رسالي
جو ’سر آسا‘ جنھن بيت سان شروع ڪيو آھي، تنھن جي پھرين سٽ آھي:

شاھ لطيف جي راڳ ۾ راڳ توڙي موضوع جي لحاظ سان ’سر آسا‘ جيئن ڳائجي ٿو ته اھو
ھندستاني راڳ جي ”شڌ آسا“ معلوم ٿئي ٿو. شاھ جو ”سر آسا“ ھڪ وڏو معنوي سر آھي ۽ ان
جي بيتن ۾ حقيقت جا ڳوڙھا معنوي اشارا ڏنل آھن. ھن سر ۾ ڪنھن روايتي پس منظر ۽
ماحول بدران تصوف جي رازن ۽ رمزن وارو فڪر سمايل آھي، جنھن ۾ مجاز ۽ حقيقت جي
مثالن، صوفياڻي فڪر جي باريڪ اشارن ۽ سالڪن جي سلوڪ وارين منزلن ۽ مرتبن جا اھڃاڻ
ڏنل آھن. ان کان سواءِ ”مجاز“ جا مختلف پھلو پڻ نروار ڪيل آھن . ڪامل بصيرت وارن
سالڪن کان سواءِ ٻين جي نظر ناقص آھي، جو اھي جزن کي ڏسندي، ان ڏسڻ ۾ رھجي ويا ۽
”ڪل“ کي ڪين سڃاتائون. ھن ۾ محبت جو راز ۽ ان راز يا لڪ جي ماھيت ڏانھن اشارا آھن.
خاص طرح سالڪ جي ’تسليم۽ رضا“ واري منزل ۽ مرتبي جا اھڃاڻ آيل آھن. مطلب ته ”سر
آسا“ ڳرو ۽ ڳوڙھو معنوي سر آھي ۽ ھن سر ۾ تصوف جو اعليٰ فڪر سمايل آھي. انھيءَ لحاظ
سان، ھن سر جي معنوي اھڃاڻن تي ڀٽائيءَ کان اڳ سنڌ جي عارفن ۽ سالڪن بيت چيا هئا،
جن ۾ قاضي قادن ۽ شاهه ڪريم اچي وڃن ٿا.



https://sd.wikipedia.org/wiki/%D8%A2%D8%B2%D8%A7%D8%AF_%D9%82%D8%A7%D8%B6%D9%8A

عبدالاحد ولد محمد حسن جوڻيجو، جنهن کي ادبي دنيا ۾ آزاد قاضيءَ جي نالي سان سڃاتو
وڃي ٿو، 15 نومبر 1956ع تي قاضي دڙا، تعلقي ڏوڪريءَ، ضلعي لاڙڪاڻي ۾ پيدا ٿيو.
پرائمري تعليم ڳوٺ ۾ وٺڻ بعد مئٽرڪ 1971ع ۾ گورنمنٽ هاءِ اسڪول باڊهه مان پاس
ڪيائين. لائبرري سائنس ۾ ماسٽرس 1983ع ۾ ۽ ايم. اي (سنڌي ادب) 1995ع ۾ سنڌ
يونيورسٽيءَ مان ڪيائين. شاهه عبداللطيف ڀٽائي چيئر ڪراچي يونيورسٽيءَ ۾ پنجن سالن
لاءِ پروجيڪٽ ريسرچ طور به ڪم ڪيو اٿس، جنهن دوران چيئر جا 6 ڪتاب ڇپرائڻ ۾ سندس هٿ
رهيو. ماهوار ”جياپو“ ڪراچيءَ جي ايڊيٽر طور 6 پرچا ۽ مومل پبليڪيشن جي ايڊيٽر طور
4 پرچا ڇپائي چڪو آهي. آزاد قاضيءَ 1973ع کان شاعري شروع ڪئي، ابتدا ٻاراڻي شاعريءَ
کان ڪيائين. نثر جي ابتدا ڪهاڻيون لکڻ سان 1975ع ۾ ڪيائين. هن ڀنڀور اشاعت گهر
حيدرآباد، رني ڪوٽ پبليڪيشن حيدرآباد، فڪرِ نؤ پبلشنگ هائوس ڪراچي، جي.ايم. سيد
لٽرري سوسائٽي ڪراچيءَ طرفان 50 کن ڪتاب ڇپايا آهن. سندس طبع زاد، ترجمي ۽ ترتيب
ڏنل ڪتابن مان ڪجهه اهم ڪتاب هي آهن: ”سوڀ سدائين سچ جي“ (تنقيد)، ”سنڌ جون انقلابي
عورتون“، ”انقلابي ماءُ“ (ترجمو)، ”قول فيصل“ (ترجمو)، ”لبرل ازم ۽ انقلاب دشمني“
(سياسي تنقيد)، ”لامون تنهن وڻ سنديون“ (ترتيب)، ”سنڌ جو آواز“ (ترتيب)،
”جي.ايم.سيد جي جدوجهد ۽ نيشنلزم“ (ترتيب)، ”جي.ايم. سيد، ڊاڪٽر درشهوار سيد جي نظر
۾“ (ترتيب) وغيره. هن وقت سنڌ يونيورسٽيءَ جي سنڌي شعبي ۾ استاد آهي.



https://sd.wikipedia.org/wiki/%D8%A2%D8%B1%D9%8A%D8%A7

آريا اصل ڪٿان آيا، ان بابت عالمن جي راين ۾ هڪجهڙائي نه آهي. رگ ويد ۾ آرين ۽ آڻ
آرين وچ جنگين بابت تمام گهڻو احوال ملي ٿو. بهرحال انهيءَ ۾ سندن بڻ بڻياد بابت
ڄاڻ حاصل ڪرڻ ۾ مدد نٿي ملي. ٻين ٻولين جي کوجنائن مان پروڙ پوي ٿي ته اهي وچ ايشيا
کان آيا هئا. اهو نظريو اڳتي هلي ڪن عالمن طرفان غلط قرار ڏنو ويو ۽ آرين جو اصل
هنڌ اُتر قطب ڄاڻايو ويو. گنگاڌرڪ تلڪ هندن جي ويدن، اتهاسن ، پراڻن سان گڏ پارسين
جي زنداوستا مان ڪيترائي حوالا ڏئي ڄاڻايو آهي ته آريا اصل ۾ ”ميرو پربت“ جا رهاڪو
هئا جيڪو اُترقطب طرف هو.

هن وقت اسان جي پڻ ڪيترن ئي عالمن جو رايو به ساڳيو آهي ته سڀ آريا لوڪ جيڪڏهن
ميروپربت جا رهاڪو نه به هئا ته به سندن اڪثريت اتان جي هئي. اهو پڻ چيو ويو آهي ته
رگ ويد جون ڪافي رچنائون انهي وقت جون آهن جڏهن اهي اترقطب طرف ميروپربت تي رهندڙ
هئا. اُترقطب اهڙو علائقو آهي جتي سج ۽ ٻيا ستارا نه ڪي اُڀرندي يا لهندي ڏسجن ٿا ۽
نه رات ڏينهن وارو اسان جهڙو ساڳو وايو منڊل آهي پر جيالاجي مطابق اهو يقين ڪيو ويو
آهي ته ڪو اهڙو وچولو دور به گذريو آهي جنهن ۾ اُتي ماڻهو رهي سگهيا ٿي. چوڻ ۾ اچي
ٿو ته قديم يونانين جو اصلوڪو ماڳ پڻ ميروپربت هو. سندن ديوتا ”دئونيسوس“ بابت
يوناني لوڪ ائين چوندا آهن ته ”زيئوس“ جو پٽ هو. ۽ ڌرتي سندن ماءُ هئي. رگ ويد ۾
آڳاٽن آرين آسمان ۽ ڌرتيءَ کي ابو ۽ اما سڏيو آهي.

تحقيق جي بنياد تي وچ ايشيا سان آرين جو تعلق ڪمزور ثابت ٿيو آهي ۽ اُترقطب واري
نظريي کي هٿي ملي آهي. طرفن جي نالن مان ڏکڻ ۽ اتر لفظ انتهائي قديم زماني جا لفظ
آهن. اتر مطلب پاسو، پر سنسڪرت ۾ ان جو مطلب آهي ”مٿيون پاسو“، سنسڪرت ۾ ”اُد“ جو
مطلب مٿاهون يا اُتم آهي. هن وقت اتر جو ضد ڏکڻ سڏجي ٿو پر اصل ۾ ائين نه آهي.
سنسڪرت ۾ اتر جو مطلب آهي مٿيون ۽ ان جو ضد آهي ”آڌر“ يعني هيٺيون. سنسڪرت ۾ اتر جو
ضد پورب پڻ آهي. سوال اهو آهي ته پوءِ هاڻوڪو رواج ڪيئن پيو؟ سنڌي لفظ ”ڏکڻ“ اصل ۾
سنسڪرت لفظ ”دڪشڻ“ آهي. جنهن جو مطلب آهي ساڄو ۽ سنسڪرت ۾ ان جو ضد آهي ”وام“، جنهن
جو اُچار هندي ۾ آهي ”بام“، ”باوان“ يا ”بانوان.“ انهن لفظن جو مطلب آهي کٻو يا
ڏائو، ٻيو لفظ آهي ”بائين“ جنهن جو مطلب آهي ”کٻو“.

آڳاٽا لوڪ پوءِ اترقطب ڇڏي هيٺ ڏکڻ طرف (وچ ايشيا، ايران، هندستان) آيا. اُتي سج
سڌو اوڀر کان اڀرندي ڏٺائون ته انهيءَ طرف کي سڏيائون ”پورب“ جنهن جو مطلب آهي
”اڳيون پاسو“ يا اهو پاسو جتان سج اڀري ٿو. ان جو ضد ٿيو ”پڇم“ يا پٺيون پاسو يعني
اهو پاسو جتان سج ُالهي ٿو. اڀرندي منهن ڪري بيهبو ته سڄي هٿ وارو پاسو ڏکڻ ٿيندو
جنهنڪري ڏکڻ جو مطلب پوءِ وڃي ٿيو ”ساڄو“. ساڄي هٿ سان ڪم ڪار ڪيو ويندو آهي
تنهنڪري ڏکڻ جو مطلب ”ڦڙت“ به آهي ڇاڪاڻ ته کٻي هٿ جي ڀيٽ ۾ سڄو هٿ ڦڙتي سان ڪم ڪار
ڪري سگهي ٿو.



https://sd.wikipedia.org/wiki/%D8%A2%D8%B1%D9%8A%D8%A6%DA%99%D9%88

پنوعاقل کان اوڀر تي اروڙ کان 16 ميلن جي مفاصلي تي مشهور قلعي ۽ شهر آريئڙي جا
نشان ۽ آثار اڃا تائين موجود آهن. هي وڏو قلعو ان پراڻي سڙڪ تي هو، جيڪا قديم شهر
’وس‘ ڏانهن ويندي هئي. هي شهر ناري جي ڪپ تي آباد هو، ناري جا نشان ۽ ڍورا اڄ به
ٻلهڻي ۽ جوڻاس جي پاسي موجود آهن ۽ ڀرپاسي ۾ ڪيترائي ڍورا آهن. نارا يا ڍورا سنڌو
نديءَ جا گهاٽ يا ننڍيون نديون آهن، جن جا آثار مختلف جاين تي موجود آهن ۽ اهي
هاڪڙي درياهه کي سنڌو درياهه سان ملائيندا هئا. ان پٽيءَ تي ٻيا قديم شهر ٻلهڻي، اڌ
لکو، گروڙ، گراهڙ، ڪرنجر، مامڙو، مٺڙائو، گهيٽي، گهوٽهڙو آهن. گهوٽهڙو پني عاقل
تعلقي جو آخري ڦٽل شهر آهي، جتان ڀارت جي علائقي جيسلمير جي حد شروع ٿئي ٿي. چچ
نامي ۾ جنهن چترور جو ذڪر ڪيو آهي، اهو آريئڙي وارو هنڌ هو، جنهن جو اروڙ سان خاص
تعلق هو. راجا ڏاهر جي پٽ اروڙ جي فتح کان پوءِ آريئڙي ڏانهن هڪ سرنگهه رستي آيو هو
۽ هتي پناهه ورتي هئائين. هي قديم شهر سومرن جي دؤر ۾ ڦٽي ويو ۽ هاڻي آري مقام نالي
قبرستان ۽ آريئڙي نالي ڳوٺ جي صورت ۾ موجود آهي. آريئڙي جي ڀرسان هڪ ٻيو ڦٽل ڳوٺ
’ٿمي‘ به موجود آهي، جنهن جون مقامي ماڻهن لاءِ مختلف ڏند ڪٿائون آهن.



https://sd.wikipedia.org/wiki/%D8%A2%D8%B1%D9%88%D9%86

هڪ ننڍي تڏ يا مڪڙ جيڏو جيت، جنهن جو واسو جهنگلي ٻوٽن ۾ هوندو آهي. هي جيت جيتوڻيڪ
تڏين ۽ مڪڙين جي ڪٽنب جو ئي آهي، پر ڪڏهن به فصل کي نقصان نه پهچائيندو آهي. هيءُ
جيت سدائين جهنگ ۾ ٻوڙن ۽ وڻن ۾ رهندو آهي پر ڪڏهن ڪڏهن گهرن ۾ پوکيل وڻن لوڙهن ۽
ڪن ننڍن گاهن جهڙوڪ ڊڀن وغيره ۾ به هن جو آواز ٻڌبو آهي. هي جيت ڏينهن جو بلڪل
خاموش رهندو آهي، پر رات جو شور ڪندو رهندو آهي. شاهه عبداللطيف ڀٽائي جي سر سارنگ
جي هڪ بيت ۾ ڪم آندل فقرو ”آڙيون ابر آسري“ اصل ۾”آرون ابر آسري“ آهي،ڇو ته ”آڙي“
ڍنڍ جو پکي آهي، اُن جو برسات سان ڪو لاڳاپو نه آهي. هن بيت جي درست پڙهڻي هن ريت
آهي: ”آرون“ ابر آسري، تاڙا تنوارين (شاهه)



https://sd.wikipedia.org/wiki/%D8%A2%D8%AF%D9%85_%D8%AE%D9%88%D8%B1

اهڙا جانور ۽ ماڻهو جيڪي ڪچو گوشت (خاص ڪري انسان جو) کائين انهن کي آدم
خور(cannibal) چوندا آهن.

جيڪڏهن دنيا جي تاريخ تي نظر ڦيرائجي ته اسان کي هر زماني ۾ آدم خور قومن جو وجود
نظر ايندو. آدم خور انسان قبيلن جي صورت ۾ دنيا جي هر کنڊ ۾ نظر اچن ٿا. خاص ڪري
اولهه ۽ وچ آفريڪا، نيو گني ۽ ڏکڻ آفريڪا جي ڪن حصن ۾ اڃا تائين آدم خور قبيلا آباد
آهن. ان کان سواءِ انڊونيشيا ۽ آسٽريليا جي ڪن ٻيٽن ۾ پڻ آدم خور موجود آهن، جن کي
ٽانڪي چيو وڃي ٿو. انساني معاشري ۾ آدم خوريءَ جي رواج بابت عمرانيات ۽ علم الانسان
جي ماهرن جو چوڻ آهي ته هڪ ته بربريت واري دور کان مذهبي رسمن ۽ رواجن جي ادائگيءَ
جي موقعن تي انساني گوشت کاڌو ويندو هو. ٻيو ته حيواني گوشت جي ڪميءَ ۽ ڏڪار جهڙين
حالتن ۾ به انسان آدم خور ٿي پيو. ايئن به چيو ويو آهي ته انسان جو رت مٺو ۽ گوشت
لذيذ ۽ هاضميدار هوندو آهي، تنهنڪري انسان ۾ انهيءَ چسڪي پڻ آدم خوريءَ جو اضافو
ڪيو. مذهبي ديوانگي پڻ آدم خوريءَ جو اهم سبب آهي. ميڪسيڪو، فجي ۽ هندستان ۾ آباد
ڪجهه قبيلا اڃا تائين انسان کي ديوتائن جي آڏو قربان ڪري اهو گوشت پاڻ کائيندا آهن.
آسٽريليا جي ڪن علائقن ۾ مردن کي دفنائڻ بدران ان جا مٽ مائٽ مردي جو گوشت کائي
ڇڏيندا آهن. بحري جهازن جي غرق ٿيڻ کان پوءِ ڪيترا بچيل مسافر بک جي پورائيءَ لاءِ
هڪ ٻئي جو گوشت کائيندا آهن. اهڙو ئي هڪ دردناڪ حادثو 1846ء ۾ آمريڪا جي رياست
ڪيليفورنيا مان لنگهندڙ ”ڊونر پارٽيءَ“ سان پيش آيو. ڊونر پارٽيءَ کي آڪٽوبر جي
مهيني ۾ هڪ خطرناڪ برفاني طوفان گهيرو ڪري ڇڏيو. انهي حادثي مان جيڪي بچي ويا، سي
بک کان هڪ ٻئي جو گوشت کائڻ لڳا. ڊونر پارٽي جا اڌ کان وڌيڪ مسافر نيم وحشي حالت ۾
ڪيليفورنيا پهتا.



https://sd.wikipedia.org/wiki/Dadu

جوهي (جوهِي، اردو: جوہی) (انگريزي ٻولي: Johi)، پاڪستان جي صوبي سنڌ جي دادو ضلعي
جو تعلقو آهي. هي دادو ضلعي جو رقبي جي

اعتبار سان سڀ کان وڏو جوهي تعلقو آهي.جوهي لفظ جُوهِي مان ورتل آهي جنهن جو مطلب
يا پسمنظر ننڍي مقدار ۾ وڻن جو جُهڳٽو آهي. جُوهِيءَ جو مُذڪر ”جُوهو“ آهي، جنهن تي
غور ڪرڻ سان جُوهِيءَ جو مفهُوم آساني سان ذهن نشين ٿي ويندو. جوهِيءَ تي جُوهِي يا
جوهِي نالو ڪيئن ۽ ڪڏهن کان پِيو اُن بابت سنڌ جي ٻين اڪثر قديم ڳوٺن يا شهرن جيان
ڪا به مستند تاريخ موجود ناهي يا کڻي چئجي ته نه ٿي ملي. روايتُن موجب قديم زماني ۾
جوهي شهر واري ماڳ وٽ وڻن جو ننڍو جُهڳٽو يا جُوهِي هوندي هُئي. اُها جُوهِي نئي جي
ڪناري تي ۽ واپاري رستي يا گُذرگاهه ڀرسان هوندي هُئي. واپاري قافلا گُذر وقت
انهيءَ جُوهِيءَ وٽ تَتِي ڪوسِيءَ ويل ڊاٻو ڪندا هُئا. اڳتي هلي اُن جُوهِيءَ ڀرسان
ڪجهه ماڻهو ڳوٺ ٻڌي اچي آباد ٿيا ته اُهو ڳوٺ ”جُوهِيءَ وارو ڳوٺ“ سڏجڻ ۾ آيو. اڳتي
هلي اُهو جُوهِيءَ وارو ڳوٺ ڦِرِي جُوهِي سڏجڻ لڳو. جُوهِي نالو انگريز دؤر تائين
قائم رهندو آيو ۽ بعد ۾ تبديل ٿي جُوهِيءَ مان ڦِرِي جوهِي بڻيو جيڪو اڄ سُوڌو رائج
آهي. انگريز دؤر جي رڪارڊ ۾ به جوهي جو تلفُظ جُوهِي مِلي ٿو جنهن جي آڌار تي چئي
سگهجي ٿو ته قدِيم زماني کان انگريز دؤر تائين جوهِي جو نالو جُوهِي ئي رهيو ۽
انگريز دؤر کان پوءِ اهو تبديل ٿيل ڀانئجي ٿو. قديم زماني ۾ جوهِي نئي جي ڪناري تي
ٻڌل ننڍو ڳوٺ هو. جوهي نئيُن ۾ گھيريل هو پر آسپاس زرخيز زمينُن جي ڪري خوشحال به
هو ته واپاري رستي تي به قائم هو. ڏُور اولهه جي ملڪن کا علاوه ايران، عراق، مصر ۽
بلوچستان کان واپاري قافلن جي اچ وڃ سنڌ ڏانهن يا سنڌ کان انهن ملڪن ڏانهن، سنڌ جي
خُشڪي جي ٻين رستن سان گڏ هتان به رهي. خاص طور جوهي کان ٽنڊو رحيم خان ۽ واهي
پانڌي وٽان جابلو لڪن ۽ لنگهن وسيلي جوهي خشڪي وسيلي اولهندن علائقن ۽ ملڪن سان
ڳنڍيل رهي.

جوهي صفحهءِ هستيءَ تي ڪڏهن نمودار ٿي اُن لاءِ ٻيو ته ڪو به دليل موجود ناهي پر
جوهي وٽ يا اُن جي ڀر ۾ موجود ڪن آثارن جي روشنيءَ ۾ جوهِيءَ جي قدامت جا تاريخي
طور پيرا يا نشان گهڻو قديم وڃي نڪرن ٿا. جوهي ڀرسان موجُود ٺُل (هاڻ سيد نجف شاهه
جي بيٺڪ) ۽ ڳوٺ گل محمد گنب (قديم ڳوٺ ڪنگراڻي) ڀرسان ٺُل موريا ، راءِ ۽ برهمڻ
گهراڻن جي ياد تازي ڪن ٿا. ٺُل ٻُڌمت جون عبادت گاهُون آهن ۽ ٻُڌمت سنڌ ۾ موريا
گهراڻي ۾ وڏي پئماني تي ڦهليو. موريا ۽ راءِ گهراڻن جون راجا ٻُڌمت جا قائل هُئا.
ٻُڌمت ۽ ان جا پيروڪار برهمڻ گهراڻي تائين پڻ رهيا. چچنامي مطابق برهمڻ گهراڻي ۾
سيوهڻ کان سِبِي تائين وارو علائقو ٻُڌيه پرڳڻو سڏبو هو. جوهي شهر ۽ ان جي ڀرسان
هاڻوڪي ڳوٺ گل محمد گنب 1877ع واري نقشي موجب تڏهوڪي ڳوٺ ڪنگراڻيءَ وٽ موجود ٺُلن
جي آڌار تي چئي سگهجي ٿو ته جوهِي جو ڳوٺ راءِ گهراڻي کان به اڳ صفحهءِ هستِي تي
موجود هو.

روينيو کاتي جي 78-1977ع ۾ جاري ڪيل نقشي ۾ جوهِي تپي ڦُلجيءِ ۽ ضلعي ڪراچيءَ جي
صرف ديهه ڏيکاريل آهي. ڪراچي کان پوءِ جوهِي شڪارپور ۾ شامل رهي. جڏهن لاڙڪاڻي کي
ضلعو بڻايو ويو ته جوهي کي لاڙڪاڻي ۾ شامل ڪيو ويو. 1931ع ۾ دادُوءَ کي ضلعي جو
درجو ڏئي جوهي کي تعلقي هيڊڪوارٽر طور دادو ۾ ملايو ويو.

جو هِي جو قديم ڳوٺ مٿاهين تي هُوندو هو. اڄ به اها ايراضي لَکائي سگهجي ٿي. جوهِي
جي اُتر ۾ ڳوٺ ڪبير ٻٻر (هاڻ ٻٻر محلو)، اوڀر ۾ ڳوٺ ميرل باهوٽو (هاڻ باهوٽه محلو)
هو. جوهي شهر جي ڏکڻ واري مسجد محلا ۾ شِوَ ۽ ڪرشن جي پُوڄا وارو مندر اڄ به آهي
جيڪو ذبُون حالي جو شڪار آهي. مندر ۾ ديوارن تي خوبصورت چٽسالي ۽ هندو ڌرم جي
اوتارن جون مينيفيسٽيشنس ۽ انڪارنيشنس (Manifestations and incarnations) پينٽ ٿيل
آهن. مندر ڀرسان مسافرن ۽ قافلن لاءِ ڇاپَرو ۽ کُوهه هوندو هو. هندن جي ججهائِي
هوندي هُئي اُن ڪري هندو ميلا لڳائيندا هُئا. روايتن موجب برطانوي دور ۾ هِت ڀڳت
ڪنور رام ۽ ماسٽر چندُر جهڙا عالمي ساک رکندڙ ڳائڻا ڳائڻ ايندا هُئا. جوهِي جي
اولهه کان نئي نُوناري وهندي هئي جيڪا اچي اُتر-اولهه ڪُنڊ وٽ وڏي ڍوري ۾ پوندي
هُئي ۽ پوءِ اُتر کان هاڻوڪي گرلس هاءِ اسڪول وٽان وهندي، ناڪي کان ٿيندي اچي اوڀر
۾ وڏي کڏ ۾ پوندي هُئي. هاڻوڪو وارڊ هڪ به نئي جو وهڪرو هو. پُراڻي وقت ۾ جوهِي ۾
پئڻ جي پاڻي جي کوٽ نه هُئي. کُوهه هُوندا هئا. ڪي کُوهه اڄ به ڦٽل صورت ۾ موجود
آهن. ڏکڻ ۾ وڏو تلاءُ هوندو هو جيڪو قبضن ميساري ڇڏيو. نئي نُوناري جي ڇاڙ وري ڏکڻ
کان به ايندي هُئي ۽ اچي تلاءُ ۾ پوندي هُئي. بئراج سسٽم کان اڳ انهن وهڪرن ۾
باراني پاڻي به وهندو هو ته ناري کان به ڪڙين، ڪُورُن ۽ سُونهيُن وسيلي پاڻي جوهي
تائين ايندو هو پر بئراج کوٽجڻ کان پوءِ ڪي وهڪرا واٽر ڪورس طور بحال رکيا ويا ته
ڪي سُڪي ويا. آڳاٽي وقت کان جوهي هتان وارِي ڪاڇي جي ڪنڌيءَ جو اهم ۽ مرڪزي ڳوٺ
رهندو آيو آهي. جوهي جي معاشي حالتن جو گهڻو تَڻو دارومدار ڪاڇي جي وس تي رهندو
آيو. ڪاڇي ۾ ڏُڪر توڙي سُڪر جو سئون سڌو اثر جوهيءَ تي پڻ پوي ٿو. سُڪار ۽ ڏُڪار
وارين حالتُن جي نسبت سان جوهيءِ لاءِ ٻه چَوَڻيون مشهُور آهن. جڏهن سُڪار هجي ٿو
ته ”جوهِي مکڻ موهِي“ سڏجي ٿي پر ڏُڪار لامارا ڏيندو آهي ته ”جوهي کنڀن کوهِي“ سڏجي
ٿي

مطلب ته تاريخي طو جوهي شهر انگريزن جي جوڙيل نقشي ۾ ئي نظر اچي ٿو. برطانوي راڄ جي
رڪارڊ ۾ به جُوهي (Juhi) طور درج رهي جيڪا پوءِ جوهي (Johi) سڏجڻ لڳي. برطانوي راڄ
دؤران جوهي اول سکر ۽ شڪار پور ضلعن ۾ شامل هُئي. بعد ۾ جوهي کي ڪراچي ۾ ديهه طور
شامل ڪيو ويو. 1900ع کان پوءِ جوهي لاڙڪاڻي ضلعي ۾ ديهه طور شامل رهي. 1931ع ۾ دادو
کي ضلعي جو درجو ڏئي، جوهي کي تعلقي طور شامل ڪيو ويو. دنيا جي وڏي ۾ وڏي ڍنڍ منڇر
جو ڳچ حصو جوهي تعلقي ۾ آهي ته گورک جهڙو سنڌ جو حَسِين ماڳ به جوهي تعلقي ۾ آهي.
دادو ضلعي جو جوهي تعلقو قبل مسيح زماني کان برطانوي راڄ تائين جي تاريخي ۽ ثقافتي
ورثي ۾ نهايت شاهوڪار آهي. هندستان جي قديم آثارن جي بنگالي ماهر نوني گوپال مجمدار
پنهنجي ڪتاب ايڪسپلوريشنس اِن سنڌ ۾ منڇر ڪناري پير لاکو ماڳ لاءِ لکي ٿو ته هيءُ
ماڳ موهن جي دڙي جو ٻيو مرڪز يا ماڳ آهي. ان کان علاوه جوهي تعلقي ۾ ٻُڌن جا ٺُلهه،
زرتشتين جا آثار به آهن ته جوهي تعلقي ۾ ايندڙ کيرٿر پهاڙي سلسلي ۾ جبلن تي قديم
چٽسالي به موجود آهي جنهن جي قدامت قبل مسيح دؤر کان ويندي سن 1000ع تائين ڪٿي و ئي
آهي. ازانسواءِ جوهي تعلقي ۾ پراڻن مقبرن جي ديوارن تي پڻ بهترين چٽسالي (Painting)
به اعليٰ نموني جي ٿيل آهي جيڪو سنڌ جو شاندار ثقافتي ورثو آهي. سنڌ جي ڪوھ مري
گورک هل اسٽيشن به جوهي تعلقي ۾ آهي. ادبي حوالي سان جوهي احمد خان مدهوش، اڪبر
جسڪاڻي ۽ عزيز ڪنگراڻيءَ جهڙن بهترين اديبن جو اباڻو شهر آهي جن پنهنجي پنهنجي شعبن
۾ شهرت حاصل ڪئي آهي.



https://sd.wikipedia.org/wiki/Afghanistan

پاڪستان جي -اتر- اولهه ۾ ”افغان“ قوم جو ملڪ. قديم سلطنت، جنهن جو نالو ”آريانه“
هو. هن ملڪ جي گاديءَ جو هنڌ ڪابل آهي. هن جي -اتر- ۾ روس، الهندي ۾ ايران، ڏکڻ ۽
-اوڀر- ۾ -پاڪستان- آهن. هي گهڻو ڪري جابلو علائقو آهي. هندوڪش -جبل- جون شاخون هِن
سڄي ملڪ ۾ پکڙيل آهن. هن جي وادين ۾ ڪڻڪ، چانور ۽ ميوو ٿيندو آهي. هتي جو وڏو
درياهه هلمند آهي. -آمو- دريا (جيحون) جو ڪجهه حصو، روس ۽ -افغانستان- جي وچ ۾ آهي.
هن ملڪ جو مذهب -اسلام- آهي. مکيه ٻوليون پشتو ۽ دري (فارسي) آهن. هن علائقي تي
پهريائين دارا -اول- 516 ق. م ۾ قبضو ڪيو. سن 326 ق. م ۾ سڪندراعظم هندستان ۾ آيو ۽
هن ملڪ کي فتح ڪيائين. -باختر- جي دور ۾ هي ملڪ پارٿين جي قبضي ۾ رهيو. ستين صدي
عيسويءَ ۾ مسلمانن جي قبضي کان پوءِ -اسلام- هتي جو مستقل مذهب بڻجي ويو. هتي
مستحڪم -اسلامي حڪومت- محمود غزنويءَ جي هئي، جنهن يارهين صديءَ ۾ -ايران- ۽
هندستان جا ڪي علائقا فتح ڪيا. آخر هن علائقي تي پهريائين چنگيزخان ۽ پوءِ تيمور
قبضو ڪيو. سورهين صدي عيسويءَ ۾ -بابر بادشاهه- ڪابل کي مرڪز بنائي، هندستان تي
حملو ڪيو. -افغانستان- جي هڪ متحده سلطنت ارڙهين صديءَ ۾ -احمد شاهه- ابداليءَ قائم
ڪئي. -احمد شاهه- ابداليءَ جي -پاڻيپٽ- واريءَ -جنگ- (1761ع) جو اثر سنڌ تي به پيو،
-ان- کان پوءِ وري دوست محمد ۽ شاهه شجاع واري دور ۾، مدد خان -پٺاڻ- ڪلهوڙن کان ڏن
وٺڻ جي بهاني سان، سنڌ تي ڪاهه ڪئي ۽ ڳوٺن جا ڳوٺ تاراج ڪري ڇڏيائين. ٽالپرن جي دور
۾ انگريزن -افغانستان- تي، سنڌ جي رستي ڪاهه ڪئي. -احمد شاهه- ابدالي، مدد خان
-پٺاڻ- ۽ ٻين افغان حڪمرانن جي طرفان مختلف وقتن تي سنڌ کي نقصان پهچڻ ڪري اهو
پهاڪو مشهور ٿيو ته ”جڏهن ڪڏهن سنڌڙي تو کي قنڌارئون جوکو.“ 1919ع ۾ غازي امان
-الله- سان هڪ مختصر -جنگ- ٿي، پوءِ هڪ صلحنامو ٿيو، جنهن جي بنياد تي ”امير“ جي
بدران هُن ”شاهه“ جو لقب اختيار ڪيو. 1929ع ۾ شاهه امان -الله- جي خلاف -بغاوت- ٿي.
جنرل نادر خان -بغاوت- جو باني هو ۽ پوءِ اُهوئي -بادشاهه- ٿيو. سنه 1933ع ۾
نادرشاهه جي قتل کان پوءِ، -ان- جو پٽ محمد ظاهر شاهه -بادشاهه- ٿيو. 17 -جولاءِ-
1973ع تي جنرل سردار دائود خان، ظاهر شاهه جي حڪومت جو خاتمو آندو، ۽ 18 -جولاءِ-
تي پاڻ صدر ۽ وزيراعظم هجڻ جو اعلان ڪيائين. 1973ع ۾ سردار دائود جي حڪومت جو تختو
اونڌو ڪرڻ جي ڪوشش ڪئي وئي. 30 -جنوري- 1977ع تي -افغانستان- جي قومي اسيمبليءَ جو
اجلاس سڏايو ويو. 27 -اپريل- 1978ع تي خونريز -انقلاب- کان پوءِ، 1992ع ۾ سردار
دائود جو تختو اونڌو ڪيو ويو. آخرڪار -افغانستان- ۾ روسي فوجن جي مخالفت ۾ افغان
عوام جي جدوجهد جو طويل سلسلو شروع ٿيو ۽ -افغانستان- جي عوام جي فتح ٿي. 1970ع جي
آخر ۾ افغان حڪومت کي وڌندڙ سماجي مسئلن سان منهن ڏيڻو پئجي ويو. 1979ع ۾ طالبان جو
زور وڌڻ لڳو، -جن- کي سوويت يونين جي پٺڀرائي حاصل هئي. افغان حڪومت کي اندروني
توڙي ٻاهرين طاقتن سان هڪ ئي وقت مهاڏو اٽڪائڻو پيو. 1986ع ۾ بيرڪ ڪارمل کي هٽائي
محمد نجيب -الله- کي -افغانستان- جو صدر منتخب ڪيو ويو. 1997ع کان 1989ع تائين ملڪ
-جنگ- جي ڌٻڻ ۾ ڦاسي معاشي طور زري گهٽ تباهه ٿي ويو. سوويت يونين جي هٽي وڃڻ کان
پوءِ ملڪ کي گوريلا ويڙهه سان منهن ڏيڻو پيو. 1992ع جي شروعاتي ڏينهن ۾ ڪابل تي
سندن قبضو ٿي ويو ۽ هڪ 50 ميمبرن جي ڪائونسل قائم ڪري حڪومتي ڪاروبار هلايو ويو،
جنهن جو مولانا برهان الدين رباني صدر هو، پر اهي پاڻ کي منظم ثابت ڪري نه سگهيا ۽
-ترت- گلبدن حڪمت يار حملو ڪري مولانا ربانيءَ جي حڪومت کي ختم ڪري ڇڏيو، نتيجي طور
-افغانستان- ٽڪرن ۾ ورهائجي ويو ۽ هر -ٽڪري- تي الڳ حڪمران حڪومت ڪرڻ لڳا. 1994ع جي
شروعات ۾ مذهبي بنياد پرست پشتون شاگرد طاقتور ٿي اڀريا. 1996ع جي شروعات ۾ طالبان
جي حيثيت ۾ انهن -افغانستان- تي قبضو ڪرڻ شروع ڪري ڏنو ۽ 1996ع جي سيپٽمبر مهيني ۾
طالبان جي حامين ڪابل تي قبضو ڪري ورتو، توڙي جو حڪمت يار ۽ رباني هڪ ٻئي سان
حڪومتي الحاق ڪيو هو پر طالبان -افغانستان- کي اسلامي مملڪت قرار ڏئي اسلامي قانوني
نافذ ڪري ڇڏيا ۽ ٻه ڀاڱي ٽي ملڪ جي حصي تي باقاعدي سندن قبضو ٿي ويو. 1998ع کان
طالبان جو ملڪ تي مڪمل قبضو ٿي ويو ۽ -آمريڪا- جي فوجي اداري رپورٽ ڏني ته اسامه
-بن- لادن ڪابل جي ڀرسان -آمريڪا- سان وڙهڻ لاءِ هٿياربند ماڻهو وڏي پئماني تي تيار
ڪري رهيو آهي. -ترت- سعودي عرب ڄائي اسامه -بن- لادن ڪينيا ۾ آمريڪي خاني تي بمباري
ڪرائي ڪافي دهشتگرد پکيڙي نومبر 1995ع ۾ -تنزانيا- جي اداري -افغانستان- جي مٿان
معاشي پابنديون مڙهي ڇڏيون. گڏيل قومن جي اداري ڊسمبر 2000ع ۾ طالبان حڪومت تي اڃا
گهڻو سختي ڪندي هٿيارن ڏيڻ تي به پابندي لڳائي ڇڏي. سال 2000ع تائين طالبان جو 90
سيڪڙو ملڪ تي مڪمل قبضو ٿي ويو. 2001ع ۾ طالبان شدت پسندن گوتم -ٻڌ- جا ٻه عظيم
مجسما باميا ۾ -ٽوڙي- ڇڏيا. جنهن جي سڄي دنيا شديد مذمت ڪئي. اهي مجسما انتها پسند
مذهبي اڳواڻن جي چوڻ تي تباهه ڪيا ويا هئا، -جن- عوام کي اهو تاثر ڏنو ته -اسلام- ۾
-بت- پرستيءَ جي منع ٿيل آهي. جڏهن ته -اسلام- ۾ ٻين مذهبن جي مڃيندڙن کي سندن
عقيدن تي عمل ڪرڻ جي -آزادي- ڏيڻ جي ڳالهه موجود آهي ۽ سندن عبادتگاهن جو تحفظ به
مسلمان حڪومتن جي ذميواري آهي. مجسما ٽوڙڻ کان ٻه ڏينهن پوءِ -آمريڪا- جي ورلڊ ٽريڊ
سينٽر ۽ پينٽاگون تي حملو ڪري ورلڊ ٽريڊ سينٽر کي تباهه ڪيو ويو. -آمريڪا-
-افغانستان- کان اسامه جي -ٻانهن- گهري، -ان- حملي جي اسامه القاعده جي نالي ۾
ذميواري آهي، پر -افغانستان- القاعده جي اڳواڻ اسامه -بن- لادن جي -ٻانهن- ڏيڻ کان
انڪار ڪيو. انڪار تي آمريڪي حڪومت -آڪٽوبر- 2001ع تي طالبان ۽ القاعده تي حملو ڪري
ڏنو، -ان- سان گڏ اترين علائقن جي اتحادين ۽ ٻين القاعده مخالف قوتن جي زبردست مدد
شروع ڪري ڏني. هوائي حملن کان سواءِ هزارن جي تعداد ۾ فوجي -افغانستان- ۾ داخل ٿي
ويا ۽ طالبان جي اڳواڻ ملان عمر ۽ اسامه جي ڳولا شروع ڪري ڏنائون. ڊسمبر 2001ع ۾
جرمنيءَ جي شهر ۾ -افغانستان- بابت هڪ ڪانفرنس ٿي، جنهن ۾ حامد ڪرزئيءَ کي مولانا
ربانيءَ جي جاءِ تي صدر مقرر ڪيو ويو. 2002ع جي شروعات ۾ طالبان ۽ القاعده کي
زبردست شڪست ڏني وئي، سندن ڪيترائي اڳواڻ مارجي ويا، پر القاعده جي ميمبرن ۾ تمام
گهڻو واڌارو ٿيو. ائين نئين ليڊر شپ به وڌي. آخر 2002ع ۾ گرديز وٽ حقيقي -جنگ- لڳي،
جنهن ۾ حڪومتي طاقت نيٽو (NETO) جي طرفان برطانيا، ڪيناڊا ۽ ٻين نيٽو جي ميمبر ملڪن
جي هٿ اچي وئي، -جن- پنهنجا فوجي -افغانستان- موڪليا هئا. اصل اها امن جي نالي ۾
-جنگ- هئي. -ان- ۾ انساني همدرديءَ طور ٻين ملڪن به -افغانستان- کي معاشي مدد ڏني.
گڏيل قومن جي اداري اندازو لڳايو ته هتي ايتري تباهي ٿي آهي، جو گهٽ ۾ گهٽ 15 بلين
ڊالرن جي لاڳت سان بحاليءَ جو ڪم ٿي ويو. 2002ع ۾ اڳوڻي -بادشاهه- ظاهر شاهه طرفان
لويا -جرڳو- ڪوٺايو ويو، جنهن ۾ وري به ڪرزئيءَ کي ٻن سالن لاءِ صدر چونڊيو ويو.
اهي ٻئي سال ڪرزئيءَ لاءِ وڏا صبر آزما ۽ ڪڙي امتحان جا هئا. هڪ ڀيرو ته مٿس -جاني-
حملو به ٿيو. 2002ع جي پڇاڙي وارن مهينن ۾ ملڪ کي مڙوئي -ٿورو- گهڻو استحڪام مليو،
پر شدت پسندن جا حملا -جاري- رهيا ۽ طالبان هڪ ٻن ضلعن تي قبضو به ڪري ورتو. -آگسٽ-
2003ع ۾ نيٽو ڪابل واري ايراضيءَ ۾ نئون -بين- الاقوامي سيڪيورٽي فورس قائم ڪري
ورتو. -جنوري- 2004ع ۾ نئون -آئين- لويا جرڳي وسيلي بنايو ويو، جنهن ۾ صدر جي
اختيارن ۾ ڪافي اضافو ڪيو ويو ۽ اقليتن کي حق ڏنا ويا. 2004ع جي شروعاتي مهينن ۾
-آمريڪا- ۽ نيٽو جي ملڪن اعلان ڪيو ته اهي -افغانستان- ۾ فوجي طاقت وڌائي طالبان ۽
القاعده خلاف وڏو آپريشن ڪندا. 2005ع ۾ 9000 فوجي -افغانستان- ۾ نيٽو جي ملڪن
موڪليا، طالبان ۽ سندن واسطيدار قوتن تي زبرا حملا ڪيا ويا. ماڻهن جي وڏي تعداد کي
-آمريڪا- جي جيل گوانٽانامو ۾ موڪلي مٿن تشدد ڪيو ويو، آمريڪي ساک دنيا ۾ متاثر ٿي.
2005ع جي سيپٽمبر مهيني ۾صوبائي ۽ مرڪزي چونڊيون رٿيون ويون، انهن چونڊن لاءِ -بين-
الاقوامي راءِ عامه اها جڙي ته اهي وڏو فراڊ هيون. انهن چونڊن ۾ پهريون دفعو مرڪز
توڙي صوبي ۾ عورتون ميمبرن طور چونڊجي آيون. -افغانستان- جي -پاڪستان- سان ڇڪتاڻ
2006ع کان شروع ٿي وئي، جو -افغانستان- الزام هنيو ته افغان بارڊر سان لڳ افغانين
جي ڪيمپن ۾ رهندڙ مهاجر -افغانستان- جو امن تباهه ڪري رهيا آهن، -جن- کي بقول سندن
هٿيار -پاڪستان- ڏئي ٿو، صدر ڪرزئي اهو به الزام هنيو ته -پاڪستان- جا ڪجهه اڳواڻ ۽
ادارا القاعده سان مليل آهن. 2007ع ۾ پاڪستان، -افغانستان- سان ملندڙ سرحدون -بند-
ڪري ڇڏيون. ٻنهي ملڪن جي وچ ۾ ڇڪتاڻ جا آثار وڌي ويا، ڇو ته -افغانستان- نيون
سرحدون مڃڻ لاءِ تيار نه هو. مئي 2007ع ۾ نيٽو فورسز طالبان جي ڪمانڊر ملا داد
-الله- کي ماري وڌو ته طالبان جبلن تي چڙهي ويا ۽ نيٽو فورسز جي خلاف گوريلا -جنگ-
باقاعدي شروع ڪئي وئي. انهيءَ جو اثر -پاڪستان- تي ٿيو، جو هتي به خودڪش حملا شروع
ٿي ويا، جيڪي اڃا -جاري- آهن. آمريڪي ۽ انهن جا اتحادي تاحال -افغانستان- ۾ آهن.



https://sd.wikipedia.org/wiki/%DA%B3%D8%A7%DA%99%DA%BE%D9%8A-%D9%BD%D9%88%D9%BE%D9%8A_%D9%BE%D9%84%D9%88%D8%B1

The red-capped plover (Charadrius ruficapillus), also known as the red-capped
dotterel, is a small plover. It breeds in Australia. The species is closely
related to (and sometimes considered conspecific with) the Kentish plover, Javan
plover and white-fronted plover.

Red-capped plovers have white underparts and forehead. Their upperparts are
mainly grey-brown. Adult males have a rufous crown and hindneck. Adult females
have a paler rufous and grey brown crown and hindneck, with pale loreal stripe.
The upperwing of Charadrius ruficapillus shows dark brown remiges and primary
coverts with a white wingbar in flight. Its length is 14–16 cm and its wingspan
is 27–34 cm; weight 35–40 g. Breeding plumage shows a red-brown crown and nape
with black margins. Non-breeding plumage is duller and lacks the black margins.

The red-capped plover is widespread in Australia; it is a vagrant to New
Zealand, although it bred there for some time in small numbers from 1950–1980.
The species occupies a range of coastal and inland habitats, including
estuaries, bays, beaches, sandflats and mudflats; inland saline wetlands. It is
also found in inland wetland areas with bare ground.

The red-capped plover is a seasonal breeder on the coasts of Australia, but
breeds in response to unpredictable rains inland. Nests on ground in vicinity of
wetlands; nest a small depression with no or minimal lining. Clutch of 2 pale
yellowish-brown eggs, irregularly spotted black. Incubation period 30 days;
incubating mainly done by female. Young precocial and nidifugous.

With a large range and no evidence of significant population decline, this
species' conservation status is of Least Concern.



https://sd.wikipedia.org/wiki/%DA%AF%D9%84%DA%AF%D8%AA

گلگت (गिलगित) (Gilgit) پاڪستان جي صوبي گلگت بلتستان جو سڀ کان وڏو شهر آهي۔ هي
شاهراه قراقرم جي ويجھو واقع آهي۔  گلگت درياهه هن جي ويجھو گزري ٿو۔گلگت
ايجنسي جي اوڀر ۾ ڪارگل اتر ۾ چين اتر اولهه ۾ افغانستان اولهه ۾
چترال ۽ ڏکڻ اوڀر ۾ بلتستان جو علائقو آهي. دنيا جا ٽن عظيم پهاڙي سلسلن هماليه،
قراقرم ۽ هندوڪش جو سنگم هن جي ويجھو آهي۔ هتان جي ٻولي شينا آهي پر اردو عام سمجھي
ويندي آهي۔ چين سان واپار جو مرڪز آهي۔ ڪي ٽو، نانگا پربت، راڪاپوشي
ا۽ اتر جون ٻيون بلند چوٽيون سر ڪرڻ وارا هتي ايندا آهن۔ هتان جي خاص شيء هتان جي
موسم آهي جيڪا سال جا ٻارنهن مهينا ٿڌي هوندي آهي. گلگت جي اڪثريتي آبادی
شيعه ماڻهن تي مشتمل آهي. جن ۾ گھڻا اثناء عشري شيعه آهن پر اسماعيلي ۽
سنين جي هڪ وڏي تعداد به هن علائقي ۾ آباد آهي. گلگت بلتستان ۾ هڪ فرقو نوربخشي آهي
جيڪي نور بخش نالي مذهبي پيشوا جا پيروڪار به آباد آهن۔. پهرين نومبر ١٩٤٧ تي ڊوگر
راڄ کان آزادي حاصل ڪرڻ کان بعد گلگت بلتستان ، پاڪستان سان ملحق ٿيو تپر قائد اعظم
محمد علي جناح جي وفات جي ڪري هن ا۽ پاڪستان جي انتظامي
مشڪلاتن جي ڪري هن تحرير لکڻ تائين پاڪستان جي قومي اسمبلي ۾ نمائندگي موجود نه
آهي۔



https://sd.wikipedia.org/wiki/%DA%AA%DA%87

ڪڇ ڀارٿ جيpaścima bhāgajē gujarātajō maṇī thī vaḍō ضلعو āya. ڪڇ جو kṣētraphaḷa
45,612 ki.mī.2 āya. lēha pōṭhīyā dēśajō bījē namarajō maṇīthī vaḍō jillō āya. īṁ
cōvajētō ka ڪڇ جو نالو انجي kācabē jēḍē ākārasē پيو هوندو. prācīna mahānagara
dhōḷāvīrā, jē purātana sindhu sanskr̥ti vikasa'īvī tērajō gaṇājē tō. u ڪڇ ضلعي
جي khaḍīra pradēśamēṁ āya.

kaccha jillējō vahīvaṭī mathaka bhuja āya. vadhārē jāṇakārīlā kcchagā'iḍa.kōma
tē vanō.

kacchajī ōttara daśāmēṁ paḍōśī dēśa pākistāna, paścima daśāmēṁ arabī samandhara
āya. dakhaṇamēṁ kacchajō akhāta āya, jōkō kacchakē kāṭhīyāvāḍathī judhō karētō.
kacchajē ōttara tathā ōgōṇē bharā kaccha jō raṇa(anukramē vaḍō nē naṇḍhō) āya.
kacchajē ōgōṇē bharā raṇa pōṭhīyā banāsakāṇṭhā jillō āya.

kacchamēṁ kacchī tathā gujarātī bhāṣā bōlājētyuṁ. tālukā 10 a'īṁ. abhaḍāsā,
maḍa'ī, bhuja, mundrā, an̄jāra anē rāpara hī gujarāta vidhānasabhājyuṁ cha
dhārāsabhyajyuṁ sīṭuṁ a'īṁ.

malēlā avaṣēśōjē ādhārē kaccha, prācīna sindhu sanskr̥tijō manājē tō. i. sa.
1270mēṁ sthapāyēla kaccha hakaḍō svatrantra pradēśa vō. i. sa. 1815mēṁ kaccha
briṭiśa sāmrājya nīcē āvyō nē rajavāḍā vārējī kaccha jā mahārājā briṭiśa sattā
svīkāryāṁ. i.sa. 1947mēṁ bhāratajī ājādī pōya, kaccha bhāratajē "mahāgujarāta"
rājya jō hakaḍō jillō bhan'yō.

1947mēṁ bhāratajē bhāgalē pōya, sindha nē karān̄cī bandara pākistāna gyā vyō.
svatantra bhārata sarakāra kaṇḍalāmēṁ nayē bandarajō vikāsa karējō nirṇaya gēḍē.
kaṇḍalā bandara paścima bhāratajō hakaḍō mōkējō bandara āya.

1950mēṁ kaccha bhāratajō hakaḍō rājya bhan'yō. 1 navēmbara 1956mēṁ kaccha
mumba'i rājya jētābēmēṁ āvyō. 1960mēṁ bhāṣājē ādhārē mumba'i rājyajō mahārāṣṭra
nē gujarātamēṁ bhāga thyā nē kaccha gujarātajō hakaḍō bhāga bhan'yō.

nayēṁ itihāsamēṁ 16 jūna 1819 jō kacchajō pēlō dharatīkampa nōndhāṇōṁ. 26
jān'yu'ārī 2001 jō pracaṇḍa dharatīkampajō kēndra kacchamēṁ vō. kacchajā 185
varējā nōndhāyēlā bhūstaraśāstrīya itihāsamēṁ hī sauthī ākarō dharatīkampa vō.



https://sd.wikipedia.org/wiki/%DA%AA%D9%88%D8%A8%D8%B1%D8%A7

اصيل نانگ (Cobra): جوڳين جي پنهنجي دنيا آهي. انهن موجب -اصيل- ڪارن نانگن جا ست
قسم يا ڀائر آهن، هُو انهن جي -تشريح- يا درجيبندي ڪجهه هن ريت ڪن ٿا: 1- -تخت-
نانگ: سڀني نانگن جو سرتاج آهي. هن نانگ جو رنگ سونهري، جسم شيشي جهڙو چمڪدار آهي،
جنهن جي آرپار نظر پوي ٿي. سونهري لڪيرن سان خوبصورت ڦڻ هوندي اٿس. ڳچيءَ ۾ قدرتي
ڳانو اٿس. جهنگ ۽ ويرانن ۾ چانڊوڪي رات جو -تخت- نانگ جي روايتي ڪچهري لڳندي آهي.
-ان- کي بخت جو -بادشاهه- سمجهيو ويندو آهي (شايد هيءُ King Cobra ڏانهن اشارو آهي
ڇاڪاڻ ته -ان- جو رنگ سونهري هوندو آهي). 2- پدم نانگ: 5 فٽ ڊگهو، ڪارو ناسي، وڏي
ڦڻ ٿئيس ٿي جنهن تي علي سائينءَ جي دلدل جي کر جو نشان هوندو آهي. هي سنڌ ۾ عام آهي
(هي Naja naja آهي). هڪ اڇو پدم هوندو آهي، جنهن جي مٿي تي مانڌاڻيءَ جهڙو نشان ٿئي
ٿو. پدم نانگ جي پڇ ۾ زهريلو ڪنڊو هوندوآهي. هڪ ناسي پدم به هوندو آهي. 3- واسينگ
نانگ: جنهن کي پڇ ۾ ڪنڊو ٿيندوآهي، هي ڊگهو ۽ ڪارو ٿئي ٿو. 3- شيش نانگ: جيڪو
ويرانن يا کنڊرن ۾ خزاني تي ويٺل هوندو آهي. 4-ڪاريهر نانگ: جيڪو درويش نانگ آهي ۽
قاتل جو عڪس اکين ۾ وٺندو آهي (ڪاريهر Black Cobra/ Naja oxiana آهي، باقي ڳالهيون
ڏند ڪٿائون آهن). 5- اِڇا اڌاري نانگ: جيڪو پنهنجي مرضيءَ سان انساني روپ وٺي
سگهندو آهي، مٿي تي اڇو ٽِڪو ٿيندو اٿس. ڪارو ناسي ۽ گـهرو نيرو ٿيندو آهي (هي شايد
Naja kaouthia آهي ۽ انساني روپ واري ڳالهه به ڏند ڪٿائي آهي). 6- ڪلها ڌاري: هي به
ساڳئي -اصيل- نسل جو نانگ آهي.

7- گڊو نانگ: هن جو پيٽ سليٽي ٿيندو آهي. پدم جي نسل مان کريل؛ نانگ ۽ ڪوراڙ جي
ميلاپ سان پيدا ٿيندو آهي، انهن مان تِليهر ۽ ڦَنيهر مشهور آهن (هي معلومات ڏيڻ
واري جو اشارو غلط طور وئينس نانگ ڏانهن آهي، سائنسي حقيقت اها آهي ته نانگن ۽
بلائن جو غير جنس ۾ ميلاپ ٿيندو ئي ڪونه آهي، تِليهر Naja naja ئي آهي جنهن کي پدم
به چون ٿا، ’ڦَنيهر‘معنيٰ ’ڦَڻ وارو‘ يعني، اهو به نانگ جو هڪ صفتي نالو آهي).



https://sd.wikipedia.org/wiki/%DA%A6%D9%90%D9%8A%D9%BF%D9%8E_%DA%AA%D9%87%DA%AA%D8%B4%D8%A7%D9%86

ڦِيٿَ ڪهڪشان (جنهن کي ESO 350-40 طور پڻ سڃاتو ويندو آهي) اسان کان 50 ڪروڙ نوري
سال پرتي سنگتراش نالي جھرمٽ ۾ هڪ ٻِہ-گھُٻِيَلَ ڪهڪشان آهي. ان ڪهڪشان کي 1941ع
ڌاري فرز زئيڪي دريافت ڪيو. تڏڻي فرز زئيڪي سمجھيو ته اها ڪهڪشان هڪ انتهائي پيچيده
جڙت آهي، جنهن جي وضاحت نجمياتي حرڪيات جي بنياد تي ڪرڻي پوندي. [4][5] ان ڪهڪشان
جي ويڪر جو تخمينو هڪ لک 50 هزار نوري سال لڳايو ويو، جيڪو کيرائين واٽ جي ويڪر کان
ٿورو وڌيڪ آهي.

هڪ ويجھڙي ڪهڪشان سان منهن ڀر ٽڪرائجڻ کان اڳ اها بہ کيرائين واٽ وانگي هڪ عام
ڪهڪشان هئي. جڏهن ڦيٿَ ڪهڪشان مان ويجھڙي ڪهڪشان پار گذري، تڏهن ٽڪراءُ باعث
منجھانئس هڪ جھنجھوڙي ڇڏيندڙ طاقتور لهر ڊوڙي وئي، جيئن ڪنهن پهڻ کي چيڀاٽي مٽيءَ
جو ڍير ڪري ڇڏجي.

ڪهڪشان جي مرڪزي حصي جي چوگرد تيز رفتار سان هلندي، ڌماڪي جي ان لهر سموري ڌُوڙ ۽
گيس ٻهاري ڇڏي. جڏهن تہ ڪهڪشان جو مرڪزي حصو جيئن جو تيئن رهيو، جنهن سبب اهو
نسبتاً چمڪيلو نظر اچي ٿو ۽ سندس چوگرد هڪ نيرو ڇلو بہ ڏسجي ٿو.



https://sd.wikipedia.org/wiki/%DA%86%D8%A7%D9%86%D9%87%D9%87

چانهه دنيا جي وڻندڙ مشروب آهي. هي چانهه جي پنن کي ڪجھ منٽ گرم پاڻي ۾ اٻارڻ سان
تيار ٿيندي آهي. پوء ان ۾ ضرورت ۽ خواهش جي موجب کنڊ ۽ کير ملايو ويندو آهي.

پهريائين چانهه عام نه هئي. سنڌ ۾ ته سئو ٻه سئو سال پهريائين ڪنهن ”چانهه“ جو نالو
ئي ڪونه ٻڌو هو. ڪنهن زماني ۾”چانهه“ شاهي محلن، وزيرن ۽ وڏن وڏن ڪامورن وٽ استعمال
ٿيندي رهي. ان درجي جا ماڻهو ذهني ۽ جسماني ٿڪاوٽ گهٽائڻ لاءِ ۽ دماغ جي وقتي ٿڪاوٽ
هٽائڻ لاءِ يا ان کي تازگي ڏيڻ لاءِ چانهه جي ڪوپ کي استعمال ڪندا هئا. يعني چانهه
کي ڪاڙهي پيئندا هئا. هاڻي ته واهڻن ۽ وستين ۾، ٿرن ۽ برن ۾، جبلن ۽ ٻيلن ۾، ديرن ۽
دنين ۾، روڊن ۽ رستن تي، گهرن ۽ اوطاقن ۾، ڇنن ۽ ڇپرن ۾، رڳو چانهه ئي چانهه آهي.
ٻھراڙين ۾ ته اڄڪلهه اوطاقن بدران هوٽلون کلن ٿيون. جتي ٻه گهر آهن ته ٽئين هوٽل
آهي. مکڻ، ماکين، کير ۽ ڏڌ جي جاءِ چانهه والاري آهي.

چانهه جي ٻوٽي جي اصل وطن ۾ اوڀر چين، ڏکڻ اوڀر چين، ميانمار ۽ ڀارت جو علائقو آسام
شامل آهن.

2003 ۾ دنيا ۾ چانهه جي پيداوار 3.15 ملين ٽن سالانه هئي. سڀ کان وڌيڪ پوک ڪندڙ ملڪ
ڀارت هيو، ٻيو چين، ڪينيا ٽيون ۽ سريلنڪا چوٿين نمبر تي هيو.

ٻڌمت يعني گوتم ٻڌ جي پوئلڳن جي به چانهه بابت اها ڏند ڪٿا آهي ته سندن هڪ ”ڀڪشو“
(ٻڌمت وارا پنھنجي مذهبي وڏي عالم يا بزرگ کي ”ڀڪشو“ چوندا آهن.) تبت ۾ مراقبي ۾
ويٺو هو (تبت، چين ۽ هندستان جو سرحدي علائقو آهي. تبت ٻڌمت وارن جو مقدس علائقو ۽
مذهبي مرڪز آهي. جتي ٻڌمت جو سڀ کان وڏو مذهبي پيشوا ”دلائي لاما“ رهندو آهي.) هن
جڏهن پھريون دم کنيوته هن کي ڪابه حيران ڪندڙ تبديلي ڏسڻ ۾ ڪونه آئي. وري ٻيو ڀيرو
مراقبي ۾ ويٺو پر ڪوبه نتيجو ڪونه نڪتو. وري هن ٽيون ڀيرو ساهه روڪيو وري به جڏهن
واپس موٽيو ته هن کي وري به ڪا تبديلي نظر نه آئي. اتي هن جوش ۾ اچي پنھنجي اکين جا
پنبڻ ڪٽي اڇلي ڇڏيا. ڀڪشو هڪ سال کانپوءِ جڏهن حواسن جي دنيا ۾ موٽي آيو، تڏهن هن
ڏٺو ته جتي هن اکين جا پنبڻ ڪٽي اڇليا هئا، اتي خوشبودار ٻوٽا ڦٽل هئا. جن مان دل
کي ڇڏيندڙ هڳاءُ ۽ سڳند اچي رهي هئي. اهو ٻوٽو ان ڏندڪٿا موجب چانهه جو ٻوٽو هو.
ٻڌمت وارن جي ان قصي ۾ ڪيتري سچائي آهي سان هڪ الڳ ڳالهه آهي.

چانهه جي شروعات ساڍا چار هزار سال اڳ چين کان شھنشاهه ”شاه نگ“ جي دور کان ٿي هئي.
جنھن کي جپان ۾ آڻڻ جو سھرو ٻوڌي ڀڪشوئن جي سِرَ تي سونھي ٿو. جيڪي مراقبي دوران
ننڊ کي ڦٽائڻ لاءِ چانهه جو استعمال ڪندا هئا. چانهه کي دوا يا شربت طور مقبوليت
ڏيارڻ ۾ به انھن ٻوڌي ڀڪشوئن جو ئي وڏو هٿ هو. ڇو ته چانهه جي خصوصيت کي پهريائين
انھن ئي سمجهيو هو.

”چانهه“ لفظ چيني زبان جي لفظ چاءِ (Cha) مان نڪتل آهي، جيڪو چين جي علاقائي ٻوليءَ
جي لفظ “Tay” مان ورتل آهي. چين مان اهو لفظ جپان پهتو. جتان سفر ڪندو، پنھنجي
سَرهاڻ پکڙيندو، هندستان ۽ ايران آيو ۽ اتان وري روس ڏانھن رخ رکيائين. سترهين صدي
عيسويءَ ۾ پورچوگيز جھاز دانن ان چانهه کي اوڀر کان وٺي يورپ تائين پهچايو.

تاريخ نويسن جو چوڻ آهي ته يورپ چانهه لاءِ لفظ “Tea” 1660ع ۾ آيو. جيتوڻيڪ 18
صديءَ جي اڌ تائين پڻ لفظ “Tay” هلندو رهندو هو.

چانهه جي باقاعده پوک ڇهين صدي عيسوي ڌاري چين ۾ شروع ڪئي وئي. چانهه جي پوکائي ۽
ان جو چونڊو ڪرڻ نھايت نازڪ ڪم آهي. جنھن کي ڏاڍي احتياط ۽ خبرداريءَ سان ڪيو ويندو
آهي. ڇاڪاڻ ته ٻوٽي جون تازيون تازيون ڪونپليون ۽ نرم نرم پن چانهه جي پتي ٺاهڻ جي
ڪم ايندا آهن. پراڻن پنن مان چانهه ٺهي نه سگهندي اهي. ٻوٽي مان ڪونپليون ۽ پن ڏهن
ڏينھن ۾ هڪ ڀيرو پٽيا ويندا آهن.

17 صديءَ ۾ يورپ اندر چانهه عوامي مقبوليت حاصل ڪري چڪي هئي. هندستان ۾ انگريزن جي
اچڻ وقت چانهه کي فقط دوا طور استعمال ڪيو ويندو هو. ايسٽ انڊيا ڪمپنيءَ وارن
سرڪاري ۽ دوستاڻين گڏجاڻين ۽ محفلن ۾ چانهه کي مشروبات طور پڻ استعمال ڪيو. چانهه
کي عوامي سطح تي مقبوليت ڏيارڻ ۾ هڪ انگريز واپاري ”ٿامس لپٽن“ جو وڏو هٿ آهي. لپٽن
1880ع تائين عام دڪاندار هو پر، پوءِ هن چانهه جو واپار شروع ڪري عالمي شھرت حاصل
ڪئي. اڄ به لپٽن نالي واري چانهه ڪمپين جو شمار دنيا جي تمام وڏين ڪمپنين ۾ ٿئي ٿو.
تيز رفتار زندگيءَ سان گڏ هلڻ لاءِ چانهه جي ڪمپنين سھولت خاطر ”ٽي بيگز“ ۽ ”بوائل
او بيگز“ به اندا آهن.

برطانيا دنيا ۾ وڌ ۾ وڌ چانهه درآمد (Import) ڪندڙ ملڪ آهي. سال 1990ع ۾ برطانيه جي
انگريزن 141894 ميٽرڪ ٽن چانهه واپرائي. جڏهن ته ٻئي طرف آمريڪا 76946 ميٽرڪ ٽن
چانهه هضم ڪئي. 1990ع ۾ پاڪستان هڪ لک چار هزار 104000 هزار ميٽرڪ ٽن چانهه درآمد
ڪئي.

هندستان دنيا ۾ وڌ ۾ وڌ چانهه پيدا ڪندڙ ملڪ آهي. هندستان ۾ 1997ع ۾ 800 ملين
ڪلوگرام چانهه اپائي وتي. جنھن مان 162.86 ملين ڪلوگرام چانهه برآمد ڪئي وئي. دنيا
۾ گهڻي کان گهڻي چانهه درآمد ڪندڙ ملڪ ”سِري لنڪا“ آهي. معيار جي لحاظ کان ڪينيا جي
چانهه دنيا ۾ پھرين نمبر تي آهي.

مارڪيٽ ۾ چانهه جي پتيءَ جا عام طور تي ٻه قسم وڪامجن ٿا. هڪ ”ڊسٽ“ ۽ ٻي ”داڻي
دار“. داڻيدار چانهه قيمت ۽ ڪوالٽيءَ ۾ ڪجهه قدر وڌيڪ هوندي آهي.

چانهه هڪ خاص قسم جي ٻوٽي جي پنکڙين ۽ پنن کي ٽوڙي انھن کي هڪ پراسيس مان گذاري
تيار ڪئي ويندي آهي. چانهه جي پنن کي پتيءَ ۾ تبديل ڪرڻ جا ٻه طريقا آهن. جن مان هڪ
قديم طريقو آهي، جنھن تحت چانهه جي ٻوٽي جي پنن کي سڪائي سادو قھوو تيار ڪيو ويندو
آهي. هن دور ۾ اهو طريقو نه هئڻ جي برابر آهي. يا وري تمام گهٽ پيماني تي. اڄڪلهه
چانهه جي تياري جديد سائنسي طريقن سان ڪئي وڃي ٿي. ان طريقي کي سي.ٽي.سي طريقو سڏيو
ويندو آهي.

انھن پنن کي مشينن ۾ رول ڪيو ويندو آهي. ان عمل دوران نڪرندڙ رس پن پنھنجي اندر جذب
ڪري وٺندا آهن. ان کانپوءِ ٻن کان اٺن ڪلاڪن تائين انھن پنن کي 40 درجا سينٽي گريڊ
واري گرمي پد تي رکيو ويندو آهي. ان عمل کي فرمينٽيشن چئبو آهي. ان عمل سان چاهه ۾
خوشبوءِ پيدا ٿيندي آهي.

سي.ٽي.سي طريقي سان تيار ٿيندڙ چانهه داڻيدار هوندي آهي. هئي چانهه خوشبوءِ ۽ ذائقي
جي لحاظ کان اعلى ڪوالٽيءَ جي چانهه آهي. پاڪستان ۾ 80 سيڪڙو چانهه داڻيدار درآمد
ڪئي ويندي آهي. اها چانهه خاص ڪري ڪينيا، انڊونيشيا، بنگلاديش، تنزانيه، ملاوي،
روانڊا ۽ برونڊيءَ مان گهرائي ويندي آهي. ان کان سواءِ اورينج پيڪو، پيڪو، بروڪن
اورينج پيڪو، فين انگ، ڊسٽ اورينج پيڪو چانهه ۾ پيڪو نالي وڻ جا پن شامل ڪيا ويندا
آهن. جنھن سان چانهه جي سَرهڻ ۾ اضافو ٿيندو آهي

پاڪستان دنيا جو ٻيو نمبر وڏو چانهه جو امپورٽر (خريدار) آهي. هڪ اندازي موجب
پاڪستاني هڪ سال ۾ اٽڪل هڪ لک پنجاهه هزار ٽن چانهه واپرائن ٿا. اهڙيءَ طرح پاڪستان
جو هر شھري سراسري طور تي ساليانو ڏيڍ ڪلو گرام چانهه واپرائي ٿو. اهو مقدار
هندستان جي ڀيٽ ۾ ٻيڻو ۽ بنگلاديش جي ڀيٽ ۾ پنجوڻو آهي. پاڪستان 96 سيڪڙو ڪاري
پتيءَ واري چانهه ۽ 4 سيڪڙو سائي چانهه گهرائيندو آهي. ماهرن جو خيال آهي ته
پاڪستان ۾ سن 2000ع تائين چانهه جي کپ هڪ لک 65 هزار ٽن آهي. پاڪستان ٽِي
ايسوسيئيشن وارن مطابق پاڪستان 1994ع ۾ هڪ لک چار سئو پنجونجاهه ٽن چانهه درآمد
ڪئي، جنھن مان 70 سيڪڙو چانهه ڪينيا مان خريد ڪئي وئي. سال 1997ع ۾ پاڪستان 240
ملين ڊالرن جي چانهه خريد ڪئي، انگن اکرن موجب فقط 97ع واري ماچر مھيني ۾ 12 ملين
ڊالرن جي 7222 ٽن چانهه درآمد ڪئي وئي. سال 1998ع ۾ اها چانهه وڌي 11709 ٽن ٿي
ويئي. جنھن جي ماليت 29 ملين ڊالر آهي. پاڪستان ۾ هر سال چانهه جي درآمدات ۾ 9
سيڪڙو اضافو ٿي رهيو آهي. پاڪستاني ساليانو اٺن کان ڏهن اربن رپين جي چانهه
واپرائيندا آهن، جنھن ۾ ڏينھون ڏينھن واڌارو ٿي رهيو آهي. انگن اکرن موجب پاڪستان ۾
سال 1970ع کان مارچ 1997ع تائين 74 ارب 89 ڪروڙ چاليهه لک رپين جي چانهه درآمد ڪئي
وئي.

دنيا جي 37 ننڍن وڏن ملڪن ۾ هر سال 2.6 بلين ڪلوگرام چانهه جي پيداوار ٿئي ٿي، انھن
ملڪن ۾ هندستان، سري لنڪا، انڊونيشيا، ويٽنام، هانگ ڪانگ، ايران، ڪينيا، روانڊا،
تنزانيه، يوگنڊا، برازيل، ارجنٽائن، برونائي، برما، دبئي، جرمني، گهانا، آمريڪا،
روس، سينگاپور، ملائيشيا، سوئيزر لينڊ، برطانيه، ٿائيلينڊ، تائيوان، گوئٽي مالا،
هيٽي، ڏکڻ آفريڪا، جپان، ملاوي، ماريشس، نيدر لينڊ، رومانيه، ترڪي ۽ موزمبيق، نيپال
۽ چين شامل آهن. انھن ملڪن مان حاصل ٿيندڙ پيداواري واپار ۾ ڪيترائي ملڪ حصيدار
آهن. ليڪن انھن ۾ هندستان، سريلنڪا، ڪينيا، بنگلاديش ۽ چين جي منڊين جو مقام ٻين
سڀني کان مٿانهون آهي. هندستان پنھنجي چانهه جي ڪل پيداوار جو 70-سيڪڙو پنھنجي ملڪ
اندر استعمال ڪري ٿو. سِري لنڪا ۽ بنگلاديش ۾ پنھنجي چانهه جي پيداوار جو فقط 15
سيڪڙو ملڪ اندر استعمال ڪيو وڃي ٿو. جڏهن ته باقي 85 سيڪڙو چانهه برآمد ڪئي وڃي ٿي.



https://sd.wikipedia.org/wiki/%D9%BE%D8%B1%D9%88%D9%81%D9%8A%D8%B3%D8%B1_%D8%BA%D8%A8%D8%AF%D8%A7%D9%84%D8%AD%D9%82_%DA%80%D9%BD%D9%8A

پروفيسر عبدالحق ڀٽي بن حاجي حيدر بخش ڀٽي جي ولادت باسعادت بتاريخ 20 سيپٽمبر
1937ع ھٽڙي حيدرآباد ۾ ٿي. سندس والد بزرگوارحاجي حيدر بخش ڀٽي وقت جو هڪ نيڪ نفيس
انسان ۽ ديني علم روحاني بزرگ هو. جنهن پنهنجي فرزند جي ننڍپڻ کان ئي اهڙي تربيت
ڪئي جنهن اڳتي هلي پنهنجو نالو نروار ڪيو. سندس ڪيل خدمتون روز روشن جيان آهن. سندس
زندگي جي ڪمن جي ڪارڪردگي جو عڪس سندس ماضي جي آئيني ۾ جهاتي پائڻ سان ظاهر ٿئي ٿو
. ڀٽي صاحب جو نسب ٽين پيڙهي محمد حيات ڀٽي ۾ سان لڳي ٿو.

مياِن عبدالحق ڀٽي پرائمري جا ٽي درجا پنهنجي ڳوٺ ھٽڙي ۾ پاس ڪيا ۽ انگريزي تعليم
نورمحمد هاء اسڪول ۽ سٽي ڪاليج حيدرآباد حاصل ڪيا.

سنڌ پبلڪ سروس ڪميشن جو امتحان پاس ڪري انًگلش جا ليڪچرار تعليم کاتي ۾ ٿيا, سنڌ جي
مختلف ڪاليجن م رهيا ان کان پوء ترقي پروفيسر تيا.۽ آخر اهڙي ريت حياتي جو گهڻو
عرصو سنڌ جي تعليم کاتي ۾ رهي. سنڌ جي سڀني ضلعن ۾ تعليمي خدمتون سرانجام ڏيندي.

هن خاندان تي الله تعاليٰ جو فيض و رحمت رهي آ. ، تحقيق هن خاندان الله ۽ ان جي
رسول جي دين سان محبت آهي. 20سيپٽمبر1997ع تي رٽائرڊ ٿيو. آخر 25 2005ع تي 67ورهين
جي عمر ۾ هن فاني دنيا مان هميشه لاءِ موڪلائي ويو.



https://sd.wikipedia.org/wiki/%D9%8A%D8%AD%D9%8A%D9%8A%D9%B0_%D8%AE%D8%A7%D9%86

-پاڪستان- جو اڳوڻو ڪمانڊر ان چيف آغا محمد يحييٰ خان، 1917ع ۾ ڄائو. هن 1938ع ۾
فوج ۾ ڪميشن حاصل ڪئي. مختلف عهدن تي رهڻ کان پوءِ کيس اسٽاف ڪاليج ڪوئيٽا ۾
انسٽرڪٽر مقرر ڪيو ويو. پاڪستان ٺهڻ کان پوءِ سندس ڪئريئر جنرل محمد -ايوب خان- جي
عملي سرپرستيءَ ۾ تيزيءَ سان -ترقي- ڪندو رهيو، -تان- جو 1957ع ۾ کيس ميجر جنرل جي
عهدي سان گڏ چيف آف آرمي اسٽاف جو عهدو به ڏنو ويو. -آڪٽوبر- 1958ع ۾ ايوبي مارشل
لا جو مُک مُهرو به هيءُ ئي هو. -جنوري- 1959ع ۾ صدر -ايوب خان- ڪراچيءَ جي
ناسازگار حالتن کي ڏسندي نئين گاديءَ جي هنڌ بنائڻ لاءِ هڪ ڪميشن ٺاهي ۽ يحييٰ خان
اُن جو چيئرمئن ٿيو، جنهن راولپنڊيءَ سان لاڳو هڪ علائقي کي ’-اسلام- -آباد-‘ جو
نالو ڏئي گاديءَ جي هنڌ لاءِ چونڊيو ۽ -ان- شهر جي انتظام کي هلائڻ لاءِ هڪ مستقل
ادارو ’ڪئپيٽل ڊولپمينٽ اٿارٽي‘ (C.D.A) جي نالي سان وجود ۾ آيو، جنهن جو پهريون
چيئرمئن به يحييٰ خان هو. سيٽمبر 1965ع جي -جنگ- ۾ کيس ’هلال جرات‘ جو اعزاز ڏئي،
پوءِ سيپٽمبر 1966ع ۾ جنرل موسيٰ جي جاءِ تي پاڪستاني فوج جو ڪمانڊر -ان- چيف بنايو
ويو. اڍائي سالن کان پوءِ جڏهن 1968ع ۾ -ايوب خان- جي خلاف ملڪ جي هر حصي ۾ مظاهرا
شروع ٿيا ته يحييٰ خان، -ايوب خان- کي صدارتي عهدي کان الڳ ٿيڻ تي مجبور ڪيو ۽ پاڻ
صدر مملڪت ۽ چيف مارشل لا ائڊمنسٽريٽر بنجي ويهي رهيو. سندس سنڌ سان نسبت جو وڏو
حوالو اهو آهي ته 1 -جولاءِ- 1971ع تي ون يونٽ ٽوڙڻ جو اعلان به يحييٰ خان ڪيو هو.
جنهن بعد سنڌ ايوبي دور کان پوءِ هڪ ڀيرو وري -پاڪستان- ۽ دنيا جي نقشي تي نمودار
ٿي. هن جي دؤر ۾ ملڪ جون حالتون تمام خراب ٿي ويون. 16 ڊسمبر 1971ع تي -اوڀر-
-پاڪستان- -بنگلاديش- بنجي ويو. هڪ پاسي ذوالفقار علي ڀٽو ۽ٻئي طرف شيخ مجيب
الرحمان ليڊر ٿيا. صورتحال نازڪ ٿي وڃڻ سبب يحييٰ خان کي استعيفا ڏيڻ تي مجبور ڪيو
ويو. 20 ڊسمبر 1971ع تي جنرل يحييٰ خان صدارت ۽ چيف مارشل لا ائڊمنسٽريٽر جي عهدن
-تان- استعيفا ڏني ۽ اهي ٻئي عهدا ذوالفقار علي -ڀٽي- صاحب سنڀاليا. 8 -جنوري-
1972ع تي يحييٰ خان کي نظربند ڪري، سندس خواهش تي کيس لنڊن روانو ڪيو ويو. 9 -آگسٽ-
1980ع تي وفات ڪري ويو.



https://sd.wikipedia.org/wiki/%D9%87%D9%86%D8%AF%D8%B3%D8%AA%D8%A7%D9%86

ڀارت, (انگريزي ٻولي: India, Hindustan) جنهن کي هند، هندستان، ۽ انڊيا پڻ سڏيو
ويندو آهي، سو ڏکڻ ايشيا ۾ واقع آهي. هيءُ ڏکڻ ايشيا جي وڏي حصي تي پکڙيل آهي.
هندستان آبادي جي لحاظ کان دنيا جي وڏن ملڪن ۾ شامل ڪيو ويندو آهي. هندستان جا هڪ
ارب کان وڌيڪ ماڻهو هڪ سؤ کان وڌيڪ ٻوليون ڳالهائيندا آهن. هندوستان جي اوڀر ۾
بنگلا ديش ۽ ميانمار (برما)، اتر ۾ ڀوٽان ۽ چين ۽ نيپال ۽ اولهه ۾ پاڪستان. ان کان
سواءِ ڏکڻ اوڀر ۽ ڏکڻ اولهه ۾ هندي سمنڊ آهي.

سنڌو دريا جي اوڀر واري علاقي جو نالو سنڌ هو جيڪو ايرانين جي اچڻ سان هند ٿي ويو.
ايئن ئي انڊس مان انڊيا ٿي ويو. ماضي ۾ هن خطي کي هندوستان يا ڀارت چيو ويندو هو.
علامه اقبال جي لکيل مشهور قومي گيت ۾ پڻ اهو ئي ورجايل آهي؛ "ساري جهان سي اچها
هندوستان همارا". آزادي کان پوءِ هن ملڪ جو سرڪاري نالو ڀارت رکيو ويو. محمد علي
جيڻا هندوستان نالي تي تنقيد ڪئي ۽ چيو ته هندوستان ان سموري علائقي جو نالو هو
هاڻي جيڪو ٻه حصا ٿي پاڪستان ۽ ڀارت ٿيو آهي. جيڻا انڊيا لفظ جي پڻ مخالفت ڪئي پر
بعد ۾ راضي ٿي ويو. ٻاهرين ملڪن ۾ لفظ انڊيا گهڻو رائج آهي.

هندستان، دنيا جي تاريخ ۾ عظيم الشان درجي جو مالڪ آهي. پهرين دؤر ۾ هن سنسڪرت جهڙي
ٻولي پيدا ڪئي، ڪليلا و دمنا جهڙو حڪمت وارو ڪتاب لکيو. فوجي مشقن واري راند شطرنج
ايجاد ڪئي. رياضيءَ ۾ يونان سان مقابلو ڪيائين. الاهيات ۾ ويدانت فلاسافي سيکارڻ ۾
جڳت گرو بڻيو. ان سان ويدڪ ڌرم ۽ ٻڌ ڌرم پکڙيا. هندوستان مها راجا اشوڪ جهڙا حڪمران
پيدا ڪيا. ٻئين دؤر ۾ قديم انسانيت جي علمبردار جلال الدين اڪبر پيدا ڪيو. هن ڏکڻ
ايشيا جي ٻولين کي ملائي اردوءَ جهڙي انٽرنيشنل ٻولي ٺاهي. هندوستان محي الدين
عالمگير جهڙو سلطان ۽ شاهه ولي الله جهڙو فلاسافر پيدا ڪيو.

ڀارت جي حوالي سان سنڌي ٻوليءَ ۾ هڪ چوڻي به مشهور آهي، جيڪا اصل ۾ ته هندي جي چوڻي
آهي پر هاڻي سنڌي ٻولي ۾ ڪتب اچي ٿي. چوڻي اهي ته ”جيڪي مھا ڀارت ۾ آهي، سو ڀارت ۾
ڪينھي.“ معنا ته مھاڀارت، هڪ مڪمل معلوماتي ۽ مذهبي ڪتاب آهي. ڀارت کنڊ جون مُک ۽
هڙئي ڳالھيون، منجھس لکيل آهن. ٻين لفظن ۾ سندن خيال آھي؛ مھا ڀارت ۾ اھي ڳالھيون
به لکيل آھن، جيڪي ڀارت ملڪ ۾ ڪونھن. مطلب اهو ته ڌرمي ڪتاب، به انسان کي گھڻو ڪجھ
سيکارين ٿا.

هندستان جمهوري ملڪ آهي. ڪيترين ئي رياستن تي ٻڌل هي من ملڪ جو نظام وفاق جي هيٺ
آهي. رياست جو سربراهه صدر هوندو آهي جيڪو 5 سالن لاءِ چونڊبو آهي.

هندستان جي انتظامي طاقت وفاق آهي. جنهن جو سربراهه وزير اعظم هوندو آهي. هن وقت
هندستان جو سک وزير اعظم من موهن سنگهه آهي.



https://sd.wikipedia.org/wiki/%D9%86%D9%8A%D9%88_%D8%B4%D9%88%D8%A7%D9%86%D8%B3%D9%BD%D8%A7%D8%A6%D9%86

نيو شوانسٽائن (Neuschwanstein) جرمني بلڪہ دنیا جو خوبصورت ترين قلعو آھي۔ ھي
جنوبي جرمن صوبي باويريا ۾ آسٽريا جي سرحد تي الپس جي جابلو سلسلي ۾ آھي۔ ھي اھا
جرمن عمارت آھي جنھن جون سڀ کان وڌيڪ تصويريون ڪڍيون ويون آھن۔ جرمني ۾ سیاحن جي
ڌيان جو ھي سڀ کان وڏو مرڪز آھي.

جرمن ٻولي ۾ ھن جو پورو نالو شلاس نيوشوانسٽائن (Schloss Neuschwanstein) آھي۔ شلاس
(قلعو)، نيو (نئون)، شوان (ھنس) ۽ سٽائن (پٿر)۔ هن جو نالو مشھور جرمن موسيقار
ويگنر جي هڪ اوپيرا سان ڳنڍيل آھي۔

ھن قلعي کي 19 صدي ۾ باويريا جي بادشاھ لڊوگ دوئم اڏرايو. لڊوگ کي چريو بہ قرار ڏنو
ويندو ھيو. قلعي جي تعمير مڪمل ٿيڻ کان پھريان ئي ھن کي اقتدار کان الڳ ڪريو ويو.



https://sd.wikipedia.org/wiki/%D9%86%D9%88%D8%A7%D8%B2_%D8%B4%D8%B1%D9%8A%D9%81

مياں محمد نواز شريف (ولادت: 25 ڊسمبر، 1949ء، لاهور) پاڪستان جو موجوده وزير اعظم
۽ پاڪستان جي ٻئي وڏي سياسي جماعت پاڪستان مسلم ليگ (ن) جو قائد آهن۔ کين هي منصب
ٽي دفعا نصيب ٿيو، هي ميان محمد شريف (مرحوم) جو سڀ کان وڏو صاحبزادو آهي، جيڪو
اتفاق گروپ آف انڊسٽريز جو شريڪ مالڪن منجهان هيو۔ تازو وزيراعظم نواز شريف جي دل
آپريشن ٿيو آهي.

وزیراعظم پاکستان میاں محمد نوازشریف نے ابتدائیي تعليم سينٽ اينٿنيز هاءِ اسڪول،
لاهور سے حاصل کی۔ گورنمنٽ ڪاليج لاهور سے گريجويشن کرنے کے بعد پنجاب یونيورسٽي سے
قانون(وکالت) کی ڈگری حاصل کی۔

نوازشریف کی سیاسی تربیت پاکستان کے فوجی آمر جنرل محمد ضیاءالحق کے زیر سایہ ہوئی۔
ضیاء دور میں وہ لمبے عرصے تک پنجاب حکومت میں شامل رہے۔ وہ کچھ عرصہ پنجاب کی
صوبائی کونسل کا حصہ رہنے کے بعد 1981ء ميں پنجاب کی صوبائی کابينہ ميں بطور
وزيرِخزانہ شامل ہو گئے۔ وہ صوبے کے سالانہ ترقياتی پروگرام ميں ديہی ترقی کے حصے
کو 70% تک لانے ميں کامياب ہوۓ۔ اس کے ساتھ ساتھ وہ کھيلوں کے وزير بھی رہے اور
صوبے میں کھيلوں کی سرگرميوں کی نۓ سرے سے تنظيم کی۔

آمریت کے زیرِ سایہ 1985ء میں ہونے والے غیر جماعتی انتخابات ميں مياں نواز شریف
قومی اور صوبایی اسمبليوں کی سيٹوں پہ بھاری اکثريت سے کامياب ہوئے۔ 9 اپريل ،1985ء
کو انھوں نے پنجاب کے وزيرِاعلٰی کی حيثيت سے حلف اٹھايا۔ 31 مئی 1988ء کو جنرل
ضياءالحق نے جونیجو حکومت کو برطرف کردیا تاہم مياں نواز شريف کو نگران وزیراعلٰی
پنجاب کی حیثیت سے برقرار رکھا گیا۔ یہ امر نوازشریف کے جنرل ضیاء سے قریبی مراسم
کی نشاندہی کرتا ہے۔ جنرل ضیاء نے ایک بار نوازشریف کو اپنی عمر لگ جانے کی بھی دعا
دی۔

1988ء میں پیپلز پارٹی کو شکست دینے کے لیے جب جنرل جیلانی نے خفیہ فنڈ استعمال کیا
اور رقمیں تقسیم کیں تو نواز شریف صاحب نے بھی اس سے خوب فائدہ اٹھایا۔حوالو گھربل؟
انہوں نے جنرل جیلانی کے ایماء اور فراہم کردہ سرمائے سے اسلامی جمہوری اتحاد تشکیل
دیا۔ اس کھلی دھاندلی کے ذریعے نواز شریف 1988ء کے انتخابات ميں دوبارہ وزيرِاعلٰی
منتخِب ہوۓ۔حوالو گھربل؟ ان کی اس مدت ميں مّری اور کہُوٹہ ميں زبردست تّرقی ہوئی۔

6 نومبر 1990ء کو نواز شريف نے اس وقت بطور منتخِب وزيرِاعظم حلف اُٹھايا جب ان کی
انتخابی جماعت،اسلامی جمہوری اتحاد نے اکتوبر 1990ء کے انتخابات ميں کاميابی حاصل
کی۔ تاہم وہ اپنی پانچ سال کی مدت پوری نہ کر سکے اور ان کو اس وقت کے صدر نے ان کو
ان کے عہدے سے فارغ کر ديا۔ اگرچہ ملک کی عدالتِ اعظمٰی نے ايک آئينی مقدمے کے بعد
انھيں دوبارہ ان کے عہدے پہ بحال تو کر ديا،ليکن ان کو جولائي 1993ء ميں صدر کے
ساتھ اپنے عہدے سے استعفا دينا پڑا۔ ان کے زمانۂ وزارتِ اعظمٰی کے دوران ، نجی شعبہ
کے تعاون سے ملکی صنعت کو مضبوط بنانے کی کوششیں کی گئيں۔غازی بروتھا اور گوادر
بندرگاہ جيسے منصوبے شروع کيے گئے- سندھ کے بےزمین ہاريوں ميں زمينيں تقسیم کی
گئیں۔ وسطی ایشیائی مسلم ممالک سے تعلقات مستحکم کیے گئے۔ اقتصادی تعاون تنظیم کو
ترقی دی گئی۔ افغانستان کے بحران کو حل کرانے ميں مدد دی گئي اور مختلف افغان دھڑوں
نے "معاہدۂ اسلام آباد" پہ دستخط کيے۔ ان کے دورِحکومت کی اہم خوبی، پریسلر ترمیم
کے تحت نافذ کی گئيں امریکی پابندیوں کے باوجود معاشی ترقی کا حصول تھی۔ اکتوبر
1999ء میں نواز شریف نے اس وقت کے فوج کے سربراہ پرويز مشرف کو ہٹا کر نئے فوجی
سربراہ کے کی تعیناتی کی کوشش کی۔ فوج کا کردار قومی سیاست میں کم کرنے کی یہ
دیانتدارانہ کوشش ان کے لیے آفت بن گئی اور ایک فوج بغاوت کے بعد ان کی حکومت کو
ختم کر دیا گیا۔

فوج کی طرف سے ان کی حکومت ختم ہونے کے بعد ان پر مقدمہ چلا، جو "طيارو سازش ڪيس"
کے نام سے مشہور ہوا۔ اس میں اغوا اور قتل کے الزامات شامل تھے۔ فوج کے ساتھ ایک
خفیہ معاہدے کے بعد سعودي عرب چلے گئے۔ 2006ء میں ميثاق جمهوريت پر بينظير ڀٽو سے
مل کر دستخط کیے اور فوج حکومت کے خاتمے کے عزم کا اعادہ کیا۔ 23 اگست، 2007ء کو
عدالت عظمٰي نے شریف خاندان کی درخواست پر فیصلہ سناتے ہوئے ان کی وطن واپسی پر
حکومتی اعتراض رد کرتے ہوئے پورے خاندان کو وطن واپسی کی اجازت دے دی۔

ایمرجنسی کے نفا ذ کےبعد نواز شریف اپنے خاندان کے ہمراہ سعودي عرب کے پرویز مشرف
پر دباؤ کے نتیجے میں 25 نومبر، 2007ء کو لاہور پہنچ گئے۔

انقلاب مارچ کے دوران پاک فوج کے سربراہ جنرل راحيل شريف کی مداخلت سے سانحو ماڊل
ٽائون کے دوران شہید ہونے والے 14 افراد کے قتل اور 90 سے زائد کے شدید زخمی ہونے
والوں کو انصاف دلانے کیلئے وزیراعظم پاکستان میاں محمد نواز شریف سمیت 9 افراد کے
خلاف قتل کی ایف آئی آر درج ہوئی۔

سانچو:Sharif III Cabinet سانچو:Zia-ul-Haq's Government سانچو:Leader of the
Opposition (Pakistan) سانچو:Current ECO Leaders سانچو:Current SAARC Leaders
سانچو:Leaders of the Next Eleven Economies سانچو:Chief Minister of Punjab,
Pakistan



https://sd.wikipedia.org/wiki/%D9%86%D9%87%D8%AC_%D8%A7%D9%84%D8%A8%D9%84%D8%A7%D8%BA%D9%87

نهج البلاغه (عربي ٻولي ۾ نهج البلاغه,انگريزي ۾ Peak of Eloquence) اهو ڪتاب آهي
جنهن جي فصاحت ۽ بلاغت هر اهل علم و ذوق وٽ عيان آهي جيڪو هڪ طرف خدا جي ڪلام کان
هيٺ آهي ته وري ٻئي طرف بشرجي ڪلام جو سردار ڇو جو ئي امير المومنين علي ابن ابي
طالب عليه السلام جو ڪلام آهي انهي ڪري ڪنهن اديب ڪيڏو نه بجا فرمايو آهي ته ” ڪلام
الامير امير الڪلام“ ته امير جو ڪلام ،ڪلام جو امير آهي

نهج البلاغه کي مشهور شیعہ عالم دين معروف اديب سيد رضي الدين المعروف به(شريف رضي
۽ ذوالحسبين) چوٿين صدي هجريءَ ۾ گڏ ڪيو، سيد رضي عليه الرحمة هن ڪتاب جي تاليف جو
سبب ٻڌائيندي نهج البلاغه جي مقدمي ۾ لکي ٿو ته ” مون ڦوهه جوانيءَ جي ڏينهن ۾
چاهيم ته ائمه معصومين عليه السلام جي شان ۾ هڪ ڪتاب لکان جنهن۾سندن فضيلتن ۽ بي
بها قولن تي مشتمل بهترين روايتون گڏ ڪيان زندگيءَ جي مشغلن ۽ مصروفيتن ۾مون کي فقط
ايتري فرصت ملي جو فقط مولا علي عليه السلام جي زندگيءِ ۽ فضائل لکي سگهان ۽ وڌيڪ
ڪجهه لکڻ جي مهل نه ملي سگهي،مولا علي عليه السلام جي باري ۾ لکيل ڪتاب کي مختلف
بابن ۾ تقسيم ڪيو هيم،جڏهن ته آخري باب ۾ سندن مختصر قول آندا هئم،۽ سندن ڊگهن خطبن
۽ خطن کي ان ۾ جاءِ ڏئي نه سگهيس،جڏهن ڪجهه دوستن کي ڪتاب ڏيکاريم ته کين ڪتاب ڏاڍو
وڻيو خاص ڪري آخري باب ، جنهن تي مون کان گهر ڪيائون ته هڪ اهڙو ڪتاب لکان جنهن ۾
مولا علي عليه السلام جا تمام ننڍا وڏا خطبا، مختلف خط، نصيحت ۽ حڪمت ڀريا ٻول ۽
اقوال سهيڙيل هجن“ ” [2]“ مون سندن ڏنل صلاح کي پسند ڪيو ۽ هيءُ ڪتاب لکيم ،ڇو جو
ڄاڻان پيو ته اهڙو ڪتاب واقعا هڪ لاجواب ۽ هميشه رهڻ وارو علمي ذخيرو هوندو ۽ بي
بها اجر لکڻ واري جو نصيب ٿيندو “(ڏسو مقدمه نهج البلاغه تاليف سيد رضي)

سيد رضي هن ڪتاب کي ٽن حصن ۾ تقسيم ڪيوآهي جنهن مان پهريون حصو مولا علي عليه
السلام جي خطبن تي ٻيو حصو سندن لکيل خطن تي جڏهن ته آخري حصي م مولا علي السلام
کان نقل ٿيل مختصر حڪمت ڀرئي اقوال کي جاءِ ڏني وئي آهي.

سيد رضي عليه الرحمة هن ڪتا ب جو نالو نهج البلاغه رکيو جنهن جي علت ٻڌائندي مقدمي
۾ لکن ٿا ” هن ڪتاب جو نالو نهج البلاغه رکيم (بلاغت جي راهه) ڇو جو هي ڪتاب پڙهڻ
وارن جي اڳيان بلاغت جا دروازا کولي ٿو ڇڏي، ۽ بلاغت جي شيدائن جي راهه ويجهي ڪري
ٿي “ هيءُ ڪتاب نه فقط هڪ ادبي خزانو آهي بلڪه علم،و معر فت توحيد و عرفان۽ حڪمت ۽
برهان، سنت ۽ قرآن جو پڻ اڻ کٽ درياءُ آهي جيڪو ،علم جي آتن جي پياس اجهائي ٿو ۽
دلين کي نور ۽ ايمان ،علم۽ عرفان سان منور ڪري ٿو

مشهور مسيحي دانشمند جورج جرداق چوي ٿو” امام علي ع جي ڪلام منهنجي اندر ۾ اهڙو ته
سوق ۽ هيجان پيدا ڪيو جو مون هن وقت تان 200 دفعا نهج البلاغه جو مطالعو ڪيو آهي

هڪ ٻيو ميسحي دانشمند نرسي سيان جيڪو بغداد ۾ برطانيه جو سفير ٿي رهيو آهي چوي ٿو،”
نهج البلاغه هر عربي سخن ۽ ڪلام تي ترجيح رکي ٿو ................جيڪڏهن ان ڪلام جي
چوڻ وارو غظمت ڀريو وجود اڄ ڪوفي جي مسجد ۾ منبر تي جلوه افروز ٿئي ها ته مسلمان
ڏسن ها ،ته ڪوفي جي اها ايتري وڏي مسجد علي عليه السلام جي اڻ کٽ دانش جي حاصل ڪرڻ
لاءِ مغربي ماڻهن جي وجود سان پر ٿي وڃي ها

مصر جو مشهور مفتي ۽ اهل سنت جو معروف عالم دين ۽ الازهر يونيورسٽي جو وائيس چانسلر
رهندڙ عالم محمد عبد ربّه نهج البلاغه تي هڪ مختصر شرح لکي آهي جنهن جي مقدمي نهج
البلاغه جي عظمت جو اعتراف ڪندي لکي ٿو ” اتفاقا هن کي لڌم هي ڪتاب منهنجي لاءِ روح
جي تسڪين ۽دل جي شادماني ۽ غمن جي دور ٿيڻ جو سبب بڻيو،هن ڪتاب جا جڏهن ورق اٿلايان
ٿو ته اهڙين حڪمت ڀرئي عبارتن تي نظر پوي ٿي جو پڙهي حيرت ٿئي ٿي ته ان شخص جو ڪلام
آهي جيڪو مسلسل جنگ ۽ جهاد ۾ مشغول هئو ،قتل وغارت،ڪشت وڪشتار وارن دل دهلائيندڙ
حالتن ۾ رهندڙ شخص جي زبان تان جاري ٿيون آهن ....(اڳتي هلي لکي ٿو) ...... سيد رضي
هن ڪتاب جو نالو نهج البلاغه رکيو، جيڪو تمام بحق ۽ بجا اهي ،مان هن بهترين ۽
ارزشمند ڪتاب لاءِ ان کان وڌيڪ ڪو نالو ڳولي نه سگهيس جيڪو اسم با مسمى هجي “.

هن ڪتاب جا ڪيترين ئي ٻولين ۾ بلا تعداد ترجما ٿي چڪا آهن، جڏهن ته سون جي تعداد ۾
شرحون لکجي چڪيون آهن جن مان چڱو ڀلو تعداد اهلک سنت سان وابسته محققن جو آهي،جن
مان 40 شرحن جا نالا آيت الله هبت الله شهرستانيءَ پنهنجي ڪتاب (پيرامون نهج
البلاغه ) ۾ لکيا آهن



https://sd.wikipedia.org/wiki/%D9%85%DA%B1%D8%B1%D9%8A%D9%88

مڱريو يا منڱريو سنڌ جو هڪ سنڌي قبيلو آهي، مڱريا قوم جي اڪثريت سنڌ ۾ رهي ٿي. خاص
طور تي مٺي ، عمرڪوٽ ۽ ٿر جي مختلف ضلعن ۾ اڪثريت سان رهن ٿا ، ان کان علاوه
ڪنڊيارو ، سکر ، نوشهروفيروز ، رحيم يار خان ، جيسلمير ،ميرپور خاص ، ۽ سنڌ ۽ هند
جي ٻين ڪئين شهرن ۾ رهن ٿا.

راجپوتانا جي رڻ پٽ ۾ هڪ ننڍي رياست هئي. جنهن تي ڪنهن وقت باجيراء نالي هڪ هندو
راجا حڪومت ڪندو هو. ڪنهن قضاني سندس راڻيءَ کي پيٽ ٿيو. پورن پنجن مهينن جو عرصو
گزرڻ بعد راڻيء جي بطن مان ڪلمه "لا الله الا الله " جو آواز اچڻ لڳو. اهو از غيبي
۽ غير معمولي آواز اچڻ سبب راڻي توڙي راجا ڏاڍو حيران ٿيا. جيئن جيئن وقت ويو
گذرندو تيئن تيئن آواز به ويو وڌندو. آخر لاچار ٿي راجا اهو راز پنهنجن منترين ۽
ٻانڀڻن اڳيان رکيو. انهن گهڻي غور ۽ ويچار کان پوءِ راجا کي صلاح ڏني ته جيڪڏهن اهو
ٻار ڄائو ته اسلامي راڄ قائم ڪندو. جي چوٽ تي وهاري ڦوڪي آڳ ڏني ويئي جڏهن راڻي کي
چوڌاري باهه ويڙهي وئي ۽ ماڻهن ايئن سمجهيو ته راڻي سڙي ڀسم ٿي چڪي هوندي تڏهن سندس
پيٽ مان ٻار ڀڙڪو کائي اچي ٻاهر پٽ تي پيو ۽ ڪرڻ سان چيائين محمد رسول الله اهڙي
آواز تي ماڻهو عجب ۾ پئجي ويا. سجی منگریو برادری کی عرض آھی تہ ھی تعارف پورو
ناھی. خدا جی نالی ھن تعارف کی پرو کیو



https://sd.wikipedia.org/wiki/%D9%85%D8%B3%D9%88_%DA%80%D8%B1%DA%B3%DA%99%D9%8A

مسو ڀرڳڙي (اُچار: مَسُو ڀُرڳڙِي، اردو: مسو بھرگڑی) پاڪستان جي صوبي سنڌ جي ضلعي
حيدرآباد جي حيدرآباد ٻهراڙي تعلقي ۾ هڪ ننڍو شهر ۽ يونين ڪاؤنسل آهي. هن يونين
ڪا‏ؤنسل جي آبادي 2011 ۾ اندازي مطابق 23 هزار هئي. پر جيئن ته هن وقت 2016 آھي ۽
آبادي بہ چوٽ چڙهيل آهي. مسوڀرڳڙي هڪ ننڍڙو پر انهائي پرامُن شهر آهي. چوندا آهن تہ
جٿي اڌ علم رکڻ وارا هجن ٿا، اتي معاشري جي بگاڙ جو وقت شروع ٿي ويندو آهي. مسو
جهڙي شهر سان بہ اهڙي ئي ڪا گهٽنا ٿيڻ واري آهي. ڇو تہ جيڪڏهن هو واقعي علم يافته
هجن ها تہ 7 اسڪول هن يوسي ۾ ويران نہ ٿيل هجن ها. خير هن شهر جي خاص ڳالھ اهيا آهي
جو هر ڪو پنهنجي ڪرت ۾ خوش آهي، ٻي خاص ڳاله ڪنهن تعارف جي لائق نہ آهي، اُها آهي
مسو واري کڏ. وڌيڪ معلومات ونڊڻ لاءِ غفار حاجاڻو سان رابطو ڪندا. لک لائق.



https://sd.wikipedia.org/wiki/%D9%85%D8%B3%D8%AC%D8%AF_%D8%A7%D9%82%D8%B5%D9%8A

اقصيٰ(اردو ۾ مسجد اقصٰی، انگلش ۾ Al Masjid Al Aqsa) هڪ عربي زبان جو لفظ آهي جنهن
جي معني آهي پاڪ. مسجد اقصي فلسطين ۾ آهي جنهن تي هن وقت اسرائيل جو قبضو آهي مسجد
اقصي دنيا ۾ مسلمانن جي لاءِ ٽيون وڏو مقام آهي. هن مسجد کي بيت المقدس پڻ چيو
ويندو آهي.

حضرت ابراهيم عليه السلام جيروسليم ۾ الله جي عبادت لاءِ هڪ گهر ٺاهيو ڪجه وقت کان
پوءِ هن کي الله جو گهر يا وڻي بيتيل ماڻهو چوڻ لڳا اڃا ڪعبي جي اڏاوت کي چاليهه
سال ٺيا هئا حضرت ابراهيم هن جي توسيع ڪئي.حضرت ابراهيم عليه السلام جي ننڌي پٽ هتي
عبادت ڪرڻ شروع ڪي.حضرتاسحاق جي ٻيئي پٽ حضرتيعقوب هن عبادت گاه جي وري توسيع
ڪيئن.فليطين جا مسلمان پڻ هن وقت هتي الله جي عبادت ڪرڻ ايندا هئا ان کان پوءِ هن
جڳه کي مسجد القصي چوڻ لڳا جنهن جو مطلب آهي ته الله جي عبادت ڪرڻ جو وڏي
جاءِ.حضرتداؤد عليه السلام جي پٽ حضرتسليمان عليه السلام هن مسجد کي توسيع ڏني

مسجد اقصي جو گنبد نه صرف سون جو آهي بلڪي هن ۾ ڪاڙو پٿهر پڻ استعمال ڪيو ويو آهي
اگر مسجد اقصي جي رقبي جي باري ۾ ڳاله ڪجهي ته هن مسجد جو رقبو 144 دونم آهي هڪ
دونم 1000 ميٽر مربع جي برابر آهي.هتي گنبد صخره به آهي جنهن کي عربي زبان ۾
"الجامع القِبْلی "مطلب ته قبلي واري مسجد به چيو ويندو آهي.

مسجد جو اهو پورو حصو جتي موجود آهي اهو هڪ ريٽ جي ڌري جي طرح آهي هن ڌري جو نالو
"موريا" آهي مسجد جي پيمائش ڪجهن هن طريقي سان ڪيئ وئي آهي جنوب جي طرف 281
ميٽر،شمال جي طرف 310،مشرق جي طرف 462 ء مغرب جي طرف 491 ميٽر تي پهيليل آهي.

جولائي 1948 ۾ يهودين بيت المقدس تي 55 ڀم ڪيرايا.1967 ۾ اسرئيل بيت المقدس تي قبضو
ڪيو.1969 ۾ هن مسجد جي داخلي جڳه کي باه ڏني وئي جنهن جي سبب سان مسجد جي چهت کي
نقصان رسيو ء منمبر صلاح الدين پڻ متاثر ٿيو.21 جولائي 1969 جڏهن نمازي فجر جي نماز
بيت المقدس ۾ پڙهي رهيا هئا تڏهن مسجد اقصي ۾ باه ڏني وئع جنهن جي سبب ڪري مسجد جا
ٽي خاص حصو باه جي نظر ٿي ويا.مسجد اقصي جي آزادي لاءِ مسلمان هر سالم يوم القدس جو
انعقاد ڪندا آهن.

سُبْحَانَ الَّذِي أَسْرَى بِعَبْدِهِ لَيْلاً مِّنَ الْمَسْجِدِ الْحَرَامِ إِلَى
الْمَسْجِدِ الأَقْصَى الَّذِي بَارَكْنَا حَوْلَهُ لِنُرِيَهُ مِنْ آيَاتِنَا
إِنَّهُ هُوَ السَّمِيعُ البَصِيرُ (الاسراء: 1)

پاڪ آهي اهو جيڪو رات ئي رات ۾ وٺي ويو پنهنجي ٻاني کي مسجد حرام کان مسجد اقصي
تائين.



https://sd.wikipedia.org/wiki/%D9%85%D8%AD%D9%85%D8%AF_%D8%B9%D9%84%D9%8A_%D8%AC%D9%8A%DA%BB%D8%A7

محمد علي جيڻا، (انگريزيءَ ۾ Muhammad Ali Jinnah) پاڪستان جو باني، 25 ڊسمبر 1876ع
تي ضلع ٺٽي جي شهر جھرڪ ۾ ڄائو. هن جي والد جو نالو جيڻا پونجا هو. جيڪو راڄڪوٽ
ڪاٺياواڙ جو رهاڪو هو ۽ ڪراچيءَ ۾ چمڙي جو ڪاروبار ڪندو هو.

جيڻا ابتدائي تعليم جھرڪ جي سرڪاري اسڪول مان ۽ پوءِ سنڌ مدرسته الاسلام مان پرائي.
اعليٰ تعليم لاءِ لنڊن ويو . ڇهن مهينن لاءِ بمبئي جو پريزيڊينسي ميجسٽريٽ مقرر ڪيو
ويو. اها نوڪري سندس طبيعت مطابق نه هئي تنهنڪري ان کان عليحدگي اختيار ڪري بيرسٽري
اختيار ڪيائين.

پاڪستان جي تحريڪ ۾ مسلمانن جي قيادت ڪيائين ۽ ننڍي کنڊ جي مسلمانن کي هڪ جهنڊي هيٺ
گڏ ڪيائين. سندس تحريڪ رنگ لاتو ۽ هن جي ۽ ننڍي کنڊ جي مسلمانن جدوجهد جي سان 14هين
آگسٽ 1947ع تي هڪ آزاد ملڪ پاڪستان دنيا جي نقشي نروار ٿيو.

پاڪستان ٺهڻ کان پوءِ ملڪ جو پهريون گورنر جنرل مقرر ٿيو ۽ موت تائين ان عهدي تي
قائم رهيو. پاڪستان جهڙي ملڪ جو تحفو ڏيڻ تي وطن واسين کيس قائد اعظم جو لقب ڏنو.

مون ٻڌو آهي ته مسلم ليگ جو ڊڪٽيٽر مسٽر محمد علي جناح سنڌي آهي. مان سندس خدمت ۾
آل انڊيا ليڊر جي حيثيت سان نه پر هڪ سنڌي لبرل جنٽلمين جي حيثيت سان عرض ٿو ڪريان،
ته جيڪڏهن مون کي ساڻس ملڻ جو موقعو مليو ته مان کيس ٻه ڳالهيون ذهن نشين ڪرائڻ جي
ڪوشش ڪندس.

سندس زندگي جا آخري بيماريءَ وارا ڏينهن بلوچستان جي شهر زيارت ۾ گذريا. 11 سيپٽمبر
1948ع تي وفات ڪيائين. سندس مقبرو ڪراچيءَ ۾ آهي جيڪو پڻ ڏسڻ وٽان آهي.



https://sd.wikipedia.org/wiki/%D9%85%D8%AD%D9%85%D8%AF_%D8%A7%D9%8A%D9%88%D8%A8_%D8%AE%D8%A7%D9%86

محمد ايوب خان 14 مئي 1907 تي صوبي سرحد جي ڳوٺ ريحانه ۾ ڄائو. رايل ملٽري ڪالج
انگلستان مان فوجي تعليم حاصل ڪرڻ کان پوءِ فوج ۾ مختلف عهدن تي رهيو. 1951ع ۾ بري
فوج جو پهريو پاڪستاني ڪمانڊر انچيف ٿيو. 1954 ۾ محمد علي بوگره کيس وزارت دفاع جو
اهم عهدو سونپيو. اسڪندر مرزا جڏهن 1958ع ۾ مارشل لا نافذ ڪئي ته چيف مارشل لا
ايڊمنٽريٽر ايوب خان کي ڪيائين ۽ انهن ڏيهن ۾ پرامن فوجي انقلاب زريعي ملڪ جو واڳون
سنڀاليون. آڪٽوبر 1959ع ۾ کيس اعليٰ ترين فوجي عهدو فيلڊ مارشل ڏنو ويو. ايوب خان
مارچ 1962 ۾ نئون صدارتي آئين نافذ ڪيو. جنوري 1965ع ۾ نئين آئين تحت عام چونڊون
ٿيون. ۽ ايوب خان مسلم ليگ جي صدر جي حيثيت سان فاطمه جيڻا کان وڏي اڪثريت سان
اليڪشن کٽي. 1965ع واري جنگ ۾ به ايوب خان پاڪستاني فوج جي اڳواڻي ڪئي. 1967ع ۾
سڀني سياسي پارٽين سندس حڪومت خلاف اتحاد ٺاهيو. هڪ وڏي تحريڪ شروع ڪئي وئي ۽ نيٺ
25 مارچ 1969ع تي ايوب خان ملڪ ۾ مارشل لا لڳائي پاڻ استعفيٰ ڏئي ملڪ يحيٰ خان جي
حوالي ڪيو. ان کان پوءِ هو گهڻو وقت گهر ۾ ئي گذاريندو هو. هن پنهنجي سوانح عمري
انگريزي زبان ۾ لکي جنهن جو اردوءَ ۾ ترجمو ٿي چڪو آهي. ايوب خان 1974ع ۾ دل ٽٽڻ
سبب فوت ٿي ويو.

پاڪستان جو اڳوڻو صدر ۽ فيلڊ مارشل -ايوب خان-. 14 مئي 1907ع تي هزارا جي هڪ ڳوٺ
ريحانه جي هڪ وچولي درجي واري فوجي گهراڻي ۾ پيدا ٿيو. سندس والد مير داد خان
رسالدار ميجر هو. ابتدائي -تعليم- ڳوٺ مان حاصل ڪئي. 1922ع ۾ مئٽرڪ ڪرڻ کان پوءِ
مسلم يونيورسٽي علي ڳڙهه ۾ داخل ٿيو. جون 1926ع ۾ رايل ملٽري ڪاليج سينٽ هرسٽ مان
فوجي تربيت حاصل ڪئي. 1932ع ۾ کيس ڪميشن ملي، پنجاب رجمينٽ ۾ ڪرنل ڪمانڊر رهيو، -ٻي
عالمي جنگ- دوران -برما- جي محاذ تي موڪليو ويو، -جتي- پنهنجي دستي جو ڪمانڊر رهيو.
1947ع ۾ کيس ڪرنل جي عهدي تي -ترقي- ملي. -پاڪستان- قائم ٿيڻ کانپوءِ وزيرستان ۾
برگيڊيئر رهيو. ڊسمبر 1948ع ۾ مشرقي -پاڪستان- ۾ ميجر جنرل طور رهيو. 17 -جنوري-
1951ع تي جنرل سر ڊگلس گريسيءَ جي جاءِ تي -پاڪستان- آرميءَ جو پهريون مسلمان
ڪمانڊر -ان- چيف مقرر ٿيو. هي پهريون پاڪستاني هو جنهن کي اهو اعزاز مليو هو. -ايوب
خان- کي فوج جي سربراهه جو عهدو -ان- ڪري ڏنو ويو هو ته بظاهر هو ڪنهن لابيءَ سان
واڳيل نه هو ۽ نه ئي ڪو سياسي مقصد هئس پر -ترقي- ملڻ جي ڪجهه ئي عرصي کان پوءِ
-ايوب خان- ملڪ جي سگهاري سياسي شخصيت بڻجي ويو. -ايوب خان- -آمريڪا- کان فوجي ۽
معاشي امداد وٺڻ ۽ عالمي معاملن ۾ -پاڪستان- کي -ان- جو اتحادي بنائڻ لاءِ ذميوار
آهي. 1954ع ۾ آرمي چيف ۽ وزير دفاع هئڻ ڪري هي -ان- پوزيشن ۾ هو ته حڪومت جي ڪنهن
به فيصلي کي رد ڪري ڇڏي. 1958ع ۾ فيلڊ مارشل جنرل -ايوب خان- ۽ سندس ساٿي جنرلن
فيصلو ڪيو ته ”نااهل سياستدانن“ مان ماڻهن جي جان آجي ڪرائجي، سندس دور حڪومت ذاتي
۽ آمراڻي دور طور سڃاڻپ رکي ٿو. -ايوب خان- ملڪ کي معاشي، قانوني، سياسي ۽ آئيني
ادارا ڏيڻ جي ڪوشش ڪئي. -ايوب خان- حڪومت ۾ اچڻ شرط بليڪ مارڪيٽنگ اسمگلنگ ۽ ذخيره
اندوزي خلاف سخت قدم کنيا. رشوت ۽ بدعنوانين ۾ ملوث آفيسرن خلاف ڪارروايون ڪيون.
جنهن سان کيس شروعاتي طور عوام وٽان مڃتا ملي. پنهنجي خلاف سياسي مخالفت کي روڪڻ
لاءِ پروڊا لاڳو ڪيو، جنهن موجب هن سياستدانن تي 15 سالن جي لاءِ پابندي وجهي ڇڏي
هئي. هڪ ٻيو ”قانون ايبدو“ (Elective Bodies Disqualification Order) پڻ لاڳو ڪيو
ويو، جنهن جو مقصد اڳوڻن حاڪم سياستدانن خلاف بدعنوانين ۽ ٻين اهڙن الزامن هيٺ ڪيس
هلائڻ هو، پر کين -ان- صورت ۾ معافي ملي پئي سگهي ته هو ايندڙ ستن سالن تائين ڪنهن
به قانون ساز اداري جي چونڊن ۾ اميدوار نه هوندا. اٽڪل 7 هزار ماڻهو ايبڊو جي لپيٽ
۾ آيا. اهو قانون محمد ايوب کهڙي تي به لاڳو ڪيو ويو هو. پريس اينڊ پبليڪيشن
آرڊيننس لاڳو ڪري پريس تي پابنديون وڌيون ويون. سندس ئي ڏينهن ۾ نئون شهر -اسلام-
-آباد- اڏي، ملڪ جي گاديءَ جو هنڌ ڪراچيءَ مان اتي منتقل ڪيو ويو. 1959ع ۾ زرعي
سڌارا آندا ۽ قانون لاڳو ڪري زمين جي وڌ ۾ وڌ حد ملڪيت 200 -ايڪڙ- مقرر ڪئي ويئي.
جيتوڻيڪ وڏن زميندارن، ڪجهه نوڪر شاهي سان گڏجي ته ڪجهه وري سياسي اثر استعمال ڪندي
پنهنجون زمينون بچايون پر پوءِ به اٽڪل 40 لک -ايڪڙ- زمين سرڪار حاصل ڪئي، جنهن مان
وڏي ايراضي سنڌ ۾ هئي، بعد ۾ اها زمين گهڻي ڀاڱي سول ۽ فوجي آفيسرن ۾ ورهائي وئي.
1958ع ۾ نام نهاد شريف ڪميشن ذريعي تعليمي پاليسي لاڳو ڪئي وئي، جنهن موجب مادري
زبانن خاص ڪري سنڌي زبان جي پڙهائيءَ کي پرائمري تائين محدود ڪيو ويو، جنهن خلاف
سنڌي زبان سوسائٽي، سنڌي ادبي سنگت ۽ سنڌ جي محب وطن سياسي ڪارڪنن ۽ اڳواڻن تحريڪ
هلائي، ۽ ايوب رجيم کي مجبور ٿي 14 -آڪٽوبر- 1962ع تي پنهنجو فيصلو واپس وٺڻو پيو ۽
سنڌيءَ جي ذريعه -تعليم- واري اڳوڻي حيثيت بحال ٿي. -ايوب خان- 1959ع ۾ ”بنيادي
-جمهوريت- جو نئون سياسي نظام“ لاڳو ڪيو ۽ 1962ع ۾ نئون -آئين- ڏنو، جيڪو صدارتي
نظام وارو هو. هن جي وقت ۾ پرڏيهي پاليسي -آمريڪا- جي حامي رهي پر پوءِ به هن چين ۽
سوويت يونين سان ناتا بهتر بنائڻ جي ڪوشش ڪئي. 1960ع ۾ انڊس واٽرس ٽريٽي (سنڌو طاس
ٺاهه) عالمي -بئنڪ- ۽ -آمريڪا- جي مدد سان ڪيو ويو، جنهن موجب اولهه وارا ٽي درياهه
يعني سنڌو درياهه، جهلم ۽ چناب -پاڪستان- کي ڏنا ويا ۽ -اوڀر- وارا ٽي درياهه راوي،
-بياس- ۽ ستلج ڀارت کي ڏنا ويا، جنهن جي بنياد تي اڳتي هلي پاڻيءَ جي معاملي تي
پنجاب سنڌ سان زيادتي ڪئي ۽ سنڌ جي اجازت کان سواءِ ڊئم تيار ڪرائي، سنڌوءَ جو
-پاڻي- روڪيو ۽ سنڌ کي معاشي طرح تباهه ڪيو. جنهن خلاف سنڌي قوم بنا تميز پارٽيءَ
جي وڏي جدوجهد هلائي ڪالاباغ ڊئم رٿا رد ڪرائي آهي. لڳاتار سرحدي چڪرين بعد 1965ع ۾
ڀارت ۽ -پاڪستان- جي وچ ۾ ڪشمير جي سرحد ۽ رڻ ڪڇ ۽ -ٿر- وارن علائقن ۾ -جنگ- لڳي،
سوويت يونين -ٽياڪڙي- ڪري 1966ع ۾ ٻنهي ملڪن ۾ صلح ڪرايو، -ايوب خان- ۽ ڀارتي
وزيراعظم لال -بهادر- شاستري -تاشقند- ٺاهه تي صحيحون ڪيون. ايوب ڪابينا جي پرڏيهي
معاملن واري وزير ذوالفقار علي ڀُٽي -ان- ٺاهه جي مخالفت ڪئي ۽ وزارت -تان-
استعيفيٰ ڏيئي ڇڏي. ڀارت سان -جنگ- ۽ -تاشقند- ٺاهه ايوب حڪومت لاءِ فيصلي ڪن موڙ
ثابت ٿيو. فيبروري 1966ع ۾ لاهور ۾ مخالف ڌر جي سياسي جماعتن طرفان ڪانفرنس ڪوٺائي
ويئي. هن ڪانفرنس ۾ -اوڀر- -پاڪستان- ۾ حمايت رکندڙ عوامي ليگ ڇهه نڪتا پيش ڪيا.
ملڪ جي مختلف شهرن ۾ شاگردن ۽ مزدورن جون تحريڪون شروع ٿيون. 4 مارچ 1967ع تي سنڌ
يونيورسٽيءَ جي شاگردن احتجاج ڪيو جنهن ۾ اڳ ئي هلندڙ ون يونٽ ٽوڙ تحريڪ کي وڌيڪ
سگهارو ڪري ڇڏيو هو. هن ئي دؤر ۾ مارشل لا ايڊمنسٽريٽر جي مداخلت تي علامه آءِ آءِ
قاضي سنڌ يونيورسٽيءَ مان استعيفيٰ ڏني. -ٽڪا خان- پنهنجي ڪنهن عزيز جي ناپاس ٿيڻ
تي سنڌ يونيورسٽيءَ مان سنڌيءَ جو مضمون ختم ڪرايو، جنهن خلاف وڏو احتجاج ٿيو.
1968ع ۾ -ايوب خان- حڪومت جي ڏهن سالن جي ڪارڪردگي جو جشن ملهارايو پر اهو جشن
فائدي ڏيڻ بدران سياسي طور نقصانڪار ثابت ٿيو. 1969ع ۾ مختلف سياسي جماعتن
ڊيموڪريٽڪ ايڪشن ڪميٽي (ڊيڪ) ٺاهي جنهن -جمهوريت- جي بحاليءَ لاءِ تحريڪ هلائڻ جو
اعلان ڪيو. -ان- ئي دور ۾ ذوالفقار علي -ڀٽي- پيپلزپارٽي ٺاهي ۽ -انقلاب- جو نعرو
ڏنو. هن ملڪ ۾ هڙتال ۽ احتجاج جو سڏ ڏنو. ڪراچي، لاهور، -پشاور-، ڍاڪا ۾ فوج گهرائي
ويئي. فيبروري ۾ حڪومت سياسي قيدين کي آزاد ڪرڻ جو اعلان ڪيو ۽ مخالف ڌر کي ڳالهين
جي ڪوٺ ڏني. -ايوب خان- نئون -آئين- ڏيڻ ۽ ايندڙ صدارتي چونڊن ۾ اميدوار نه ٿيڻ جو
اعلان ڪيو. 25 مارچ 1969ع تي فوج جي سربراهه جنرل -آغا- محمد يحيٰ خان پاڻ کي چيف
مارشل لا ايڊمنسٽريٽر مقرر ڪري ملڪ اندر مارشل لا لاڳو ڪري ڇڏيو. 1962ع وارو -آئين-
ختم ڪيو ويو. -ايوب خان- استعيفيٰ ڏني ۽ يحيٰ خان ملڪ جو صدر ٿي ويو. 20 -اپريل-
1974ع تي دل جي دوري پوڻ سبب وفات ڪري ويو ۽ پنهنجي اباڻي ڳوٺ ريحانه ۾ مدفون آهي.



https://sd.wikipedia.org/wiki/%D9%85%D8%AD%D9%85%D8%AF%D8%A7%D9%84%D9%8A%D8%A7%D8%B3_%D9%82%D8%A7%D8%AF%D8%B1%D9%8A

مولانا محمد الياس عطارقادري 26 رمضان المبارڪ 1369هه/1950ع ڌاري ڪراچيءَ ۾ ڄائو.
شروعاتي -تعليم- ڪراچيءَ ۾ ئي حاصل ڪيائين. سندس والد جو نالو عبدالرحمان هو، جيڪو
هڪ ديندار ماڻهو هو ۽ هڪ اداري ۾ ملازمت ڪندو هو. پاڻ ننڍو هو ته سندس والد حج تي
ويو، -جتي- منيٰ ۾ لُڪَ لڳڻ سبب وفات ڪري ويو. اصل ۾ سندس وڏا ڪڇ جي ”ڪُنڀار“ شهر
جا رهاڪو هئا. قيام پاڪستان جي لڏپلاڻ دؤران پهريائين حيدرآباد لڏي آيو، پوءِ اُتان
وري ڪراچيءَ ۾ رهائش پذير ٿيو. پاڻ ضياءُ الدين احمد قادري رضويءَ جو مريد آهي. کيس
چئني سلسلن جي خلافت حاصل آهي، هن هڪ اسلامي تحريڪ ”قرآن و سنت“ جو آغاز
1401هه/1982ع ۾ ڪيو، جيڪا ڏسندي ڏسندي دنيا جي 72 ملڪن تائين پکڙجي وئي. هن تحريڪ
جو نالو دعوت اسلامي رکيو ويو. دنيا ۾ سندس هزارين مريد آهن. هن جماعت جو ساليانو
اجتماع ملتان ۾ ٿيندو آهي، جنهن ۾ لکن جي تعداد ۾ ماڻهو شرڪت ڪندا آهن. کيس نعتيه
شاعريءَ سان ڪافي لڳاءُ آهي. سندس ڪافي تصنيفون آهن، -جن- ۾ ’فيضان سنت‘ ، جنهن جو
دنيا جي 15 زبانن ۾ ترجمو ٿيل آهي. ’آداب طعام‘، ’فيضانِ رمضان‘، ’پردي جي باري ۾
سوال جواب‘، ’رسائل عطاريه‘، ’نماز جا احڪام‘، ’رفيق الحرمين‘، ’چندي جي باري ۾
سوال جواب‘، ’مدني پنج سوره‘، ’عقيقي جي -باري- ۾‘، ’خودڪشيءَ جو علاج سوال جواب‘،
’امام حسين جون ڪرامتون‘، ’40 روحاني علاج‘، ’گهريلو علاج‘ مشهور آهن. ’مغلانِ
مدينه‘ ۽ ’ارمغانِ مدينه‘ سندس نعتيه شاعريءَ جا ڪتاب آهن. 2008ع ۾ هڪ اسلامي چينل
شروع ڪيو جنهن جو نالو مدني چينل آهي. جيڪو سڄي دنيا ۾ ڏٺو ويندو آهي۔



https://sd.wikipedia.org/wiki/%D9%84%D8%A7%D9%84_%D8%B4%D9%87%D8%A8%D8%A7%D8%B2_%D9%82%D9%84%D9%86%D8%AF%D8%B1

دينِ حق جي پيغام رسائيندڙن ۾ حضرت قلندر لعل شهباز عرف سيد محمد عثمان ولد سيد
محمد ابراهيم ڪبيرالدين مرونديءَ جو نالو سر فهرست آهي. سندس جنم افغانستان ۾ آزر
بائيجان جي ڳوٺ ”مروند“ (Marwand) ۾ 583هه مطابق 1178ع ۾ ٿيو. سندس نسب جو سلسلو
تيرهين پيڙهيءَ ۾ حضرت سيدنا امام جعفر صادق رضه سان ملي ٿو. سندس والد بزرگوار وڏو
درويش ۽ متقي انسان هو، جيڪو اڪثر الاهي عبات ۾ گذاريندو هو. سندس شادي خانه آبادي
تمام وڏيءَ عمر ۾، تڏوهڪي مروندي حاڪم، سلطان شاه جي نياڻيءَ سان ٿي؛ جنهن مان سنڌ
جو روحاني رهبر، علم ۽ فيض جو درياه سيد محمد عثمان پيدا ٿيو، سندس ولادت باسعادت
تي پوري مروند ۾ چاليهن ڏينهن تائين خوشيون ملهايون ويون.

جوانيءَ ۾ راتيان ڏينهان عبادتون، رياضتون ۽ مجاهدا ڪندي، جهنگ، جبل جهاڳيندو رهيو.
جڏهن بلوغت کي رسيو ته بابا ابراهيم رح جي خدمت ۾ حاضر ٿي سندس رهبري حاصل ڪيائين.
پوءِ مرشد جي اجازت سان حرمين شريف، نجف اشرف ۾ حضرت علي المرتضيٰ رضه ۽ ڪربلا
معليٰ ۾ امام حسين رضه جي زيارتن کان مشرف ٿيندو، عراق جي شهر بغداد ۾ بادشاه پير
سيد عبدالقادر جيلاني رح جي زيارت لاءِ پهتو، جتان کيس ”قلندر“ جو خطاب ملندي سنڌ
جي سيوهڻ لاءِ امر ٿيو. چون ٿا ته سنڌ ڏانهن ايندي، ملتان شريف به ويو، جتي سلطان
محمد سان به مليو؛ جنهن کيس اُتي رهڻ لاءِ ڏاڍو زور ڀريو، پر انڪار ڪري، اچي سيوهڻ
کان نڪتو، سنڌ ۾ آمد (694هه = 1298ع) وقت سندس عمر 111 ورهيه هئي. جنهن جاءِ تي
روضو مبارڪ آهي، اُتي پاڻ اچي منزل انداز ٿيو. اُن زماني ۾ اُتي اگهاڙائپ وارين
عورتن جو اڏو هو. سندس آمد تي اهي سڀ توبہ تائب ٿيون ۽ هڪدم راهه راست تي اچي ويون.

سندس روضي جي تعمير سلطان فيروز شاه طرفان، اُن وقت جي سيوهاڻي حاڪم، ملڪ اختيار
الدين 757هه مطابق 1261ع ۾ ڪرائي. ڪجهه وقت کانپوءِ جهانگير جي دؤر ۾، مرزا غازي
بيگ روضي جي آڏو خانقاه پڻ جوڙائي ۽ روضي جي عمارت کي مٿڀرو ڪرايو. سندس حياتيءَ
وفا نه ڪئي؛ جنهن ڪري باقي رهيل ڪم کي نواب سيد بهوه بخاري عرف ديندار خان 1039هه
(1643ع) ۾ مڪمل ڪرايو. آخري ڪلهوڙي حاڪم ميان غلام شاه به روضي جي مرمت ۾ ڀاڱي
ڀائيوار ٿيو. تربت جي چوڌاري نفيس گلڪاريءَ سان چانديءَ جو ڪٽهڙو، لاڙڪاڻي جي مشهور
زميندار، محبوب خان وڳڻ ٺهرايو آهي ڪٽهڙي جي هيٺان سنگ مرمر جو ڏيڍ فوٽو ٿلهو به
جڙيل آهي؛ جنهن کي ”قلندري لغت“ موجب ”شهنشاه جو تخت“ چئجي ٿو. روضي جو ٻاهريون
دروازو به چانديءَ جي پٽن سان ڪاٺ مٿان اُڪريل آهي.

خميس جي ڏهاڙي 16 فيبروري 2017ع تي لال شهباز قلندر جي درگاهه تي آپگهاتي دهشتگرد
حملي ۾ 72 ڄڻا شهيد ٿي ويا ۽ لڳ ڀڳ 250 کان وڌيڪ زيارت تي ايندڙ زائرين ڦٽجي پيا.
ڌماڪو ڌمال شروع ٿيڻ جي 10 منٽن کانپوءِ ٿيو.



https://sd.wikipedia.org/wiki/%D9%82%D9%84%D8%B9%D9%88_%D9%86%D9%8A%D8%B1%D9%88%D9%86_%DA%AA%D9%88%D9%BD

اڄ جيڪو حيدرآباد ۾ پڪو قلعو جي نالي سان مشهور آهي، سو ڇهين صدي هجريءَ ڌاري، يعني
ته 11هين صدي عيسويءَ ۾ راءِ گھراڻي جي حڪومت دوران برهمڻ گورنر جي زير دست هو. 12
صدي عيسويءَ ڌاري راجا ڏاهر جي طرفان هن قلعي جو حاڪم ٻڌ ڌرم جو ڀڪشو هو. قلعي جي
دفاعي اهميت سبب راجا ڏاهر جو پٽ جئسينه پڻ وقت بوقت قلعي ۾ اچي ترسندو هو. جنهن
ٽڪريءَ تي هيءُ قلعو ٻڌل آهي تنهن جو نالو نيرون هو، تنهن ڪري هن قلعي کي نيرون جو
قلعو ڪري سڏيو ويو، جيڪو بعد ۾ نيرون ڪوٽ جي نالي سان هرواسي ٿيو (حوالو ؟؟؟؟؟والي
جي ضرورت آهي).

اڄ جيڪو قلعو موجود آهي سو 18هين صدي عيسويءَ ۾ ڪلهوڙن جي آزاد حڪومت قائم ٿيڻ کان
پوءِ ميان غلام شاه ڪلهوڙي جوڙايو ۽ اتي رهائش پذير ٿيو.



https://sd.wikipedia.org/wiki/%D9%81%D8%A7%D8%B1%D8%B3%D9%8A

فارسي هڪ هند-يورپي ٻولي آهي جيڪا ايران، افغانستان ۽
تاجڪستان ۾ ڳالهائي ويندي آهي. فارسی کي ايران، افغانستان ۽ تاجڪستان ۾ سرڪاري ٻولي
جي حيثيت حاصل آهي. ايران، افغانستان، تاجڪستان ۽ اُزبڪستان ۾ تقريباً 72
ملين ماڻهن جي مادري ٻولي  آهي. يونيسڪو (UNESCO) کان به هڪ دفغو مطالبو ٿي
چڪو آهي ته هو فارسي کي پنهنجي ٻولين ۾ شامل ڪري. فارسي اسلام دنيا ۽ اولهه جي
دُنيا جي لاء ادب ۽ سائنس ۾ حصو وجھڻ جو هڪ ذريعو رهي آهي. پاڙيسري ٻولين مثلاً
اُردو تي هن جي ڪيترائي اثر آهن. پر عربي تي هن جو اثر گھٽ رهيو آهي. ۽ پشتو ٻولي
کي ته فارسي جي ٻي شڪل قرار ڏنو ويندو آهي ۽ ٻنهي جي قاعدا به ڪافي حد تائين هڪ
جهڙا آهن. برطانوي راڄ  کان پهرين، فارسي کي ننڍي کنڊ ۾ ٻي ٻولي جو درجو حاصل
هيو؛ هن ڏکڻ ايشياء ۾ تعليمي ۽ ثقافتي ٻولي جو امتياز حاصل ڪيو ۽ مُغل دورِ
حڪومت ۾ هي سرڪاري ٻولي بڻي 1857 ۾ هن جو سرڪاري ۽ دفتري رواج ختم ڪيو ويو۔
1843ء کان ننڍي کنڊ ۾ انگريزي صرف تجارت ۾ استعمال ٿيڻ لڳي. فارسي ٻولي جو هن خطي ۾
تاريخي اثر هندستاني ۽ ٻين ڪيترن ئي ٻولين تي لڳائي سگھجي ٿو. خصوصاً، اُردو ٻولي،
فارسي ۽ ٻيون ٻوليون جيئن عربي ۽ تُرڪي جي اثر جو نتيجو آهي، جيڪا مُغل دورِ
حڪومت ۾ سڀ کان وڌيڪ استعمال ٿيڻ واري ٻولي آهي.



https://sd.wikipedia.org/wiki/%D8%B9%D9%85%D8%B1%DA%AA%D9%88%D9%BD

عمرڪوٽ (اردو: عمرکوٹ, انگريزي: Umerkot) پاڪستان جي صوبي سنڌ جو شهر آهي ۽ عمرڪوٽ
ضلعي جو گاديءَ جو هنڌ آهي.

امرڪوٽ يا عمرڪوٽ هيءَ وسندي/شهر 25◦22′ -اتر- ويڪرائي ڦاڪ 69◦47′ -اوڀر- ڊگھائي
ڦاڪ -ٿر- ۾ آهي. ميرپورخاص کان ٤٦ ميل -اوڀر- ۾ ٺيڪ -ان- جاءِ تي آهي جتان واريءَ
جون ڀٽون شروع ٿين ٿيون. ھي شھر پنھنجي قلعي سبب مشھور آھي؛ جيڪو پرمار سوڍي تعمير
ڪرايو. ھن تي پوءِ سومرن قبضو ڪيو. وري ١٢٢٦ع ۾ سوڍن جي ھٿ ۾ رھيو. راجپوتن، ھمايون
کي ھتي پناهه ڏني ۽ -اڪبر بادشاهه- جو -جنم- ٿيو. ڪلھوڙن جي دور ۾ عمرڪوٽ ميان
نورمحمد جي قبضي ھيٺ ھو، جنھن کي ڪلھوڙن -جوڌپور- جي راجا کي وڪيو. ١٨١٣ع ۾ ميرن ھي
شھر واپس ورتو. سنڌ تي انگريزن جي حڪومت دوران، ھن کي ضلعي ھيڊ ڪوارٽر جو درجو
مليو. قلعو سرڪاري سنڀال ھيٺ آھي. -تاريخ- ڏسائي ٿي ته امرڪوٽ سنڌ جي انهن چند شهرن
مان آهي، جيڪي سنڌ جا تمام قديم ۽ آڳاٽا آهن. امرڪوٽ -ٿر- ۽ سنئين زمين جي ڪس تي
آهي، هن شهر جي ايراضي ڪنهن دور ۾ تقريباً چوڏهن پندرهن ميلن ۾ پکڙيل هئي. پراڻي
امرڪوٽ جا آثار ’شو‘ جي مندر کان وٺي ڏياتيهه تائين نظر اچن ٿا. هن شهر کي ڪڏهن
”ديهات“ جي نالي ته ڪڏهن ”همروٽ“، ڪڏهن ”پدمات“ ته ڪڏهن ”امراڻو“ ۽ ڪڏهن ”امراپري“
جي نالي سان سڏيو ويو آهي، ليڪن هن وقت عمرڪوٽ جي نالي سان مشهور آهي. جيڪو سراسر
غلط آهي، هن شهر کي عمر سومري جي نسبت سان عمرڪوٽ برٽش دور کان سڏيو ويو، حالانڪه
عمر سومري جو امرڪوٽ جي شهر ۽ قلعي سان ڪو به واسطو نه آهي. -تاريخ- جا قديم ماخذ
”-تاريخ فرشته-“، ”-آئين اڪبري-“، ”اڪبر نامه“، ”شاهجهان نامه“ ۽ ٻيا مصنف انهي
ڳالهه تي متفق آهن ته هن شهر جو نالو امرڪوٽ آهي. امرڪوٽ جي -تاريخ- ۽ روايتن کي مد
نظر رکي اهو چئي سگهجي ٿو ته هي شهر قبل مسيح ۾ به -آباد- هو، خاص ڪري -ٻڌ- ڌرم
واري دور ۾ هي شهر اوج تي هو، جوڳرائي جو -تلاءُ- -ان- دور جي مشهور يادگار آهي،
چون ٿا ته هن شهر جي ڀر ۾ لامٻي -تلاءُ- جي سر تي ۽ جوڳرائي جي ڪپر تي مهاتما -ٻڌ-
جي پوئلڳن اچي چلا ڪڍيا، جنهن ڪري اتي هڪ شاهي قلعو مهاراجه وڪرما جيت ٺهرايو. هي
شهر مهاراجه وڪرما -آباد- ڪيو، ليڪن هتي -انسان- ذات جي وسنديءَ جا آثار -ان- کان
به قديم آهن. -ان- قديم دور جي آثارن ۾ هڪ ”جوڳرائي“ جو -تلاءُ- ۽ ٻيو ’شو‘ جو
آستان آهي. انهيءَ ’شو‘ جي مندر وٽ -برهمڻ-، -آباد- هئا، گڏوگڏ ڀڪشوئن جو به زور
هو. شوِ جو مندر ڀٽن واري زمين تي آهي ۽ انهن واري جي دڙن مان -ٻڌ- ڌرم جي دور جا
مڻڪا اڄ به عام -جام- ملن ٿا. -تحقيق- بعد اهو معلوم ٿيو ته امرڪوٽ جو شهر قديم آهي
۽ لڳ ڀڳ امر ڪوٽ جو قلعو به ايترو ئي پراڻو آهي، ڇهين صدي جي آخري ڏهاڪي ۾ هن شهر
تي پرمار راجائن جي حڪومت هئي، انهن راجائن جي حڪومت کي يارهين صدي عيسوي ۾ حاڪم
حمير سومري ختم ڪيو. هن قديم شهر کي اهو اعزاز حاصل آهي ته هن شهر ۾ -بادشاهه-
-جلال- الدين محمد اڪبر جي ولادت ٿي“.



https://sd.wikipedia.org/wiki/%D8%B9%D9%85%D8%B1

حضرت عمر فاروق رضي الله تعالٰيٰ عنه، پهرين خليفي حضرت ابوبڪرصدیق رضي الله تعالٰي
عنه کان پوء مسلمانن جو ٻيون خليفو هيو۔ ان جي دور ۾ اسلامي مملڪت 28 لک مربع ميل
جي رقبي تائين ڦهلجي وئي۔

پاڻ جن جو نالو مبارڪ عمر آهي ۽ لقب فاروق، ڪنيت ابو حفص، لقب ۽ ڪنيت ٻئي محمد صلي
الله عليه و آله وسلم جون عطا ڪيل آهن۔ آپ رضي الله عنه جو نسب نائين پشت ۾ رسول
اڪرم صلي الله عليه و آله وسلم سان وڃي ملندو آهي۔ پاڻ صلي الله عليه و آله وسلم جي
نائين پشت ۾ ڪعب جا ٻه پُٽَ آهن مره ۽ عدي۔ رسول الله صلي الله عليه و آله وسلم مره
جي اولاد مان آهن، جڏهن ته حضرت عمر رضي الله عنه عدي جي اولاد مان آهن۔

پاڻ رضي الله تعالٰي عنه مڪي ۾ پيدا ٿيا ۽ انهن چند ماڻهن مان هيا جيڪي لکي ۽ پڙهي
سگهندا هئا۔ جڏهن حضور اڪرم صلي الله عليه و آله وسلم ماڻهن کي اسلام جي دعوت ڏني
ته حضرت عمر رضي الله تعالٰي عنه پاڻ صلي الله عليه و آله وسلم جي سخت مخالفت ڪئي۔
پاڻ صلي الله عليه و آله وسلم جي دعا سان حضرت عمر رضي الله تعالٰي عنه اسلام قبول
ڪريو۔ ان لاء پاڻ کي مراد رسول به چيو ويندو آهي.

هو هڪ حاڪم هيو۔ هو هڪ دفعي مسجد ۾ منبر رسول تي بيهي خطبو ڏئي رهيو هيو ته هڪ غريب
شخص اٿي بيٺو ۽ چيو اي عمر اسان تنهنجو خطبو ان وقت تائين نه ٻڌنداس سنیں جيستائين
تون هي نه ٻڌائيندي ته هي تون جيڪو ڪپڙو پاتو آهي اهو وڌيڪ آهي جڏهن ته بيت المال
مان جيڪو ڪپڙو مليو هيو اهو ان کان تمام گهٽ هيو۔تو عمر فاروق رضي الله تعالٰي عنه
چيو ته مجمع ۾ منهنجو پٽ عبداللہ موجيد آهي، عبدالله بن عمر بيهي رهيو۔ عمر فاروق
رضي الله تعالٰي عنه چيو ته پٽ ٻڌاء ته تنهنجي پيءُ هي ڪپڙو ڪاڏانهن آندو آ نه ته
قسم آهي ان ذات جو جنهن جي قبضي ۾ منهنجي جان آهي مان قيامت تائين هن منبر تي نه
چڙهندس۔ حضرت عبدالله رضي الله تعالٰي عنه ٻڌايو ته بابا کي جيڪو ڪپڙو مليو هيو اهو
تمام گهٽ هيو ان سان ان جو پورو ڪپڙو نه ٺهي سگهي ها۔ ۽ ان وٽ جيڪو پائڻ جي لاء
لباس هيو اهو تمام پراڻو ٿر چڪو هيو۔ ان لاء مان پنهنجو ڪپڙو پنهنجي والد کي ڏئي
ڇڏيو۔

هڪ غلام ابو لولو فيروزَ پاڻ جن کي فجر جي نماز ۾ مسجد نبوي ۾ خنجر سان حملو ڪيو ۽
ٽن جڳهن تي وار ڪيو۔ پاڻ ان زخمن کي نه صحيح سگهيا ۽ دنياء فاني مان ڪوچ ڪري ويا۔
پاڻ جن جي اتفاق راء سان حضرت عثمان کي امير المومنين منتخب ڪيو ويو۔



https://sd.wikipedia.org/wiki/%D8%B9%D8%A8%D8%AF%D8%A7%D9%84%D9%88%D8%A7%D8%AD%D8%AF_%D8%A2%D8%B1%D9%8A%D8%B3%D8%B1

عبدالواحد آريسر (انگريزي ٻولي: Abdul Wahid Aresar) سنڌ جو قومپرست سياستدان،
تاريخدان، اديب، عبدالواحد،آريسر 11 آڪٽوبر 1949ع تي، ڳوٺ انڙآباد لڳ ھاسي سر ريلوي
اسٽيشن، تعلقي عمرڪوٽ ۾ ڄائو. آريسر جيئي سنڌ قومي محاذ (آريسر) جو سربراه آهي. جي
ايم سيد سان هن جي گهري وابستگي رهي آهي. پاڻ ڪيترائي ڪتاب لکيائين جن سنڌ جي
نوجوان طبقي کي متاثر ڪيو. ويجهي ماضيءَ ۾ سندس تقريرون ايتريون ته پراثر هونديون
هيون جو ٻڌندڙ پاڻ مرادو خاموش ٿي سندس دانشمندانه ڳالهيون غور سان ٻڌندا هئا. سندس
مشهور ڪتابن مان هڪ ”سائين جي ايم سيد“ آهي جيڪو ڪتاب جي ايم سيد جي ذاتي ۽ سياسي
زندگيءَ متعلق لکيل آهي.

عبدالواحد آريسر جي ايم سيد جي وفات کان پوءِ جڙندڙ جسقم جو پهريون سربراهه هيو.
بعد ۾ عبدالواحد آريسر کي جسقم جي چيئرمين شپ تان هٽائي بشير خان قريشي کي جسقم
چيئرمين مقرر ڪيو ويو. ان وقت کان آريسر جا بشير خان سان چيئرمينشپ تي اختلاف شروع
ٿيا ۽ نيٺ بشير خان کي آءِ ايس آءِ (پاڪستان جو خفيا ادارو) جو ايجنٽ ۽ لونڊيباز
اڳواڻ سڏي جسقم مان الوداع ڪري، جسقم (آريسر) جو بنياد وجهي جسقم کي ٻن حصن ۾ ٽوڙي
ڇڏيائين.



https://sd.wikipedia.org/wiki/%D8%B7%D8%A7%D8%B1%D9%82_%D8%AC%D9%85%D9%8A%D9%84

طارق جميل (معروف مولانا طارق جميل) هڪ پاڪستاني مبلغ ۽ عالمِ دين آهي۔ هن جو تعلق
خانيوال، صوبي پنجاب جي شهر تلمبه سان آهي جيڪو ميان چنون جي ويجھو واقع آهي۔
هو تبليغي جماعت جو رڪن آهي ۽ فيصل آباد، پاڪستان ۾ هڪ مدرسو هلائيندو آهي۔ هن جي
تبليغي ڪوششن جي ڪري ڪافي گلوڪار، اداڪار ۽ رانديگر دينِ اسلام جي طرف راغب ٿيا۔ان
کان علاوه هن جون تقريرون هر مڪتب فڪر ٻڌندو آهي ۔

طارق جميل جو تعلق هڪ زميندار گھراڻي سان آهي۔ اهن ابتدائي تعليم جي حصول کان بعد
لاهور جي ڪنگ ايڊوڊ ميڊيڪل يونيورسٽي ۾ ايم بي بي ايس جي لاء داخلا ورتي۔ دورانِ
تعليم هو تبليغي جماعت سان متعارف ٿيو ۽ پوء ان کان متاثر ٿي ڪري مذهبي تعليم جي
حصول جي لاء جامعه عربيه رائيونڊ ۾ داخلا ورتي۔

مولانا طارق جميل پنهنجي اندازِ بيان جي ڪري مشهور آهي۔ هن تبليغي جماعت سان گڏ 6
کنڊن جو سفر ڪيو آهي۔ هن جي مقتدن طرفان هن جا بيان انٽرنيٽ تي مختلف ویب سائيٽن تي
پيش ڪيا ويندا آهن۔



https://sd.wikipedia.org/wiki/%D8%B6%D9%84%D8%B9%D9%88_%D9%BF%D8%B1

ٿر اهو ريگستاني علائقو آهي، جيڪو سنڌ، اولهه پنجاب، اوڀر پنجاب، هريانه، راجستان ۽
گجرات تائين پکڙيل آهي. سنڌ واري ٿر علائقي جا ماڻهو تمام گھڻا محبتي ۽ مهمان نواز
آهن. ننگر پارڪر ويجھو ڪارونجھر جبل هڪ پر ڪشش جاءِ آهي، جتي ساوڻ جي مند ۾ هر سال
هزارين سياهه اچن ٿا.

ڀونءِ نگاريءَ جي لحاظ کان ضلعو ٿر اتر ۾ ويڪرائي ڦاڪ °24 '10 ۽ °25 '45 درميان
جڏهن ته اوڀر ۾ ڊگھائي ڦاڪ °69 '04 ۽ °71 '06 درميان پکڙيل آهي جڏهن ته ضلعي جي ڪل
ايراضي 19 هزار 6 سَو 38 چورس ڪلوميٽر آهي. ڪجھه سال اڳ ۾ هن ضلعي ۾ اسلام ڪوٽ
ويجھو ڪوئلي جا تمام وڏا ذخيرا دريافت ڪيا ويا آهن. ماهرن جي اندازي مطابق اهي
ذخيرا سَو سالن لاءِ سموري پاڪستاني بيٺڪ جون توانائيءَ واريون ضرورتون پوريون ڪري
سگھن ٿا. انتظامي لحاظ کان ان ضلعي ۾ چار تعلقا مٺي، ڏيپلو، ننگر پارڪر ۽ ڇاڇرو
آهن.



https://sd.wikipedia.org/wiki/%D8%B4%D9%90%D9%88

شِو ديوتا تمام قديم آهي، شِو جو مطلب آهي ”مبارڪ“ جيڪا عام طور استعمال ۾ اچي ٿي
ٻيون معنائون آهن، مهربان، نيڪ دل، شفيق، روشن ۽ مسرور وغيره. شِو ديوتا هندن جي
ٽمورتي (تريمورتي) جو حصو آهي. ان ٽمورتي ۾ ٽي ديوتا شامل آهن، برهما، وشنو ۽ شِو.
ٽمورتي ۾ وشنو ۽ شِو جي گڏ هجڻ باوجود هندن ۾ هڪڙا وشنوپرست آهن ته ٻيا شِوپرست.
شِو ديوتا جي قديم دور ۾ سنڌ، پنجاب، خيبر پختونخوا ۽ بلوچستان جي واديءَ ۾ پوڄا جو
عام رواج هو. انهيءَ دور ۾ شِو زرخيزي جو ديوتا ڪري ڪوٺيو ويندو هو. ان وقت شِو جو
خطاب هو ”پسوپتي“ يا حيوانن جو مالڪ ۽ پالڻهار. آدجڳاد کان نانگ کي پڻ زرخيزي جي
علامت تصور ڪيو ويندو آهي. تنهنڪري شِو ديوتا کي عام طور نانگ سميت ظاهر ڪيو ويندو
آهي. [[|frame|شِو ديوتا، هندن جو اهم ترين ديوتا]]

رگ ويد جي ديوتا جي حيثيت ۾ شِو جو نالو نٿو ملي. بهرحال رگ ويد ۾ هڪ قبيلي جو نالو
”شِو“ ملي ٿو. اهو قبيلو سنڌو درياءَ جي آسپاس رهندو هو. اهو شِو قبيلو ٻين قبيلن
سان گڏجي آرين خلاف وڙهيو.

هندن جي مذهبي ڪتابن مطابق جڏهن برهما ديوتا پنهنجي ڌيءُ سان جنسي ميلاپ ڪيو ته
ديوتائن ردر (شِو) کي درخواست ڪئي ته هن کي سزا ڏئي. ان تي ردر برهما جي پنجين منڍي
ڪٽي ڇڏي. اپڻشدن ۾ ردر (شِو) جي فضيلت ۽ درجو وڌيل آهي. رامائڻ ۾ هن کي عظيم تر
ديوتا مڃيو ويو آهي. مهاڀارت ۾ شِو جو مقام سڀ کان اوچو آهي.

هندستان ۾ شِو جي پوڄا لڳ ڀڳ ٽي سو قبل مسيح ۾ ملي ٿي. سندس اڪيلي طور پوڄا جو رواج
تمام گهٽ هو. عام طور ان جي عبادت لنگ يا لنگم جي صورت ۾ ۽ ان جي زال جي پوڄا يوني
جي صورت ۾ ٿيندي هئي. يوني عورتاڻي توانائي جي علامت آهي. شِو جي مٿي تي نانگ ۽
ڳچيءَ ۾ کوپڙين جي هار جي موجودگي سندس تشدد واري صفت کي ظاهر ڪن ٿا. شِو جي خاصيتن
۾ گهڻو شراب پيئڻ، پنهنجي زال پاروتي ديويءَ سان گڏ نچڻ پڻ شامل آهي. شِو جو هڪ خاص
ڪائناتي رقص ٽانڊوا سڏبو آهي. هي ناچ تخليق ۽ دنيا جي تباهيءَ جو ناچ ليکبو آهي.

برهما ۽ وشنو وٽ رهائش لاءِ آسمان جون وسعتون آهن، پر شِو پنهنجي آسمان کان محروم
آهي. هن جو ٺڪاڻو هماليائي سلسلو ڪيلاش پربت آهي. روايتن مطابق آخر ۾ شِو کي هڪ
آسمان حاصل ٿي ويو هو. اهو آسمان ڪيلاش پربت تي آهي اُتي گنگا آسمان مان لٿي هئي.
شِو ديوتا جو مقام اوچو ۽ پالڻهار وارو آهي هو گنگا هٿان ايندڙ تباهيءَ کي روڪڻ سان
گڏ انسان جي ان اُپاج لاءِ آسانيون پيدا ڪندو رهندو آهي.



https://sd.wikipedia.org/wiki/%D8%B4%D9%85%D8%B3_%D8%A7%D9%84%D8%AF%D9%8A%D9%86_%D8%A7%D9%84%D8%AA%D9%85%D8%B4

التمش ترڪ نسل جو هو ننڍي هوندي ڀائرن هن کي هڪ سوداگر جي هٿ وڪڻي ڇڏيو، آخر ۾ هن
کي دهليءَ جي حڪمران قطب الدين ايبڪ ڪافي رقم جي بدلي خريد ڪيو، التمش کوکرن جي
بغاوت دٻائڻ ۾ پنهنجا جوهر ڏيکاريا، جنهن جي بدلي ۾ قطب الدين هن کي آزاد ڪري ڇڏيو
۽ کيس امير الامراءَ جو خطاب ڏنو. پنهنجي ذهانت ۽ قابليت جي ڪري هن بدايون جي
صوبيداري حاصل ڪئي، ۽ قطب الدين ايبڪ پنهنجي ڌيءَ جي شادي التمش سان ڪرائي. التمش
تخت تي ويهڻ شرط مشڪلاتن ۾ گهيرجي ويو پر هن همت نه هاري ۽ مشڪلاتن جو مردانگي سان
مقابلو ڪيو. سڀ کان پهرين هن دهليءَ ويجهو فوجي بغاوت کي دٻايو، ان کان پوءِ هن
پنجاب جي حڪمران تاج الدين يلدوز تي حملو ڪيو، ڇاڪاڻ ته هن پنهنجي خودمختار حڪومت
قائم ڪرڻ ٿي چاهي. 1216ع ۾ ترائن جي ميدان ۾ هن کي شڪست ڏني. يلدوز جي مارجي وڃڻ
کانپوءِ قباچه لاهور تي قبضو ڪيو. التمش هن کي 1217ع ۾ لاهور مان هن کي ڀڄائي ڪڍيو
۽ هو اُچ طرف هليو ويو. التمش 1227ع ۾ هن تي حملو ڪري اُچ فتح ڪيو ته هيءُ وري بکر
طرف فرار ٿي ويو. التمش بکر تي حملو ڪيو ۽ قباچه بدحواس ٿي ڀڳو ۽ جان بچائيندي
ٻيڙيءَ جي حادثي جو شڪار ٿي مري ويو. خلجين بنگال جي صوبيدار کي ماري، حسام الدين
کي پنهنجو حڪمران بناي، اوڌ جي صوبيدار التمش جي اجازت سان بنگال تي حملو ڪيو، ۽
حسام الدين کي اسيرن سميت گرفتار ڪيو، ۽ بنگال کي دهليءَ جي سلطنت ۾ شامل ڪري ڇڏيو.

1221ع ۾ چنگيز خان جي اڳواڻيءَ هيٺ منگولن ڏکڻ ايشيا تي حملو ڪيو. منگول جتان به
ويندا هئا، ته شهرن جا شهر ويران ڪندا هئا، ۽ ماڻهن جو قتل عام ڪندا هئا. منگولن
شاهه خوارزم جلال الدين تي حملو ڪيو، هو فرار ٿي التمش وٽ پناهه وٺڻ لاءِ آيو، پر
التمش هن کي پناهه ڏيڻ کان نٽائي ويو، اهڙي طرح ڏکڻ ايشيا منگولن جي حملي کان بچي
ويو، ۽ منگول فقط سنڌ ۽ پنجاب کي لٽي واپس پنهنجي وطن ويا.

التمش 1226ع ۾ رنٿمبور جي قلعي تي وري قبضو ڪيو. 1230ع ۾ هن منڊور (مارواڙ) به فتح
ڪيو. 1231ع ۾ گواليار جو گهيرو ڪري، اتان جي حڪمران ملايا ورماديو کي شڪست ڏني.
1234ع ۾ مالود تي حملو ڪري اجپن ۽ پلسا کي فتح ڪيو.

التمش کي تيرهين صدي عيسويءَ جو سڀ کان وڏو حڪمران مڃيو وڃي ٿو. هن اسلامي حڪومت
شورشن ۽ ڏڦيڙ کان بچائي، ان جي بنياد کي کي مضبوط ڪيو ۽ ان جون حدون وسيح ڪيون.
التمش هڪ بهادر جنرل هو، جنهن زندگيءَ جي آخري حصي ۾ به فتح حاصل ڪئي. التمش هڪ
ديندار، انصاف پسند ۽ خدا ترس انسان هو. هن خاص اسلامي سڪن جو رواج وڌو. التمش
چاليهن اميرن جي صلاحڪار مجلس (امراءَ چهلگائي) قائم ڪئي، جن سياست ۽ حڪومت ۾ اهم
ڪردار ادا ڪيو. هن جي حڪومت جو دور بيحد ڪامياب هو. هن قطب الدين ايبڪ جي اڻپورن
ڪمن کي مڪمل ڪيو. هن هندستان تي اهو وڏو احسان ڪيو، جو هن ان کي منگولن جي حملن کان
بچايو. مذهبي علمائن سان سٺي روش ڪري هر قسم جي مذهبي مخالفت کان بچي ويو ۽ ٻئي طرف
سندس فوجن سلطنت جي توسيع وارن منصوبن کي فائدي جي نظر سان ڏٺو. بغداد جي خليفي
سندس عظمت جو اعتراف ڪندي، هن ڏانهن خلعت موڪلي، ۽ کيس ”سلطان الهند“ جو لقب ڏنو.
هن ناظم اعليٰ جي حيثيت سان سلطنت دهليءَ جي نظم ۽ نسق ۾ هن جا سڌارا ساراهه جوڳا
آهن. هن جو دور امن ۽ خوشحالي وارو دور هو.



https://sd.wikipedia.org/wiki/%D8%B3%DA%86%D9%84_%D8%B3%D8%B1%D9%85%D8%B3%D8%AA

سنڌي جو مشھور شاعر جيڪو عرف عام ۾ شاعر ھفت زبان سڏجي ٿو، ڇو تہ سندن جو ڪلام ستن
ٻولين ۾ ملي ٿو. اهي ست ٻوليون هي آهن: عربي ،سنڌي ،سرائيڪي ،پنجابي ،اردو ،فارسي ۽
بلوچي.

سچل سرمست جي پيدائش 1739ع ۾ اڳوڻي رياست خيرپور جي ننڍي ڳوٺ درازا ۾ ھڪ مذھبي
گهراڻي ۾ ٿي. سندن جو اصل نالو ته عبدالوھاب ھيو، پر سندن جي صاف گوئي کي ڏسي ڪري
ماڻھو کين سچل يعنی سچ ڳالھائڻ وارو چوڻ لڳا، پوءِ انھن جي شاعري جا شعلا ڏسي ڪري
کين سرمست به چيو ويو. سندس والد جو نالو ميان صلاح الدين ۽ ڏاڏي جو نالو صاحب ڏنو
هو. سنڌي شاعريءَ ۾ سندس تخلص سچل، سچو ۽ سچي ڏنو آهي ۽ فارسيءَ ۾ آشڪارا آهي. سندس
نسب جو سلسلو حضرت عمر سان ملي ٿو.

سچل سرمست جي پيدائش سنڌ جي روايتي مذھبي گھراڻي ۾ ٿي. پر ھنن پنھنجي شاعري ۾
پنھنجي خانداني ۽ ان وقت جي مذھبي روايتن کي ڀڃي ڪري پنھنجي محفلن ۾ ھندو مسلم جو
فرق مٽائي ڇڏيو. ھن جي عقيدتمندن ۾ ڪيترائي ھندو به شامل آهن. سچل سرمست تصوف ۾
وحدت الوجود جو قائل ھو.

شاهه عبداللطيف ڀٽائي ۽ سچل سرمست جي زندگين ۾ ستر ورھن جو فاصلو آھي۔ سچل ستر سالن
کانپوءِ جڏھن صوفياڻي شاعري ۾ آيو ته ان جي وجدانیت به منفرد ھئي. ھنن سان گڏ صوفي
ازم جي موسيقي به سرمستي جو سفر ڪيو ۽ شاھ ڀٽائي جي ڀيٽ ۾ نرم لھجي واري فقيرن سان
سچل جي فقيرن جو اندازِ يبان منفرد ۽ بيباڪ ھيو۔

سچل سرمست سنڌ جي ڪلھوڙا ۽ ٽالپر حڪمرانوں جي اھڙي دورِ اقتدار ۾ زندگي گذاري، جڏھن
مذھبي ڪٽرپڻو پنھنجي عروج تي ھو. ھنن پنھنجي آس پاس مذھبي نفرتن کي ڏسي ڪري سنڌي ۾
چيو:

سچل سرمست نوّي ورھن جي عمر ۾ 14 رمضان 1242 ھجري/ 1829ع ۾ وفات ڪري ويا۔ ھو شادي
شده ھيا, پر ھنن جي ڪا اولاد نه آھي۔ ھنن بنيادي عربي فارسي ٻولي جي تعليم پنھنجي
خاندان جي بزرگ پنھنجي چاچي مرشد ۽ سھري خواجه عبدالحق کان حاصل ڪئي۔ سچل سرمست عرف
سچي ڏنو جو والد ۽ ڏاڏو ننڍي هوندي ئي فوت ٿي ويا، ان ڪري سندس پرورش چاچي ميان
عبدالحق ڪئي. ظاهري علم آخوند عبدالله وٽ پڙهيو. قرآن حفظ ڪيائين. ۽ ديني علمن جو
عالم ٿي گذريو. پاڻ چاچي وٽان شادي ڪيائين. سچل جي فقيرن سندن ڪلام گڏ ڪري ڪتابي
صورت ۾ آندو. هن ڪتابن مان ڪيئي پاڻ ساڙائي ۽ ٻوڙائي ڇڏيا ته متان ماڻهو گمراهه ٿي
شريعت کان منهن نه موڙين ۽ وڃي ڪفر ۾ نه پون. سندس وفات وقت سندس ڪل بيت 936400
هئا. سچل سرمست جو ڪلام سنڌي43، اردو، عربي، فارسي ۽ سرائيڪي ۾ موجود آھي. ھنن کي
ھنن جو ڪلام ٻڌائڻ وارن فقيرن کي سنڌ ۾ ھڪ منفرد مقام ان لاءِ به حاصل آھي تہ ڪنھن
به محفل ۾ جڏھن به مذھبي انتھا پسندي کي للڪاريو ويندو آھي ته اڄ به سھارو سچل جو
ورتو وڃي ٿو.

1. ڪوجھي فقير ۽ ٻين جي ڪلام جو بياض/ اتم چند ۽ ٻيا ــــــ سن 1938ع 22 س.م. ؛ 313
ص. مملوڪه: محمد علي حداد، پنج هٽي، خيرپور ميرس. ڪيفيت: هن قلمي بياض ۾ 190 صفحن
تائين خانبهادر محمد بخش ڪوجھي فقير جو ڪلام لکيل آهي. باقي صفحن تي سچل، نانڪ، خير
محمد، کيئل، ڪريم ڏنو، نماڻو، نارائڻ، دکايل، چڪوري، تليسداس، علڻ، اڱڻ، قطب،
بهاول، اصغر، شاهه نصير، بيڪس ۽ ڪشنداس وغيره جو ڪلام درج آهي. هن بياض ۾ سچل سرمست
جون 58 سنڌي ۽ 13 سرائڪي ڪافيون به لکيل آهن.

2 ـــ سچل سرمست جي سنڌي شاعري ۾ جماليات/ محمد بلاول پرديسي. ـــــ ايم اي. سنڌي
لاءِ مونوگراف، 1965ع 33 س. م.؛ 89 ص. مملوڪه: سنڌالاجي، سنڌ يونيورسٽي. فهرست:
جماليات جي اهميت ۽ تعريف ــــ شاعري ۽ جماليات ــــــ جماليات جا مختلف روپ ــــــ
سنڌي ۾ جماليات جو مختصر جائزو ــــــــ (سچل تائين) ــــ سچل جي شاعري ۾ جماليات
ـــــــــ(الف) سچل جي شاعريءَ تي سرسري نظر ــــــــ (ب) طبعي جماليات
ــــــــــــ (ت) جسماني جماليات ــــــــ (ٽ) اخلاقي جماليات ـــــــــــــ (ج)
روحاني جماليات.

3 ــــ آغا غلام نبي صوفي جون ادبي خدمتون / احسان الله ڀٽو ــــــــ ايم اي. سنڌي
لاءِ مونو گراف.سال 1965ع 33 س. م.؛ 52 ص. مملوڪه: انسٽيٽيوٽ آف سنڌالاجي، سنڌ
يونيورسٽي. (آغا صوفي جي ڪتاب ”سچل سرمست“ تي هن مونوگراف ۾ هڪ مڪمل باب ص. 10 کان
37 تائين لکيل آهي)

4 ــــ سنڌ ۾ اردو (ڪلهوڙون اور تالپورون تڪ)/محمد ابراهيم ڀٽو .ــــــــ ايم اي.
اردوءَ لاءِ لکيل مونو گراف.سال 1964ع 33 س. م.؛ 105 ص. مملوڪه: انسٽيٽيوٽ آف
سنڌالاجي، سنڌ يونيورسٽي. (سچل سرمست متعلق حوالو ص. 81 کان 85 تائين)

6 ــــ بياض مثنويات سچل/ عطا محمد حامي خيرپوري. سن 1955ع 20 س. م. ؛ 73 ص.
مملوڪه: پروفيسر عطا محمد حامي، سوهو قناصره، خيرپور. ڪيفيت: هي بياض اصل ۾ سچل
سرمست جي همعصر محمد پناهه سومرو راڻيپوري (متوفي 1270هه) جو لکيل هو. جتان ڪنهن
ڪرم علي فقير نامي شخص لاٿو هو. ان بياض تان پروفيسر حامي صاحب هي مثنويون لاٿيون.
حامي صاحب انهيءَ بياض کي پروفيسر محبوب علي چنا جي بياض سان به ڀيٽيو هو. هن بياض
۾ درد نامه، تار نامه، عشق نامه، گداز نامه، ۽ راز نامه مثنويون درج ٿيل آهن.

7 ــــ رهبر نامو /مترجم عطا محمد حامي .ــــــــــــــــ سن 5 جنوري 1659ع 23 س.
م. ؛ 64 ص. مملوڪه: محمد علي حداد، خيرپور ڪيفيت: سچل سرمست جي فارسي مثنوي جو هي
منظوم سنڌي ترجمو حامي صاحب 1959ع ۾ ڪيو. مگر هيءَ مثنوي اڃان مڪمل طور شايع نه ٿي
سگھي آهي. سيپٽمبر 1965ع جي نئين زندگي ۾ هن جي صرف پهرين قسط شايع ٿي.

8 ــــ خيرپور جي ميرن جو ادب، سياست ۽ ثقافت ۾ حصو/ پروفيسر عطا محمد حامي .
ــــــــــــ ڊي. فل. لاءِ ٿيسز سال 1977ع 29 س. م. ؛ 791 ص. مملوڪه: سنڌ
يونيورسٽي، سنڌالاجي. (حامي صاحب جي هن تحقيق مقالي جي 629 ــــ 630 صفحن تي سچل
سرمست جو ذڪر ڪيل آهي.)

9 ــــ سچل سرمست جي فارسي شاعري / پروفيسر عطا محمد حامي ــــــــ ريڊيو پاڪستان
حيدرآباد تان نشر ڪيل تقرير. سن 1967ع 33 س. م. ؛ 5 صفحا. (هيءَ تقرير پروفيسر عطا
محمد حامي سن 1967ع جي ڪنهن تاريخ تي پڙهي هئي. هن ۾ سچل سرمست جي فارسي ڪلام جو
تعارف ۽ خوبين جو ذڪر آهي.)

10 ــــ خيرپور جي ادبي تاريخ / حاجي محمد حداد ــــــــــــ ــــــــ ايم.اي. سنڌي
لاءِ ٿيسز. سال 1959ع 33 س. م. ؛ 77 ص. مملوڪه: سنڌالاجي سنڌ يونيورسٽي حيدر آباد.
(مرتب وٽ موجود قلمي نسخي جي صفحي 117 کان 134 تائين سچل سرمست جو ذڪر ۽ ڪلام درج
آهي.)

11 ــــ خيرپور رياست جي شاعرن جي مرثيه گوئي/ محمد علي حداد ــــــــــــ ــــــــ
ايم.اي. سنڌي لاءِ مونوگراف. سال 1969ع 27.5 س. م. ؛ 97 ص. مملوڪه: انسٽيٽيوٽ آف
سنڌالاجي. (سچل سرمست متعلق حوالو 21 کان 43، ۽ 47 کان 53 صفحن تي ڏنل آهي.)

12 ــــ ميان صاحب ڏني فاروقيءَ جو ڪلام./ علي ڏنو لعل بخش سوهو ـــــ ــــــــ ايم
اي. سنڌي لاءِ لکيل مونو گراف.سال 1973ع. 29 س. م. ؛ 85 ص. مملوڪه: انسٽيٽيوٽ آف
سنڌالاجي، سنڌ يونيورسٽي. (سچل سرمست جو ذڪر 59 کان 60 صفحن تي ۽ اڪثر ٻين جڳهين تي
به آيل آهي.)

13 ــــ سچل سرمست (تقرير) هادي بخش لاڙڪ.ـــــــــــــــ ريڊيو پاڪستان حيدرآباد
تان نشر ٿيل تقرير. مؤرخه 13مارچ 1969ع. قلمي صفحا؛ 8 مملوڪه: هادي بخش لاڙڪ،
خيرپور ميرس. 14 ـــ سپاسنامه / هادي بخش لاڙڪ.ــــــــــــــــــ سن 1960ع کان
1980ع تائين سچل سرمست جي ورسيءَ جي موقعي تي پڙهيل سپاسنامن جو فائيل.

16 ـــ تذڪره مخاديم کهڙا. / مخدوم الله بخش. ـــــ کهڙا. قلمي ؟ س. م. ؛ ؟ ورق
مملوڪه: سنڌ يونيورسٽي لائبريري. (هن فارسي تصنيف ۾ سچل سرمست جو حوالو درج آهي.)

17 ـــ تاريخ آئينه جھان نما/ مخدوم محمد عاقل ثالث. ـــــــ کهڙا. ؟ س. م. ؛ ؟ ورق
مملوڪه ؛ مخدوم نيڪ محمد، کهڙا. (هن فارسي تصنيف جي صفحي تي سچل سرمست جو ذڪر آيل
آهي.)

18 ــــ قائم فقير ۽ ٻين جي ڪلام جو بياض. علي نواز مسڪين ۽ ٻيا . ــــــــ سن 1334
هه (1912ع) 55 س. م. ؛ 54 ورق مملوڪه ؛ محمد علي حداد ـــ خيرپور ميرس. هن ڪتاب ۾
سچل سرمست جي هڪ سنڌي مرثيه جا 50 بند ۽ عبدالقادر جيلاني جي شان ۾ هڪ منقبت لکيل
آهي.

19 ـــ فارسي بياض/ نظر محمد معشوق ــــــ سن 1898ع 30 س. م. ؛ 141 ورق مملوڪه:
غلام علي مغل. شڪارپور هن بياض ۾ سچل سرمست جون هيٺيون ٽي مثنويون متنازعه بحر طويل
لکيل آهن. 1 ـــ راز نامه 2 ـــ عشق نامه 3 ــــ رهبر نامه. هن بياض کي شڪارپور جي
ساڪن ’نظر محمد، سگ دراز‘ لکيو آهي ۽ عبدالغفور نالي هڪ شڪارپور صاحب جلد بندي ڪئي
آهي.

20 ـــــ سچل ڪوئز/ ميمڻ عبدالغفور سنڌي ــــــ لاڙڪاڻو. سن 1981ع 81 س. م. ؛ 75 ص
فهرست: ڀاڱو پهريون ـــــ سچل سرمست جا جلد امجد. 2 ـــ سرمست آهي. 3 ـــ سوانح
حيات. 4 ـــ سچل سرمست جو ڪلام. ڀاڱو ٻيو ــــــــ سچل سرمست جا سوانح نگار؛ 1 ـــ
آغا صوفي 2 ــ ڄيٺمل پرسرام 3 ـــ خانبهادر محمد صديق ميمڻ 4 ـــ ڊاڪٽر عطا محمد
حامي 5 ـــ ڊاڪٽر ميمڻ عبدالمجيد سنڌي 6 ـــ رشيد احمد لاشاري 7 ــ سردار بهادر
محمد بخش ڪوجھي فقير 8 ـــ عثمان علي فقير 9 ـــ فقير نانڪ يوسف 10 ـــ فقير هدايت
علي نجفي تارڪ 11 ـــ قاضي علي اڪبر درازي 12 ـــ ڪلياڻ آڏواڻي 13 ــ لطف الله بدوي
14 ـــ لعل چند امر ڏنو مل 15 ــ مخدوم الله بخش کهڙوي 16 ـــ مرزا علي قلي بيگ 17
ــــ مولانا دين محمد وفائي 18 ـــ مولوي صادق راڻيپوري 19 ـــ ميمڻ عبدالغفور سنڌي
20 ـــ نماڻو فقير ڀاڱو ٽيون؛ سچل سرمست رحمت الله هفت زبان شاعر. ڀاڱو چوٿون؛
متفرقه ؛ 1 ـــ بيت 2 ــ جھولڻو 3 ـــ چشتي 4 ــ چلو 5 ــ سنت 6 ــ فرقو 7 ــ درازا
8 ــ ديوان 9 ـــ سر مست 10 ــ سماع 11 ــ سهروردي 12 ـــ شريعت 13 ـــ طريقت 14
ـــ 15 ــــ قادري ـــ 16 ـــ ڪافي ــــــ 17 ـــ گھڙولي 18 ـــ مثنوي 19 ـــ مخدوم
20 ـــ مرثيو 21 معرفت 22 ــ نقشبندي 23 ـــ وجد 24 ـــ وحدت 25 ــ همه از اوست 26
ـــ همه اوست (ڇپائيءَ لاءِ بلڪل تيار ڪاپي مون عبدالغفور صاحب کان ملي.)

23 ـــ نامعلوم سچل سرمست ۽ ان جي همعصر شاعرن جي ڪلام جو بياض/ نامعلوم 22.5 س. م.
؛ 256 ص مملوڪه: پبلڪ لائبريري خيرپور. ڪيفيت: هن بياض ۾ ڪل 24 شاعرن جون ڪافيون
شامل ٿيل آهن؛ جن ۾ شاهه، روحل، بلا شاهه، شاهه حسين، گھرام، گل محمد، نانڪ، مراد
فقير، خير محمد وغيره جا نالا خاص طور سان ذڪر جوڳا آهن، سموري ڪلام تي ڪو سن وغيره
لکيل ڪو نه آهي. هن بياض ۾ سچل سرمست جون 147 سنڌي ڪافيون ۽ 111 سرائڪي ڪافيون، 12
اردو غزل ۽ ڪافيون ۽ 7 فارسي غزل درج آهن. انهن مان پنجن فارسي غزلن ۾ ’سچو‘ ۽
’ڏنو‘ تخلص ڪتب آندل آهي ۽ باقي ٻن غزلن ۾ ’خدائي‘ تخلص استعمال ٿيل آهي.

24 ــــ بيدل ۽ ٻين جي ڪلام جو بياض/ نامعلوم ــــــــــ 19.5 س. م. ؛ 132 ورق
مملوڪه: محمد علي حداد، خيرپور ميرس. ڪيفيت: هن ڪتاب ۾ ڪٿي ڪاري مس سان ۽ ڪٿي پينسل
سان لکيو ويو آهي. هن بياض ۾ تعويذات ۽ طبي نسخن کان علاوه سچل، عثمان يوسف، خير
محمد ۽ بيدل فقير جو ڪلام به لکيل آهي. بيدل فقير جو ڪلام گھڻي قدر آهي. سچل سرمست
جون ڪافيون لکيل آهن.

26. A HISTORY OF KHAIRPUR DISTRICT/ MUHAMMAD ALI HADDAD – KHAIRPUR: 1976 33 c.
m.; 96 p In Possession of: Muhammad Ali Haddad; KHAIRPUR (Ref: on pp: 20; 23;
43; 65; 67 and 79)

28. SACHAL SARMAST AND HIS PERSIAN GHAZALS/ Shabir Ahmed syed – Monograph
written for M.A Persian. 1960. 34 cm; 48p. In Possession: Institute of
sindhology; Sindh University. Contents: Preface-Introduction-
biographical-sachal sarmast and his Persian Ghazals. Chapt 1 Domain of his
Ghazals chapt 2 Distinctive certibution of Sachal sarmast to Persian Ghazals.
Chapt 3 Mysticism and his Persian Ghazals. Chapt 4 A critical appreciation of
his Ghazals

29 ــــ سچل سرمست/ مرتب؛ آغا غلام نبي گل حسن صوفي ــــــ شڪارپور ڀوراڻي رام
اليڪٽرڪ پريس شڪارپور. 1933ع. 22.5 س. م. ؛ 843 ص فهرست: درازن جي فاروقي خاندان جو
شجرو ــــ صورتخطيءَ ۾ انقلاب ـــــ يادگار ــــــ هڪ نظر هيڏانهن ـــــ شڪريه ــــ
سنڌ ملڪ ۾ علم جي بيقدري ــــــــــ سچل سرمست جو فارسي شعر ـــــــ فقيري ۽ شاعري
ـــــــ شاهه ڀٽائيءَ ۽ سر مست درازي ــــــــ تصوف ۽ ويدانيت ــــــ حيات سرمست
ــــــــ راڳ ـــــــ ڪلام سرمست. (آغا صوفي مرحوم پنهنجي مرشد سان والهانه عقيدت
جو مظاهرو ڪندي خوب پاڻ ملهايو آهي. ايستائين جو هن ڪتاب جي باب شاهه ڀٽائي ۽ سرمست
درازيءَ جي رد ۾ لطف الله بدوي مرحوم پنهنجي مشهور تصنيف تذڪره لطفي ڀاڱو پهريون ۾
شاهه ۽ سچل جو موازنو ڪيو آهي.)

47 ـــــ سچل جو ڪلام عرف عاشقي الهام./مرتب؛ نماڻو فقير.ــــــ بڙودا: نماڻو فقير
بي وطن. سنڌ پرنٽنگ پريس بڙودا. 1952ع. 24 س. م. ؛ 500+46 ص. فهرست: انتساب.ـ
ـــــــــ ٻه اکر ـــــــــ تصوف ـــــــــ تفصيلوار باب (1 ـــــــــ عجزِ نيزاري
ـــــــــ 2. مرشد جي محبت ـــــــــ ستگر مهما 3. عاشقي آلاپ ـــ اُڪير ـــــــــ
4. فراق ـــــــــ 5. عاشقن جو مذڪور ـــــــــ 6. روحاني رهبري هدايت ـــــــــ 7.
عشق، درد ـــــــــ 8. معرفت، پاڻ سڃاڻ ـــــــــ 9. وصال، ديدار ـــــــــ 10.
وحدانيت، هيڪڙائي ـــــــــ 11. حيرت، عبرت ـــــــــ 12. صوفي ـــــــــ 13. سي
حرفيون ـــــــــ 14. سنڌي ڏوهيڙا ـــــــــ 15. پنجابي ڏوهيڙا ــــــــــــ فهرست.
شڪريه ـــــــــ ڌڻي در وينتي ـــــــــ التجا ـــــــــ مهاڳ (عاشق الله سچل
سرمست) متن ـــــــــ ڏکين اکرن جي معنيٰ. (ڪاري/ ڳاڙهي ٻه رنگي ڇپائي سان هن دلڪش
ڪتاب ۾ سچل سرمست جون 700 سنڌي ۽ سرائڪي ڪافيون. 5 سي حرفيون. 131 سنڌي بيت ۽ 53
پنجابي (سرائڪي) بيت ڏنل آهن. هي ڪتاب سچل سرمست جي اصل شڪارپوري مريدياڻي رڪي ٻائي
عرف نماڻو فقير جو پنهنجي مرشد سان والهانه عقيدت جو هڪ عمدو مثال آهي.)

65ــــ دولهه درازيءَ جي درٻار جا در./ مولف؛ قاضي علي اڪبر درازي.ــــــ قاضي علي
اڪبر، قاضي عبدالسميع محله، همدرد پريس سکر. 1977ع. 18 س. م. ؛ 90 ص. (هن ڪتاب ۾
سچل سرمست ۽ سخي قبول محمد اول جي خاص مريدن جو احوال ڏنل آهي.)

78 ــــ سچل سرمست./ مرتب؛ ميمڻ رحيم بخش.ــــــــــ رياستي ۽ منگي محمد اسماعيل
.ـــــــــــــ کهڙا؛ خيرپور اسٽيٽ اسٽوڊنٽس فيڊريشن. الوحيد پرنٽنگ پريس ڪراچي.
1956ع. 18 . س. م. ؛ 102 ص. فهرست: پيش لفظ.ـــــــــــــ سچل سرمست جي سوانح (لطف
الله بدوي).ـــــــــــــ نذر عقيدت (بيدل).ـــــــــــــ شاهه ۽ سچل (اياز
قادري).ـــــــــــــ سچل ۽ فقير محمد يوسف (عبدالعلي قلباڻي) .ـــــــــــــ سچل
سائين جي اردو شاعري (رحيم بخش رياستي).ـــــــــــــ سچل ۽ شاهه (شفيع محمد
علوي).ـــــــــــــ سچل سرمست ۽ خواجه غلام فريد (سيد حسن ملتاني).ـــــــــــــ
سچل سرمست جو فارسي ڪلام (شفيع احمد علوي).ـــــــــــــ سچل سائين جو سرائڪي ڪلام
(رشيد احمد لاشاري).ـــــــــــــ سچل سائين دولهه درازي.ـــــــــــــ سچل جا
سوانح نگار.

118 ـــــ چونڊ سنڌي نثر./ مرتب؛ ڏيارام وسڻمل ۽ جمناداس.ــــــــــ ڪراچي: ڏيارام
وسڻمل نزد لئمبرٽ مارڪيٽ. ڪوهه نور پرنٽنگ ورڪس ڪراچي. 1935ع. 17 س. م. ؛ 208 ص.
(حوالو: 126 – 132 ص.) (مضمون جي شروعات ۾ لکيل آهي ته ’’هي ليک مصنف (ڄيٺمل
پرسرام) جي ڪتاب ’سچل سرمست‘ مان مناسب ٽڪڙا چونڊي، هڪ يڪو بيان ٺاهي، درج ڪيو ويو
آهي.‘‘)

158 ـــــ پيران پير دستگير./ مولف؛ ميمڻ عبدالغفور سنڌي.ـــــــــــ لاڙڪاڻو:
ماڊرن بوڪ اسٽور. شڪارپور پرنٽنگ پريس. شڪارپور. 1980ع. 28 س. م. ؛ 162 ص. (حوالو:
63- 64 ، 60 ۽ 71 ص.)

187 ـــــ سنڌي نصاب (لازمي) نائين ۽ ڏهين ڪلاس لاءِ./ مرتب؛ غلام اصغر ونڊير ۽
ٻيا.ــــــــــــ حيدرآباد: سنڌي ادبي بورڊ. پاران: ويسٽ پاڪستان ٽيڪسٽ بوڪ بورڊ
لاهور. سنڌ ادبي بورڊ پرنٽنگ پريس حيدرآباد. 1969ع. پنجون ايڊيشن. 18 س. م. ؛ 47 ص.
(حوالو: 42 – 43 ۽ 73- 75 ص.)

215 ـــــ بلوچ، محمد قاسم: ”سنڌ ۾ اردو شاعري“. سنڌ، مسلم ڪاليج، مخزن، ڪراچي. سال
1965ع. ص: 19- 23. (سچل سرمست جو حوالو ص: 23.)



