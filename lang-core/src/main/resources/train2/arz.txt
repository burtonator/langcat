https://arz.wikipedia.org/wiki/%D9%84%D9%8A%D8%B2%D8%A7_%D8%A2%D9%86

ليزا آن (Lisa Ann) ممثلة ومخرجة ومنتجة بورنوجرافية امريكية اتولدت يوم 9 مايو
1972 فى مدينة إيستون بولاية بنسيلفانيا الامريكية ، وأسرتها من أصول إيطالية
وفرنسية وكندية .

ليزا آن اشتغلت رقاصة استربتيز سنة 1990 علشان تقدر تصرف على دراستها فى الكلية
لحدما اتخرجت وبقت مساعد طبيب أسنان .

فى شهر يوليو 1993 دخلت ليزا آن فى مجال البورنوجرافى ، لكنها بطلت فى سنة 1997
علشان خافت على نفسها من مرض الايدز . و فضلت كذا سنة تتنقل بين الكباريهات
المنتشرة فى مدن الولاية تشتغل رقاصة استربتيز ، قبل ماترجع لمجال البورنوجرافى فى
الاول كوكيلة للممثلين و شركات انتاج الافلام وبعد كده رجعت تمثل بنفسها .

فى شهر نوفمبر 2006 ليزا آن أسست وكالة Lisa Ann's Talent Management لإكتشاف
المواهب الجديدة فى مجال البورنوجرافى ، وفى سنة 2007 اندمجت الوكالة دى مع وكالة
Lighthouse Agency المملوكة للممثل والمخرج والمنتج البورنوجرافى سيمور بوتس
(Seymore Butts) .

يوم 2 اكتوبر 2008 ليزا آن خدت بطولة فيلم ?Who's Nailin' Paylin اللى كان موضوعه
التريقة والاستهزاء بالسيدة سارة بالين (Sarah Palin) اللى كان الحزب الجمهورى فى
امريكا مرشحها لمنصب نايب رئيس امريكا فى انتخابات رياسة امريكا سنة 2008 ، والفيلم
ده كان من انتاج شركة Hustler Video وشركة Larry Flynt Publications وأخرجه المخرج
البورنوجرافى الكبير جيروم تانر (Jerome Tanner) واتعرض يوم 4 نوفمبر 2008 اللى
اتعملت فيه انتخابات رياسة امريكا سنة 2008 .

فى شهر مارس 2009 أعلنت شركة Hustler Video أنها هاتنتج جزء تانى من فيلم ?Who's
Nailin' Paylin وأن ليزا آن برضه هى اللى هاتقوم ببطولته ؛ وفعلا أنتجت فيلم
Letterman is Nailin Paylin اللى اتعرض يوم 26 اغسطس 2009 .

فى شهر ديسمبر 2009 ليزا آن بقت المتحدثة بإسم شركة AEBN اللى بتنتج فالفات صناعية
.

وفى شهر مارس 2010 ظهرت ليزا آن فى الاعلان عن حملة منظمة Free Speech Coalition ضد
قراصنة الإنترنت اللى بيسرقوا الافلام ومقاطع الفيديو البورنوجرافية من مواقع
الإنترنت .



https://arz.wikipedia.org/wiki/%D8%AD%D8%B3%D9%86_%D8%A7%D9%84%D8%B5%D8%A8%D8%A7%D8%AD

حسن بن على بن محمد الصباح الحميرى . - اتلقب بـ السيد و شيخ الجبل ( ايران ، اواسط
القرن 11 - قلعة ألموت ، ايران ، 23 مايو 1124 ) ، مؤسس جماعة الحشاشين فى إيران (
1090 ) فى قلعة ألموت الجبليه اللى عملها مقر لقيادته. أبوه كان بينتمى للمسلمين
الشيعه الاسماعيلية فى الكوفه فى العراق و هاجر على ايران و بيتقال ان اصله عربى من
اليمن .

اتولد حسن الصباح فى ايران فى نص القرن الحداشر فى تاريخ مش معروف بالظبط فى مدينة
مرو او فى مدينة قم اللى كانت معقل للشيعه الاثنى عشريه واللى ابوه كان بينتمى
ليهم. و هو لسه صغير اتنقلت اسرته لمدينة الرى - جنب طهران دلوقتى - و اتلقى هناك
تعليمه الدينى. مدينة الرى كانت مركز لنشاطات طائفة الاسماعيليه من القرن التاسع .

حسن الصباح من صغره كان بيحب يتعلم ، و لما بقى عنده 17 سنه ابتدا يتأثر بتعاليم
الدعاه الاسماعيليين فى مدينة الرى. عن الفتره دى بيقول فى مذكراته : " لغاية ما
بقى عندى سبعتاشر سنه قعدت ادرس و ابحث فى المعرفه ، بس فضلت على عقيدة اجدادى
الاثنا عشريه. فى يوم قابلت رفيق ( لقب للاسماعيليين ) اسمه عميره زاراب كان من وقت
للتانى بيروج لنظرية الخلفا فى مصر " و كمل : " عميره زاراب كان راجل له شخصيه قويه
، و لما ناقشنى اول مره قال لى ان الاسماعيليه بيقولوا كيت و كيت ، فقلت له لا يا
صاحبى ما تقولش الكلام ده لانهم كفره و اللى بيقولوه ضد الدين. و استمرت الخصومات و
المناقشات اللى قدر من خلالها يدمر عقيدتى و يثبت بطلانها ، انا ما ارضيتش اعترف
بكده ، لكن جوايا كلامه كان ليه اثر كبير. عميره كان بيقول لى " لما تخلو للتأمل فى
سريرك بالليل حا تعرف ان اللى بأقولهولك مقنع " " .

افترق حسن الصباح و عميره ، لكن حسن استمر فى قراية كتب الاسماعيليه ، و اقنعته
حاجات و حاجات تانيه ما اقنعتهوش. و بعد شويه عيي عيا جامد خلاه يفتكر انه حا يموت
قبل ما يوصل للحقيقه ، و بعد ما خف لقى مدرس اسماعيلى جديد درس له تعاليم
الاسماعيليه لغاية ما اقتنع ، و مابقاش قدامه غير انه يأدى يمين الولاء للامام
الفاطمى. حلف حسن قدام مبشر اسماعيلى نايب عن عبد الملك بن عطاش كبير الدعاه
الاسماعيليين فى غرب ايران و العراق ، وفى اوائل صيف 1072 وصل عبد الملك بن عطاش
شخصياً لمدينة الرى ، و قابل حسن الصباح ، و وافق على انضمامه ، و حدد له مهمه
معينه فى الدعوه ، وطلب منه انه يسافر مصر عشان يسجل اسمه فى بلاط الخليفه الفاطمى
فى القاهره.

حسن ما راحش مصر على طول. ساب مدينة الرى سنة 1076 و راح على أصفهان و منها طلع على
أذربيجان و بعدها راح على ميافارقين و هناك طرده قاضى المدينه بعدما حسن نفى سلطة
العلما السنه و أصر على إن الإمام وحده هو اللى ليه الحق فى تفسير الدين ، فكمل
رحلته لغاية ما وصل فلسطين عن طريق ارض الجزيره و سوريا و بيروت و من هناك أخد مركب
و وصل مصر فى 30 اغسطس سنة 1078 فى زمن المستنصر بالله خامس خلفا الفاطميين و ابو
نزار اللى بتتنسب ليه " النزاريه " .

قعد حسن فى مصر حوالى تلت سنين قضاهم مابين القاهره و اسكندريه و بعدين بيتقال انه
اختلف مع امير الجيوش بدر الجمالى ، فأتسجن و اطرد من مصر على متن مركب للأفرنج
رايحه على شمال افريقيا ، لكن المركب غرقت ، لكن نجى و نقلوه على سوريا ، فسابها و
راح بغداد و منها على أصفهان اللى وصلها فى 10 يونيه 1081.

جزء من دعاة حسن الصباح كانوا بينشروا افكارهم و بيدعموا نفسهم فى المناطق النائيه،
و جزء تانى كان اختصاصهم المراكز الرئيسيه جوا العالم السنى و السلچوقى. اول عملية
اغتيال معروفه قام بيها الاسماعياليين كانت فى مدينه صغبره اسمها سافا قرب مدينة
الرى. فى العمليه دى اغتالوا مؤذن جامع كانوا عايزين يجندوه لكن رفض فخافوا انه
يبلغ عليهم فقتلوه. و بيقول المؤرخ ابن الأثير ان دى كانت اول عملية اغتيال قام
بيها اتباع حسن الصباح. الوزير نظام الملك امر بإعدام زعيم الجماعه اللى قامت
بعملية الاغتيال و كان راجل نجار اسمه طاهر ، و ده كان اول واحد يعدم من طايفة حسن
الصباح.

فى سنة 1092 بدأ السلاچقه فى مواجة حسن الصباح عسكرياً ، فبعت سلطانهم ملكشاه
حملتين ، واحده على قلعة ألموت ، و التانيه على كوهستان لكن ميليشيات حسن الصباح
قدرت تتصدى لقوات السلاجقه بمساعدة الاهالى المتعاطفين معاهم فى روبارد و قزوين و
انسحبت القوات من كوهستان بعد وفاة السلطان ملكشاه سنة 1092.

بعد كده ضرب حسن الصباح ضربه كبيره باغتيال الوزير نظام الملك نفسه فى 16 ديسمبر
1092 ، فى منطقة ساهنا فى اقليم نهاوند ، عن طريق فدائى ( تسمية الحشاشين للى
بيقوموا بعمليات الاغتيال ) متنكر فى زى راجل صوفى. حسن الصباح وضب خطة اغتيال نظام
الملك بعنايه. و بيحكى المؤرخ رشيد الدين ان السيد حسن الصباح نصب شباكه و فخاخه
لاصطياد هدف كبير زى نظام الملك وانه بكده ذاع صيته و اشتهر و أرسى اسس الفدائيه ،
و بعد ما نجحت العمليه قال حسن الصباح : " قتل هذا الشيطان هو بداية البركة ".
اغتيال نظام الملك كانت من اول عمليات الاغتيالات الكبيره اللى مارسها الحشاشين ، و
كانت بدايه سلسله طويله من الاغتيالات اللى قام بيها الحشاشين ضد ملوك و امرا و
قادة جيوش و رجال دين.

العمليات اللى كان بيقوم بيها الحشاشين كانت بتعتبر مؤامرات ضد الدين و المجتمعات ،
لكن بالنسبه لرفاقهم الاسماعيليين العمليات دى كانت حرب ضد اعداء الإمام ، وإن
الفداويه مؤمنين تقاه ، و بقتلهم لرجال الدوله و الدين بيقدموا دليل على ايمانهم و
ولائهم و بينولوا البركه الخالده.

الطايفه دى اتسمت بالحشاشين اللى جت منها كلمة " اساسين " Assassin ، و معناها "
شخص بيقوم بعملية إغتيال " ، لإن زعمائهم استخدموا الحشيش لمنح الفداويه ( اللى
بيغتالوا ) و المبعوثين بتوعهم جرعات مسبقه من مباهج الجنه اللى مستنياهم بعد ما
ينجحوا فى عمليات الإغتيال . الرحاله ماركو بولو اللى عدى على ايران سنة 1273 ، وصف
قلعة ألموت و قال ان كان فيها جنينه كبيره مليانه بأشجار الفاكهه ، و فيها قصور و
جداول بتفيض بالخمره و اللبن و العسل و المايه ، و بنات جميله بتغنى و ترقص و تعزف
موسيقى ، ده لإن شيخ الجبل كان عايز يوحى لأتباعه ان الجنينه دى هى الجنه ، و كان
ممنوع على أى حد إنه يدخلها الا اللى اتقرر ليهم انهم يبقوا حشاشين. كان شيخ الجبل
بيدخلهم فى القلعه فى مجموعات و يشربهم مخدر يخليهم يناموا ، و بعد ما يناموا كان
بيأمر إنهم يشيلوهم و يحطوهم فى الجنينه ، فكانوا لما بيفوقوا بيفتكروا نفسهم فى
الجنه بجد ، و بعد ما يشبعوا شهواتهم و ينبسطوا كانوا بيخدروهم تانى و يطلعوهم من
الجنينه الجنه و يودوههم لشيخ الجبل ، فيركعوا قدامه و يسألهم هم جايين منين ،
فيردوا " من الجنه " ، بعد كده كان الشيخ بيأمرهم بإنهم يروحوا يغتالوا فلان او
علان ، و يوعدهم انهم لو نجحوا فى المأموريه حا يدخلهم الجنه تانى ، و لو اتقتلوا
حايبعت لهم ملايكه توديهم على هناك .

فى مايو 1124 عيي حسن الصباح و حس ان نهايته قربت فإ ختار خليفته كيا بزرك أميد (
برزجميد ) ، و كلف ناس بشئون الدعوه و الإداره و قيادة القوات ، و قالهم يشتغلوا مع
بعض لغاية ما يظهر الامام المستتر و يتولى شئون الطايفه. اتوفى شيخ الجبل ، السيد
حسن الصباح فى 23 مايو 1124 فى قلعة ألموت.

حسن الصباح كان كمان مفكر و كاتب و ليه نصين واحد عن قصة حياته و التانى فى
اللاهوت. وصفه ابن الأثير بإنه كان راجل حاد الذهن عليم بالهندسه و الحساب و الفلك
و السحر و حاجات تانيه كتيره ، و ذكر القلقشندى إنه كان بارع فى علم الهندسه و
الحساب و النجوم.

حسن الصباح كان بيحظى بإحترام كبير عند الاسماعيليين بإعتباره محرك " للدعوه
الجديده " ، يعنى النظرية الاسماعيليه المعدله اللى ظهرت بعد الإنشقاق عن القاهره ،
و اللى حافظ عليها و طورها الاسماعيليه النزاريين. حسن الصباح عمره ما ادعى انه
الامام ولكن ممثل الامام بس ، و بعد الامام ما اختفى بقى هو زعيم الدعوه و الحجه
يعنى البرهان او نبع المعرفه بتاع الامام المستتر ، و الرابط الحى بين خط الائمه
الظاهرين زمان و فى المستقبل. النظريه الاسماعيليه بتعتبر نظريه شموليه و اللى
بيؤمن بيها مالهوش حق الاختيار و ما عليهوش غير انه يتبع " التعليم " و بس. الامام
فى النظريه دى هو المصدر الاخير للإرشاد ، و " ممثله المعتمد " هو المصدر المباشر.
الناس مش من حقهم تختار الامام ، و مش من حقهم يصدروا احكام فى امور الدين و
الشريعه. فى النظريه دى الاله هو اللى بيعين الإمام و الإمام هو مستودع الحقيقه ، و
الحق ليه وحده فى التشريع بعقله او بالنقل. الإمام الاسماعيلى هو الإمام الحقيقى و
اللى بينافسوه و بيعارضوه مغتصبين و تعاليمهم مزيفه. النظريه دى اللى بتركز على
الولاء المطلق و الطاعه الكامله بقت سلاح فى ايد المعارضه الثوريه السريه بعد ما
ظهرت مطاعن فى الخلافه الفاطميه. الإنشقاق عن القاهره و نقل الولاء لإمام مستتر أجج
مشاعر الاسماعيليين و حسن الصباح اطلق عنانهم و وجههم .

بعد وفاة حسن الصباح حكم الحشاشين سبع حكام كان اخرهم ركن الدين خورشاه بن علاء
الدين. فضلت قلعة ألموت قايمه كمركز للحشاشين فى إيران لغاية ما اقتحمها المغول
بقيادة هولاكو و قضوا على الحشاشين فى ايران سنة 1256 ، و بعدين كمل عليهم الظاهر
بيبرس فى الشام سنة 1273.



https://arz.wikipedia.org/wiki/%D8%AC%D9%8A%D8%A7%D9%86%D8%A7_%D9%85%D8%A7%D9%8A%D9%83%D9%84%D8%B2

جيانا مايكلز (Gianna Michaels) ممثلة بورنوجرافية امريكية اتولدت يوم 6 يونيو 1983
فى مدينة سياتل بولاية واشنطن الامريكية ، واسمها الحقيقى تيرا ويكر (Terah Wicker)
.

جيانا مايكلز اشتغلت الاول فى مطعم Dick's Drive-In لوجبات الهامبورجر فى سياتل ،
وفى سنة 2001 سافرت لولاية كاليفورنيا واشتغلت موظفة استقبال فى فندق من فنادق
الولاية ، وهناك جالها عروض من المجلات البورنوجرافية علشان تشتغل موديل عريان ،
وفعلا اشتغلت فى مجلة Score بإسم شهرة جيانا روسى (Gianna Rossi) .

فى سنة 2004 دخلت جيانا مايكلز مجال البورنوجرافى لما مثلت اول فيلم بورنوجرافى
ليها بإسم شهرة بيكى (Becky) ، وبعد كده مثلت أكتر من 450 فيلم بورنوجرافى أهمهم G
for Gianna و Fashionistas Safado : The Challenge و Big Tits at School Vol. 1 و
Belladonna : No Warning 3 و Furious Fuckers : Final Race و The Office : A XXX
Parody و Big Wet Asses 15 و My Plaything Gianna Michaels

جيانا مايكلز ماعملتش أى عملية تكبير لبزازها لأن جمالهم وحجمهم الكبير طبيعيين ،
ودى حاجة نادرة بالنسبة لأى ممثلة بورنوجرافية .[عايز مصدر]



https://arz.wikipedia.org/wiki/%D8%B5%D9%84%D8%A7%D8%A9_%D8%A7%D9%84%D8%B9%D9%8A%D8%AF

صلاة العيد هى صلاة بيصليها المسلمين فى عيد الفطر و عيد الاضحى بس. فى الصلاة دى
عكس صلاة الجمعه, الخطبه بتبقى بعد الصلاة مش قبلها, المصلين بيكبروا تكبيرات العيد
من الفجر لحد ما الصلاة تخلص و بعد كل اذان فى ايام العيد . فى مصر الاطفال بيروحوا
باللبس الجديد اللى اشتروه مخصوص للعيد و بيتوزع عليهم عيديات و هدايا , فى صلاة
العيد فى عيد الصغير ساعات بيتوزع كحك العيد او حلويات . الصلاة دى بيستحسن تتصلا
فى الساحات المفتوحه بدل من الجوامع.

الله أكبر , الله أكبر , الله أكبر , لا إله إلا الله , الله أكبر و لله الحمد ,
الله أكبر كبيراً و الحمد لله كثيراً و سبحان الله بكرة و اصيلاً , لا إله إلا الله
, وحده صدق وعده و نصر عبده و أعز جنده و هزم الاحزاب وحده ,لا إله إلا الله , و لا
نعبد إلا إياه مخلصين له الدين و لو كره الكافرون , اللهم صل على سيدنا محمد و على
ال سيدنا محمد و على اصحاب سيدنا محمد و على أنصار سيدنا محمد و على أزواج سيدنا
محمد و على ذريه سيدنا محمد و سلم تسليماً كثيرا"

التكبيرات العيد الجماعيه عليها خلاف ما بين مشايخ جامع الازهر الشريف الأشعرى و
المذاهب السنة الاربعه اللى الازهر متبنيها و بيدرسها من جهة و ما بين مشايخ
الوهابيه (السلفيين) من جهة تانيه , اللى شايفين انها حرام و بدعه و حاولوا يمنعوها
و قالوا ان تكبيرات العيد لازم يتم بشكل فردى و مش بصوت عالى و تبقى التكبيرات "
'الله أكبر , الله أكبر , الله أكبر , لا إله إلا الله , االله أكبر و لله الحمد" .
الخلاف وصل ان الازهر طلع فتاوى بترفض كلام شيوخ الوهابيه و استشهدت ان الامام
الشافعى قال على الطريقة دى "وإن كبر على ما يكبر عليه الناس اليوم فحسن، وإن زاد
تكبيرًا فحسن، وما زاد مع هذا من ذكر الله أحببتُه" . لحد النهارده الخلاف ده مخلصش
و ساعات , خصوصا بره مصر , بيتقال على تكبيرات العيد اللى الازهر مؤيدها " تكبيرات
العيد المصريه" و " تكبيرات العيد بالطريقة المصريه".

أنا سمعت أن هذه الـــتــــكبـــيـــرات قـــالـــه الإمــام الـــشـــافـــعـــي
فــــى مـــــصــــر والله أعــــلــــم عـــشـــان كــــده فـــى خــــلافـــات
عـــلـــيـــهـــا بــــره مـــــصـــر والله يـــهــديـــنـــا
ويـــهـــديـــهـــم وأنــا شـــايـــف أن الـــتــــكبـــيـــرات الإمــام
الـــشـــافـــعـــي



https://arz.wikipedia.org/wiki/%D9%85%D8%B5%D8%B1

مصر , دوله اراضيها ف قارتين الشرق ف شمال افريقيا و الغرب ف غرب اسيا ,اهلها
بيتكلموا مصرى , دينها الرسمي الاسلام (الإسم الرسمى للدولة الحالية هو جمهورية مصر
العربية من سنة 1971, اسامى الدولة قبل كده كان من ضمنها السلطنة المصرية و المملكة
المصرية و الجمهورية المصرية و الجمهورية العربية المتحدة, فيه بيطالبو بالرجوع
لإسم الجمهورية المصرية أو جمهورية مصر).

مصر بلد موجوده فى شمال شرق قارة أفريقيا, بيحدها من الشمال البحر المتوسط و من
الشرق البحر الأحمر مساحة مصر حوالى مليون كيلومتر مربع. مصر دوله أفريقيه بس فيه
حته من أراضيها, اللى هى شبه جزيرة سينا, فى قارة اسيا فعشان كده مصر بتعتبر دولة
عابرة للقارات.

مصر ليها حدود من الغرب مع ليبيا و من الجنوب مع السودان و من الشمال الشرقى مع
إسرائيل و قطاع غزه, و البحر الأحمر بيفصلها عن الأردن و السعوديه, و قناة السويس
اللى بتفصل جزءها اللى فى اسيا عن اللى فى أفريقيا.

من الوجهه الجغرافيه الطبيعيه من العصور الفرعونيه لغاية النهارده بتنقسم الأراضى
المصريه لقسمين رئيسيين : الوجه البحرى اللى بيمتد فى شمال القاهره على شكل مروحه و
بينهى حده البحرى عند البحر المتوسط و بيتسمى مصر السفلى. و الوجه القبلى اللى
بيمتدعلى ضفتين النيل من جنوب القاهره لغاية حدود مصر الجنوبيه و بيتسمى مصر العليا
أو الصعيد.

مصر عدد سكانها من أكبر تعدادات سكان الدول فى أفريقيا, و حسب اخر التقديرات, عدد
سكان مصر عدا ال96 مليون انسان (90 مليون جوه مصر و الباقى بره), و ترتيبها
الخمستاشار على مستوى العالم من أصل 242 دولة من حيث عدد السكان, بيعيش اغلبهم على
ضفاف النيل اللى مساحة الوادى بتاعه حوالى 40,000 كيلو متر مربع. الصحرا بتشكل أغلب
مساحتها و هى مش معموره. معظم السكان فى مصر (حوالى نصهم) دلوقتى من الحضر بيعيشو
فى مدن, ربعهم فى مدينة القاهره, أكبر مدينه فى افريقيا و الشرق الأوسط و كمان فيه
نسبه كبيره فى مدينة اسكندريه و فى الدلتا. مصر ليها شهره عالميه بسبب تاريخها من
أيام الحضاره المصريه القديمه اللى سابوا لمصر و للعالم اروع الاثار زى اهرامات
الجيزه و ابو الهول و معبد الكرنك و وادى الملوك فى مدينة الاقصر. مصر كمان ليها
دور مهم جداً فى الشرق الأوسط و خصوصا على المستوى الثقافى و السياسى.

الإسم اللى المصريين كانو مسميين بلدهم بيه فى اللغه المصريه هو كيميت و دى كلمه
معناها "الأرض السودا", و الإسم دا بيرمز لأرض وادى النيل السودا و بيفرقها عن
الأرض الحمرا الصحراويه ديشريت, و بقا الإسم فى المرحله القبطيه من اللغه كيمى فى
اللهجه البحيريه و خيمى فى اللهجه الصعيديه.

الاسامى اللى مصر معروفه بيها فى اللغات الاوروبيه متاخده من اسمها فى اللغه
اللاتينى Aegyptus \ايجيپتوس\ اللى هو كمان متاخد من اليونانى القديم Αἴγυπτος
‏(|Aígyptos| \ايجپتيوس\) و الاسم دا فيه ناس بيتقول انه متاخد من حط-كا-بتاح يعنى
بيت روح الاله بتاح اللى هو اسم معبد الاله بتاح فى منف العاصمه القديمه لمصر.

و الاسم اليونانى لمصر ايجپتيوس اتنقل وقت المرحله القبطيه من اللغه و بقى جيپتيوس
او كيپتيوس اللى هو اصل كلمة القبط بالعربى.

اما بالنسبه لاسم مصر فى اللغه العربى فدا من اصل سامى و مرتبط بشكل كبير بالاسم
العبرانى مصرايم اللى مذكور فى التوراه و اللى معناه الحرفى الارضين بالاشاره لمصر
العليا و مصر السفلى و كمان ليه معانى فى اللغات الساميّه, زى الدوله او البلد او
الحد. بس كمان بيتقال ان المصريين ليهم جد ”اسطورى“ اسمه مصرايم اللى هو واحد من
ولاد حام ابن النبى نوح زى ما سفر التكوين ما بيذكر. و فى احتمال كبير بردو يكون
اسم مصر جاى من الهيروغليفى عن طريق القبطى ماسى-رع (Μαςιρα) و معناه ابن/بنت
الشمس.

المقاله الرئيسيه: تاريخ مصر مصر هى اقدم دوله موجوده فى العالم المعاصر. الدوله
بمفهومها القانونى يعنى ارض و شعب و حكومه. على مدى أكتر من 5000 سنه و مصر موجوده
بحدودها الجغرافيه المعروفه دلوقتى و عاشت و استمرت و على ارضها عايش شعبها و طول
الوقت ليها حكومه من غير انقطاع فى أى حقبه من حقب التاريخ. جايز كانت فيه شعوب و
قبايل قديمه عاشت من الاف السنين لكن مش ممكن تسميتهم دول و حتى لو اتوجدت دوله
ليهم فماعاشتش زى الدوله المصريه و ما سابتش حاجه تثبت وجودها. الحضاره المصريه
القديمه وصلتنا اخبارها عن طريق نصوص موثقه مكتوبه على البرديات و جدران المعابد.
عبر التاريخ الدوله المصريه حاجه مميزه عن كل الدول التانيه و من الصعب تعريفها حيث
انها لا هى الحاكم ، الفرعون او السلطان او الملك او الرئيس ، و لا هى الجيش و لا
هى الشعب ، لكن مجموعة نظم متشابكه و متداخله مالهاش مثيل فى دول تانيه ، و مجموعه
من الروح و الإراده و المؤسسات و الهويه و حاجات تانيه كتيره بتميز المصريين و
دولتهم و بتديهم طابع معين عن كل شعوب الدنيا و دولهم.

تاريخ مصر المكتوب بيرجع لسنة 3200 قبل الميلاد بس كمان فى أدله كتيره بتأكد وجود
حضاره و مدنيه فى وادى النيل قبل التاريخ المكتوب و اللى اتطورت فى شمال و جنوب مصر
بشكل مستقل (ولكن مش منفصل تماما) لحد ما الملك مينا وحد الشمال و الجنوب و اسس
دوله مركزيه حكمها ملوك مصر لمدة تلات-ت-الاف سنه تقريباً. المصريين سمو الدوله
الجديده باسم (تا-وى) و معناها الارضين و ازدهرت الحضاره المصريه و فضلت شايله
خصايصها المصريه البحته فى الفنون و المعمار و الثقافه بشكل عام طول المده الطويله
دى.

بعد ما طرد أحموس الهكسوس من مصر و اتعقبهم لغاية حدود منطقة سوريا الشماليه دخلت
مصر فى طور حربى كبير و ابتدى ملوكها يوجهوا نظرهم للبلاد الاسيويه ففتحوا مناطق
فلسطين و سوريا و وصلوا لغاية نهر الفرات و اتوسعوا فى الجنوب لغاية ما وصلوا
للشلال الرابع فى السودان الحالى و كان اعظمهم فى الفتوحات تحوتمس التالت اللى اسس
امبراطوريه مصريه شاسعه. من الوقت ده بقت دى حدود مصر لما يحكمها حاكم قوى فكان
بيوصل بفتوحاته شمالاً لمنطقة سوريا و شرقاً لميسوبوتاميا و جنوباً لأواسط السودان
الحالى و ساعات كان بيتجه غرباً و بيضم منطقة ليبيا و فى البحر المتوسط كان بيضم
لمصر جزر زى قبرص و كريت و ده كله بالإعتماد على قدرات مصر الاقتصاديه و قوة جيشها.
من الحكام اللى ضموا الشام و الحجاز و النوبه لمصر كان احمد بن طولون اللى قضى على
الحكم العربى و من بعده الاخشيد و ضمت الدوله الفاطميه الشام و الحجاز و النوبه و
اليمن لمصر ، و فى العصر الأيوبى اتضمت لمصر جزر فى البحر المتوسط و فى عصر الدوله
المملوكيه ضم سلاطين مصر الشام و منطقة فلسطين و الحجاز وغيرها لمصر. اخر مره
اتوسعت مصر فيها بالفتوحات كان فى عهد محمد على اللى فى ايامه كان لمصر جيش قوى قدر
بيه انه يخضع كل الدول الافريقيه المطله على نهر النيل و منها السودان الحالى و
الحبشه (اثيوبيا الحاليه ) و اوغندا و الصومال و فى الشرق و الشمال منطقة فلسطين و
الشام و الحجاز و جزر فى البحر المتوسط و هدد عاصمة الاتراك العثمانليه نفسهم فى
تركيا عقر دارهم.

من ناحيه تانيه ، مصر هى اكتر بلد فى العالم اتعاقب على حكمها أكبر عدد من الملوك و
السلاطين ، و بالنسبه لطول تاريخها بتعتبر من اكتر بلاد العالم اللى اتمتعت
بإستقلال. اتخلل استقلال مصر خمس فترات احتلال كانت فيه مش مستقله (فارسى, رومانى,
عربى, عثمانى, انجليزى). فى عصور الاستقلال مصر كانت بتتقدم و تسود و فى عصور
الاحتلال كانت بتتخلف, فى العصر البطلمى سادت مصر منطقة البحر المتوسط و حصلت فيها
نهضه ثقافيه كبيره لعبت فيها مكتبة اسكندريه دور كبير. بعد احتلال الرومان لمصر سنة
30 قبل الميلاد فقدت مصر استقلالها و اتحولت لولايه رومانيه, و فى سنة 641 غزا
العرب مصر و احتلوها وبقت ولايه تابعه للخليفه العربى بيحكمها ولاته اللى كانو
بيجمعو له الضرايب و المكوس, و استمر الوضع على كده لغاية لما استقل احمد بن طولون
بحكمها سنة 868 و قامت الدوله الطولونيه و خرجت من الحكم العربى و حصلت فيها نهضه
كبيره, و رجعت لها سيادتها و استقلالها بالكامل فى العصر الفاطمى و العصر المملوكى
اللى قدر فيه المماليك انهم يكسرو شوكة العرب اللى كانو موجودين فى مصر و يقضو على
طموحاتهم و تمرداتهم و اضطرت اعداد كبيره منهم تخرج من مصر و حصلت فيها نهضه كبيره
و بقت مصر قوه اقتصاديه و عسكريه بيتعمل لها الف حساب, لكن فى سنة 1517 استولى
الاتراك العثمانيين عليها و بقت ولايه عثمانليه و انحدرت فيها الثقافه بعد ما نهب
العثمانليه تراثها و نقلوه على استانبول. فى عهد محمد على باشا حصلت نهضه جديده لكن
انتكست بالاحتلال البريطانى لغاية ما قامت ثورة 23 يوليه سنة 1952.

رغم طول تاريخ مصر و التحولات و التغييرات اللى حصلت على امتداده اتميز التاريخ ده
بالاستمراريه و الدوام و فضلت مصر قوه ثقافيه و عسكريه كبرى فى منطقة الشرق الاوسط.

بلادى بلادى بلادي هو اسم النشيد الوطنى بتاع مصر من تاليف الشاعر محمد يونس القاضى
و تلحين الموسيقار المصرى سيد درويش و بيتقال ان بعض ابيات النشيد متاخده من خطاب
مشهور للزعيم مصطفى كامل و اول نشيد وطنى لمصر اتعمل سنة 1869 و كان " مارش
الانتصار " من اوبرا عايده من تلحين فيردى و استمر السلام الملكى دا لحد ما جمال
عبد الناصر بعد ثورة 23 يوليه استبدله باناشيد تانيه ما عاشتش كتير زى نشيد الحريه
و نشيد والله زمان يا سلاحى. الرئيس السادات هو اللى اختار بلادى بلادى سنة 1979 و
خلاه النشيد الوطنى بتاع مصر و هو كمان اللى رجع اسم مصر لإسم الدوله بعد ما كان
اسمها الجمهوريه العربيه المتحده فغيره لـ جمهورية مصر العربيه.

مصر دولة شبه رئاسية, اخر انتخابات كانت في 2014 والي فاز فيها عبد الفتاح السيسي
ب%96 من الاصوات ضد حمدين صباحي ب%4. يوم 3 يوليو 2013, أعلن المشير (وقتها) عبد
الفتاح السيسي ان تم عزل محمد مرسي من منصبه وتعليق الدستور وتم تشكيل لجنة مكونة
من 50 عضو لتعديل الدستور المصري وتم عرضه في استفتاء وبقى هو الدستور بتاع الدولة
يوم 18 يناير 2014.

مساحة مصر 1,021,580 كيلو متر مربع (بمثلث حلايب و شلاتين) يعنى قد مساحة فرنسا
مرتين و قد بريطانيا اربع مرات, بس علشان أغلب المساحه دى صحرا ف السكان بيتركز
معظمهم فى وادى النيل (99% من المصريين عايشين على 5.5 من مساحة بلدهم).من أكبر
المدن المصريه القاهره و اسكندريه و الجيزه و المحله الكبرا و الزقازيق و أسيوط و
المنيا. مصر جوها جاف معظم السنه, ماعدا فى شهور الشتا اكتوبر-مارس و بتنزل المطره
أكتر حاجه على المدن اللى بتطل على البحر المتوسط و بتقل شويه شويه كل ما اتجهنا
ناحية الجنوب. متوسط درجة الحراره فى الصيف ما بين 27 و 31 درجة مئويه و بتبرد فى
الشتا و بيوصل المتوسط 13 و 21 درجة مئوية.

مصر هيه تانى أكبر دوله فى افريقيا فى عدد السكان بعد نيجيريا, و أكبر دوله فى
منطقة الشرق الأوسط. و حسب تقدير سنة 2007 وصل عدد سكان مصر لحوالى 78,733,641 شخص
(فيه تقديرات تانيه بتقول انهم وصلو 81,713,517 فى يوليو 2008) و حسب تقدير 29
سبتمبر 2012 وصل عدد سكان مصر 82,620,000 شخص وفي نهاية 2015 وصل عدد سكان مصر أكتر
من 90,000,000.

أغلب سكان مصر متركزين فى وادى النيل و خصوصا فى القاهره (ربع السكان) و فى وجه
بحرى عموما. الزياده السكانيه فى مصر مابين 1.3 % و 1.6% فى السنه. المصريين بيشكلو
نسبة 98% من عدد سكان مصر. و باقى الاقليات العرقيه فى مصر يا اما عرب بدو ونوبيين
و سيويين و بيجاويين و أمازيغيين (1%) يا اما جريك (يونانيين) و أرمن و طليان و
فرنساويين (1%).

المصريين أكترهم من المسلمين السنه 80-90% و الباقى مسيحيين اغلبهم اقباط أورتودوكس
و حوالى 200 من اليهود. بسبب عدم إعتراف الدوله الرسميه فى مصر بأى ديانات او مذاهب
تانيه ففيه نسب مش معروفه من المصريين اللى بينتمو للدين البهائى و المذهب الشيعى
الإثناعشرى, و زى أى بلد (الفاتيكان مثلا), فيه لا-دينيين.

مع إن لغة الدوله الرسميه فى مصر هى العربى, انما مفيش حد فى مصر إتولد بيتكلمها
من-غير ما يتعلمها. استعمال العربى محدود بس فى التعاملات الاداريه و الصحافه
المكتوبه. انما المصريين بيتكلمو مصرى (العاميه المصريه) (68%), صعيدى (29%), بدوى
(1.6%), سودانى (0.6%), نوبى (0.3%), دومارى (0.3%), Beja (0.1%), سيوى. طول
تاريخهم المصريين كانو بتكلمو لغات من العيله الأفرو-اسيويه زى اللغه المصريه
القديمه (اللى اتكتبت بالرموز الهيروجليفى و الهيراطيقى و بعدين إتطورت و بقت
الديموطيقى و بعدين قبطى), و دلوقتى اللغه المصريه الحديثه لما بتتكتب غالبا بيكون
بالحروف العربى. و فى القرن العشرين, بعد إستقلال مصر من بريطانيا سنة 1922, كان
فيه ناس بتطلب الإعتراف باللغه المصرى, زى قاسم امين, احمد لطفى السيد و سلامه
موسى. بعدين ظهر فى ال40-ات ناس زى احمد لطفى السيد نادو بكتابة اللغه المصريه
الحديثه بالحروف اللاتينى, و لسه فيه ناس النهارده بتنادى بالإعتراف باللغه المصرى.

الجيش المصرى (القوات المسلحه المصريه) هو اكبر جيش فى افرقيا و التاني في الشرق
الاوسط و هو متكون من 468,000 عسكرى نظامى و بيوصل لمليون فرد لو ضفنا قوات
الاحتياط, الجيش متوزع بين القوات الجويه, القوات البحريه, القوات البريه و الدفاع
الجوى. مصر عندها قمر صناعى لل تجسس (زى اسرائيل) و اسم القمر الصناعى إجيبت سات-2
واطلقته مصر فى ابريل 2014 وكان فيه قبله "'إجيبت سات-1"' وهو للتجسس برضو بس خدمته
انتهت و اسلحة الجيش صناعة وطنية مع اسلحه من امريكا و الصين و من روسيا و فرنسا و
ايطاليا و انجلترا.

القائد العام للقوات المسلحه هو الفريق اول صدقي صبحي والقائد الاعلى هو الرئيس
عبدالفتاح السيسي بحكم الدستور المصرى .



https://arz.wikipedia.org/wiki/%D8%A7%D8%B3%D8%A8%D8%A7%D9%86%D9%8A%D8%A7

اسپانيا (اسپانى:‏ España‏;‏ نطق:‏ [esˈpaɲa]) او "مملكة اسپانيا" هى دوله أوروبيه
بتطل على البحر المتوسط من ناحية الجنوب و المحيط الاطلنطى من ناحية الغرب. و ليها
حدود مع فرنسا و اندورا و البرتغال و المغرب.

اسپانيا دوله ملكيه دستوريه و ديموقراطيه برلمانيه و عضو فى الاتحاد الاوروبى من
سنة 1986 و عضو فى الناتو من سنة 1982. اسبانيا دولة متقدمة و اقتصادها الإتناشر
بين أكبر اقتصادات دول العالم و الخامس فى الاتحاد الاوروبى و سنة 2005 كان مؤشر
نوعية الحياه فيها عاشر اعلى تصنيف فى العالم.

عاصمة اسپانيا هى مدريد اللى هى كمان أكبر مدنها, و الإسپانى او الكاستييانو هى
اللغه الرسمى للدوله حسب الدستور الاسپانى بس فيه لغات تانية بتعترف بيها الدولة زى
الباسكى و الجاليسى و الكاتالانى. سنة 2006 89% من الاسپان اعتبرو الكاستييانو
لغتهم الام.

عدد سكان اسپانيا 46951532 نسمه كان حسب تعداد سنة 2010, و مساحتها 504،030 كيلو
متر مربع و بكدا بتكون تانى اكبر دولة فى غرب اوروبا بعد فرنسا حسب المساحة،و رابع
أكبر بلد فى قارة اوروبا بعد روسيا, و اوكرانيا, و فرنسا , متوسط ارتفاع اراضى
اسپانيا 650 متر فوق مستوى سطح البحر ده خللاها خامس أكبر بلد جبلى فى أوروبا بعد
سويسرا, النمسا, أندورا و ليختنشتاين.

اراضى اسبانيا بتضم معظم شبه الجزيرة الايبيرية و ارخبيل جزر البليار فى غرب البحر
المتوسط, و ارخبيل جزر الكنارى فى شمال شرق المحيط الاطلنطى و كمان فى شمال
افريقيا, زى اماكن سيادة الحكم الذاتى فى ثيويتا و ميلييا, و أصغر المناطق جزر
تشافاريناس اسبانى: Chafarinas, صخرة فيليز ديجوميرا وصخرة الحسيمة. اسبانيا بتشارك
فرنسا فى السياده على جزيرة الفزان فى مصب نهر بيداسا و خمس فيساريات فى البيرينيه.

أراضى اسبانيا طول تاريخها اتعرضت لمؤثرات خارجيه كتير بسبب مكانهاو كتير من
التأثير ده كان بيحصل فى وقت واحد من عصور ما قبل التاريخ و بدايات اسپانيا كبلد .
و بالعكس البلد فى حد ذاته كان مصدر مهم للتأثير فى مناطق تانيه و على راسها خلال
العصر الحديث لما بقت امبراطورية عالمية و سابت أكتر من 400 مليون واحد بيتكلمو
اسبانى دلوقتى و ده خللا الاسبانى تانى اكبر لغه ام حسب عدد اللى بيتكلموها.

اسپانيا عضو فى الأمم المتحدة, الاتحاد الأوروبى, حلف شمال الأطلنطى, منظمة التعاون
و التنميه الاقتصاديه, و منظمة التجاره العالميه. مدريد (اسبانى:‏ Madrid‏ نطق:‏
[maˈðɾið], و بالعامية فى اسبانيا [mað̞ɾi]) هى العاصمه واكبر مدينه فى اسپانيا . و
تالت أكبر بلديه فى الاتحاد الأوروبى بعد لندن و برلين, و مدريد الكبرى هى تالت
أكبر منطقه حضريه حسب عدد سكان المناطق الحضريه فى الاتحاد الأوروبى بعد باريس
الكبرى و لندن الكبرى.

مساحة اسبانيا 195884 ميل مربع (504782 كيلومتر مربع), و حسب المساحه اسبانيا هى
البلد رقم 51 أكبر بلد فى العالم أصغر بحوالى 47000 كيلومتر مربع من فرنسا, و أكبر
بحوالى 81000 كيلومتر مربع من ولاية كاليفورنيا الامريكانيه.

اسبانيا ليها حدود من الغرب مع البرتغال, و من الجنوب مع حدود جبل طارق (اقليم ما
وراء البحار بريطانى) و مع المغرب من خلال مدن فى شمال افريقيا (ثيويتا و ميلييا).
من الشمال و شمال غرب خليج بسكاى و بحر بسكاى. شمال شرق البلاد, على طول سلسلة جبال
البيرينيه, فرنسا و حدود مع الدوله الصغيره إمارة اندورا. اسبانيا تشمل جزر البليار
فى البحر المتوسط, وجزر الكناری و عدد من الجزر مش مأهولة جنب مضيق جبل طارق من
البحر المتوسط.

اسم اسبانيا مستمد من الكلمة الاسپانى اسپانيا اسبانى: Hispania, الاسم المعين اللى
استعمله الرومان لوصف شبه الجزيرة الايبيرية جغرافيا, و هو كمان مصطلح مشتق من اسم
ايبيريا. فيه نظريات كتيره عن حقيقة اصل اسم اسبانيا, وبعضها محل جدال.

اسپانيا "Hispania" جاى من الفينيقى i-spn-ya, اللى مدة استخدامها موثقة من الالف
التانيه قبل الميلاد من النقوش الأجاريتيكية. الفينيقيين كانوا اول حضارة تيجى لشبه
الجزيرة الايبيرية لتوسيع التجارة بينهم, و اسسو, من بين حاجات تانيه, مدينة كاديذ
حوالى سنة 1100 قبل الميلاد, اقدم مدينه فيها سكان لحد دلوقتى فى أوروبا الغربية.

الفينيقيين سموا شبه الجزيرة الأيبيرية אי שפנים ʾÎ-šəpānîm "isle of hyraxes"
بمعنى ارض الارانب لانهم لقو ارانب بريه كتيره و افتكروها زى الارانب اللى فى شمال
افريقيا. أخد الرومان الاسم بمعنى "الساحل"٬ "الجزيرة" ٬ "الارض"٬ او "المنطقة".
وبكده أخدو اسم اسبانيا بمعنى "منطقة غنية بالأرانب البرية ". بعض العملات فى وقت
هادريان بتجسد اسپانيا على شكل ست قاعده و فيه أرنب جنب رجليها.ايزيدورو السيڤييانى
افترض إن اصل الاسم جاى من الكلمه الايبيرى Ispani اسم سيڤييا و حرًف الرومان اسم
المدينة و سموها ايسباليس اسبانى: Hispalis

بخلاف الاصل الفينيقى للمصطلح, انطونيو دى نابريخا بيتفق مع ايزيدورو السيڤييانى ان
ممكن يكون اسم اسبانيا نشأ من تحريف الكلمة الايبيرى Hispalis بمعنى "مدينة الغرب"
اسم سيڤييا, و المدينة سماها الرومان ايسباليس اسبانى: Hispalis و بعدين الفينيقيين
و الرومان سمو كل شبه الجزيره على اسم المدينه.

كانديدو ماريااتريجيروس اقترح نظريه تالته عن اصل المصطلح الفينيقى فى الاكاديمية
الملكية للفنون فى بارسلونا سنة 1767 بتقول منشأ مختلف من الناحية النظريه على اساس
ان الابجدية الفينيقى (زى العبرى) مافيش فيها حروف عله يعنى ‏SPHAN‏ ‏(spn بالعبرى
و الأرامى) الفينيقية "الشمال", التسمية اللى استعملها الفينيقيين للوصول لشبه
الجزيرة الايبيرية على طول الساحل الأفريقى, عن طريق الطريق الشمالى و بكده تكون
اسپانيا "Hispania" "ارض الشمال."

نظريه غيرها بتقول Hispania Hispalis مشتقة من اسماء أسطورية لاتنين من ملوك
اسبانيا ايسبالو اسبانى: Hispalo و ابنه ايسبانو او ايسبان اللى كانو على التوالى
ابن و حفيد هرقل.

كلمة ايسپانيا مستخدمة من الفترة الڤيثجوثيه و لحد دلوقتى من الناحية الجغرافية, و
اخدت شكل سياسى زى استخدام عبارة Laus Hispaniae لوصف تاريخ شعوب شبه الجزيرة فى
مذكرات ايزيدورو السيڤييانى. و ممكن تكون كلمة ايسپانيول بمعنى اسپانى اتطورت من
اللغات الرومانسية البروڤانسيه لأن (ول) مش من سمات اللغات الرومانسية المستخدمة فى
شبه الجزيرة قبل القرن التاسع, و بالتالى يكون تم استيرادها مع تطور ظاهرة الحج فى
العصور الوسطى لزيارة سانتياجو دى كومبوستيلا; لأن كتير من الزوار كانو فرنكيين.

البحث الأثرى فى اتتابويركا اسبانى: Atapuerca يدل على ان شبه الجزيرة الايبيرية
كان فيها سكان شبه الانسان من حوالى 1.2 مليون سنة. البشر الحديثه فى شكل
الكرو-موجنونس انجليزى: Cro - Magnons جت شبه الجزيرة الايبيرية من خلال البرانس من
حوالى 35،000 سنه. وأشهر الاعمال الفنية من عصر ما قبل التاريخ والمستوطنات البشرية
هى لوحات مشهوره فى مغارة التاميرا كانتابريا فى شمال اسبانيا اللى أنشئت حوالى سنة
15،000 قبل الميلاد. الأدلة الاثرية والجينية تشير بقوة لإن شبه الجزيرة الايبيرية
واحده من تلات مناطق انتشر منها سكان شمال أوروبا بعد نهاية اخر عصر جليدى

تاريخيا شعوب شبه الجزيرة الرئيسيين كانو الأيبيريين و الكيلت. السيلت عاشو جنب
المحيط الاطلنطى فى شمال و شمال غرب شبه الجزيره. الأيبيريين هم اول الشعوب اللى
عاشو فى شبه الجزيرة الأيبيرية جنب البحر المتوسط فى الشمال الشرقى الجنوب الغربى و
هى المنطقة اللى دلوقتى نافارا, و المناطق الشمالية الغربية من اراجون شمال شرق و
وسط لاريوخا. فى وسط ايبيريا حصل امتزاج بين الشعبين و نتج عن ده شعب مجتمعات
السلتابريين. الشعوب التانيه اللى عاشو فى ايبيريا منهم شعب بلاد الباسك فى المنطقة
غرب لجبال البيرينيه و دول هم اللى سماهم الرومان ڤاسكون ومن المرجح أن تكون
الڤاسكون أجداد شعب الباسك. و شعب التوردانوس اسبانى: turdetanos او túrdulos, اللى
عاشو فى أراضى مملكة تارتيسوس اسبانى: Tartessos القديمة مع جماعات عرقية تانيه على
طول المناطق الساحلية الجنوبية اللى دلوقتى اندلسيا.

الفينيقيين و اليونانيين عاشو فى شبه الجزيرة الأيبيرية, لكن كان اتصالهم محدود مع
الڤاسكون. الأيبيريين كان ليهم سمات ثقافية محددة حسب المعايير الإثنوجرافية
واللغوية. الكتابات عن الأيبيريين بتوفر بيانات متناقضة فى كتير من الاحيان. بين
سنة 1200 قبل الميلاد و 800 قبل الميلاد فى عصر الحديد اتبلورت فى الشمال الغربى
مجتمعات السلتابريين اللى هم شعوب سلتيك شبه الجزيرة الايبيرية و يبدو ان اللى كانو
عايشين فى الجبال كان سماهم الرومان بالحروف اللاتينى ڤاسكون.

حوالى 1100 قبل الميلاد وصل الفينيقيين لشبه الجزيرة على اسس سلمية،بعد حرب طرواده
بـ 80 سنه, Gades الرومانية دلوقتى كاديذ اتأسست فى 1104 قبل الميلاد. ازدهار تجارة
الذهب والفضة بين شعب التوردانوس و الفينيقيين و اليونانيين موثق فى تاريخ سترابون
و فى الكتاب المقدس فى الاسفار اللى كتبها الملك سليمان.

بين سنة 500 قبل الميلاد و 300 قبل الميلاد أسس اليونانيين مستعمرات على ساحل البحر
المتوسط من ايبيريا و هو الاسم الللى بقى اسم شبه الجزيرة.و بين الحروب البونية
الأولانية و التانية بين روما و قرطاج غزا القرطاجانيين شبه الجزيرة أهم المستعمرات
كانت على جزيرة ايبيزا و فى كارتاخينا وهو اسم يشير لقرطاج الجديدة وغيرها من المدن
الفينيقية فى البداية زى كاديذ و مالاجا.

بين الحرب البونيه الاولانيه و الحرب البونيه التانيه بين روما و قرطاج غزا
القرطاجيين ايبيريا القرطاجيين لفترة صغيره و سيطرو على جزء كبير من ساحل البحر
المتوسط و أهم مستعمراتهم فى ايبيريا كانت فى جزيرة ايبيزا و كارتاخينا و اسم
كارتاخينا معناه قرطاج الجديده,

من حوالى 210 قبل الميلاد لسنة 205 قبل الميلاد هزم الرومان القرطاجانيين.
الاستعمار الرومانى لشبه الجزيرة الايبيرية اخد حوالى 500 سنة من الحرب البونية
التانية و خلال فترة الحكم الرومانى قسم الرومان شمال الإقليم لتلات محافظات . و
شبه الجزيرة الايبيرية كانت منطقة من الامبراطورية الرومانية معروفة باسم هسبانيا.

استمر الحكم الرومانى حوالى 500 سنة و فى اول احتلال الرومان اتعاملو مع حصار طويل
استمر حوالى 30 سنة لنومانسيا المدينه السلتابريه على ضفاف نهر دويرو جنب صوريا
دلوقتى.

شعب هسبانيا استوعب ثقافة الامبراطورية الرومانية و لغتها وقوانينها و كسب شعب
اسبانيا أهمية فى حدود الامبراطورية و انضم القادة المحليين للطبقة الأرستقراطية
الرومانية لدرجة ان تلات اباطرة رومان مهمين ; تراجان, و هادريان و ثيودوسيوس
اتولدو على شبه الجزيرة بالإضافة للفيلسوف سينيكا لوسيوس اننيو وغيرهم من الشخصيات
البارزة. اسبانيا كانت منتج الحبوب للسوق الرومانية, والموانئ تصدير الدهب, والصوف,
و زيت الزيتون, و النبيت. استحداث مشاريع الرى زاد الانتاج الزراعى ولسه بعض مشاريع
الرى مستخدمه لحد دلوقتى. المسيحية دخلت هسبانيا فى القرن الاول م و بقت ديانه
شعبية فى المدن فى القرن التانى المیلادی . معظم لغات و دين و قوانين اسبانيا
دلوقتى و تستند و إبتدت من الفترة دى.

بعد الغزوات من السويڤيس و الڤاندال الجرمان و الالانس خلال القرن الخامس الميلادى,
ماقدرتش الإمبراطورية الرومانية تدافع عن اراضيها فى شبه الجزيرة الايبيرية,
وبالتالى سيطر عليها الجوث الغربيين.

فى سنة 409, اجتاح السويڤيس و الڤاندال الجرمان و الالانس شبه جزيرة ايبريا. وبعد
سنين قليلة فى سنة 416 دخل اسبانيا حلفاء روما الجوث الغربيين وطردو الڤاندال
الجرمان و الالانس من شبه الجزيرة, و استحوذو على اراضى السويڤيس فى جاليثيا.

أول فكرة اسپانيا كبلد موحد ابتدت على ايد ملوك الجوث الغربيين اللى إتطلعو لوحدة
أراضى كل اسبانيا وحققو ده مع الهزايم المتتالية للسويڤيس و الڤاسكوس والبيزنطيين.
الوحدة الدينية جت بعد الصلح بين الكاثوليك و الأريوسيين و مجالس الجوث الغربيين
(الڤييثجوث) الكنسية و هى المجامع اللى جمعت الملك و الأساقفة فى المملكة للنظر فى
المشاكل اللى ليها طابع سياسى دينى علشان يحطو قوانين موجهة للبلد كلها. ايزيدورو
السيڤييانى بيقول ان سوينتيلا (588–633/635) كان أول ملك لمملكة اسبانيا فى كل
ايبيريا من سنة 621 لسنة 631.

سنة 689 غزا العرب معظم شمال غرب افريقيا. و بعد انتصار العرب ضد الجرمانيين فى
معركة جواداليتى فى يوليو 711 م ابتدا المسلمين غزو شبه الجزيرة الايبيرية و عملو
امارة او مقاطعة من الامبراطورية العربية سموها الاندلس و عاصمتها كانت فى كوردوبا.
بسبب التقدم السريع للمسلمين سيطرو على توليدو أول عاصمة للجوث الغربيين فى 712. و
بعد كده اتقدم المسلمين لشمال ايبيريا و كل المدن اما غزاها المسلمين أو استسلمت
ليهم. فى 716 سيطر المسلمين على شبه الجزيرة, لكن سيطرتهم على الشمال كانت اسمية مش
عسكرية لان عدد من المناطق فى شمال شبه الجزيرة الإيبيرية بقيادة بلايو نجح فى
مقاومة الغزو الأولى. و قاوم بعض الڤييثجوث سنين لحد 719 و بعد كده جهودهم راحت
للجنب الغربى من جبال البيرينيه اراضى المملكه الكارولينجيه و كان فيه انتفاضات فى
المنطقة الخاضعة لسيطرة قليلة فى الشمال الغربى من شبه الجزيرة.

سنة 718 اتمرد فى استورياس نبيل اسمه بلايو اسبانى: Pelayo ضد المسلمين لكن فشلت
الثورة. فى سنة 722 حاول بلايو مرة تانيه و هزم بلايو و مجموعة من الاستوريانيين من
بينهم بعض نبلاء الڤيثجوث, المسلمين فى معركة كوڤاجوندا و أسس بلايو مملكة أستورياس
و دى كانت بداية الفترة المعروفة باسم الاسترداد علشان استعادة السلطة المسيحية فى
شبه الجزيرة الايبيرية. مملكة أستورياس حكمت استورياس و كانتابريا و ناڤارا و شمال
اراجون.

فى الجزء الشمالى الشرقى من شبه الجزيرة الڤييثجوث اللى كانوا هربو لمملكة
الفرنكيين طلبو مساعدة من الفرانكس, حتى شارلمان قام بسلسلة من الحملات العسكرية
علشان إقامة منطقه معروفه باسم ماركا هيسبانيكا, و اتشكلت ماركا هيسبانيكا فى أوائل
القرن التاسع علشان تمنع تغلغل المسلمين فى مملكة الفرانكس. و تقسيم الأراضى
لماركيزات هو الأسلوب اللى اتقسمت بيه الأراضى الفرنكية فى بلاد كتير, لان كان
امراء الاقطاعيات من أصل فرنكى أو جوثى بييمثلو ملك الفرانكس.

تحت حكم الإسلام, كان المسيحيين و اليهود معترف بيهم على انهم "أهل الكتاب", و كان
ليهم حرية ممارسة شعائرهم الدينية, لكن واجهو عدد من ممارسات التمييز والعقوبات
الإلزامية لانهم ذميين. التحول لاعتناق الاسلام زاد و بعد التحول فى القرن العاشر و
فى القرن الحداشر يمكن كان عدد المسلمين يفوق عدد المسيحيين فى بقية المناطق اللى
كانت لسه خاضعة لسيطرة المسلمين. المولاديين (المسلمين من اصل عرقى ايبيرى) كانو
غالبية سكان الاندلس قبل نهاية القرن العاشر.

فى القرنين التامن و التاسع كبرت قوة المسلمين فى شبه الجزيرة على الرغم من
المعارضة من مراكز المسيحية فى الشمال. فى أواخر القرن التامن هرب عبد الرحمن الاول
الأموى من سوريا للأندلس وده فى الحياة السياسية وصل لاستقلال امارة الخلافة فى
ايبيريا عن دمشق.

الجالية المسلمة فى شبه جزيرة ايبريا كانت هى نفسها متنوعة و عانت من توترات
اجتماعية. البربر سكان شمال افريقيا, اللى قدمو الجزء الاكبر من الجيوش الغازية
اشتبكو مع القيادات العربية من الشرق الأوسط. و مع مرور الوقت, كبر ترسخ السكان
المغاربه, و خصوصا فى وادى نهر جوادالكيڤير و السهل الساحلى من فالنسيا, وقرب نهاية
الفترة فى المنطقة الجبلية من جرانادا.

جرانادا عاصمة الخلافة; كانت أكبر و أغنى مدينة و أكترها تطور فى العصور الوسطى فى
أوروبا الغربية, وازدهرت التجارة و التبادل الثقافى فى منطقة البحر المتوسط.استورد
المسلمين تقاليد فكرية مهمه من الشرق الأوسط و شمال أفريقيا. وكان لعلماء المسلمين
واليهود دورا مهم فى تنشيط وتوسيع الفلسفه الكلاسيكية اليونانية اللى كانت بتتعلم
فى أوروبا الغربية.

فی القرن العاشر فی عهد عبد الرحمن التالت بقت الأندلس خلافة مستقلة عن دمشق من
الناحیه الدينية والحكم الذاتى و مش بس فس السياسة.الوقت ده كان فیه حيويه ثقافيه,
و ده الابتكارات فى مجالات العلوم والفنون والآداب, مع اهتمام خاص مكرس لتطوير
المدن. و كانت المدن الكبرى هی فالنسيا و ساراجوسا و توليدو و سیڤییا و كوردوبااللی
خلال القرن العاشر, مع حكم الحاكم التانى بقت أكبر مدينة فى أوروبا الغربية و أكبر
مركز ثقافى و عدد سكانها كان حوالی 500,000. رغم ده انخفاض بلاد المسلمين ابتدأ فی
القرن الحداشر, لما زاد التنافس بين الأسر الحاكمة وانهارت الخلافة الإسلامية,و حل
مكانها خليط من الممالك الصغيرة كل واحده كان اسمها طایفه من العربی طابفه.

من ناحية تانية بالقرب من جبال البيرينيه كان فیه اتنين من الممالك المسيحية:مملكة
ناڤارا وأراغون.. كمان اتوسعت الممالك المسيحية فى شبه الجزيرة, اللى كانت لحد
الوقت دهه مملكة أستورياس, و عاصمتها أوڤييدو لكن من عهد ألفونسو التانی العفيف
اتحولت لمملكة ليون فى 910. مدينة ليون كانت أندمجت فی مملكة أستورياس فى نص القرن
التاسع من خلال اوردانیو الاول فى 856. بعد موت الفونسو التالت ملك ليون سنة 910 فى
زامورا انقسمت مملكته بين ولاده التلاته جارسيا بقى ملك ليون لكن مات بعد فترة
وجيزة سنة 914 بدون وريث و اوردانیو التانى, بقى ملك جاليسيا من 910 و ليون بعد
وفاة جارسيا, أصغر ولاده فريويلا بقى ملك أستورياس, بعد موت اوردانیو التانى ولاده
كانو لسه صغيرين علشان كده إتوحدت المملكه مره تانيه تحت حكم فريويلا, بعد موت
فريويلا خلفه ابن اوردانیو الفونسو الرابع.

فی القرن الحداشر اتراجعت أراضى المسلمين لما ابتدت الصراعات بين مختلف العائلات
المالكة و الخلافة الإسلامية فتتت الأراضى بين ممالك صغيرة و اتسما ملوك الممالك دى
ملوك الطوايف.منافسة ممالك الطوایف ادت للدول المسيحيه الصغيره الفرصة انها توسع
أراضيها لحد كبير وتعزز مواقعها. وصول حكام شمال افريقيا المسلمین من المرابطين و
الموحدين ساعد فى استعادة وحدة المسلمين لكن زود صرامة الحكم و قلل التسامح الدينى
الموجود فى اسبانيا من قرون و الحريه , فی النهاية رغم تحقيق بعض النجاح فی غزو
الشمال, ماقدرتش الطوایف تقاوم زيادة القوة العسكرية للدول المسيحية.

سيطرت القوى المسيحية بقيادة ملك كاستيا ألفونسو السادس على مملكة الطايفه فى
توليدو فى 1085 و سيطرت على مدريد بدون مقاومة, و يمكن من خلال الاستسلام. لحد كبير
كملت الممالك المسيحية استعادة النص الشمالى من اسبانيافی القرن الحداشر.

حكم ألفونسو السابع كاستيا و ليون و و كانت مراته هى بيرينجيلا برسلونه من عيلة
برسلونه و قسم مملكته بعد وفاته. ابنه فرناندو التانى (1137 - 22 يناير 1188) استلم
ملك ليون من 1157 لحد وفاته 1188, و باستلام فرنانددو عرش ليون استلم اخوه سانشو
التالت عرش كاستییا.

مستقبل الممالك المسيحية فى البر الرئيسى كان من خلال إنشاء أربع وحدات : تاج
كاستییا, و هو مفهوم معناه وجود ملك واحد على مجموعة متنوعة من الممالك والاراضى
(ليون و كاستییا نفسها و جاليسيا وغيرها), و التانیه تاج أراجون تم تشكيله من خلال
اتحاد الأسر الحاكمة مملكة أراجون و مقاطعة برشلونة فی سنة 1137, و التالته مملكة
نافار, و الرابعه مملكة البرتغال.

فى القرن التلاتاشر, تاج كاستییا بقى أقوى تاج من أصل اسبانى, مد ملك كاستییا سلطته
لجنوب شبه الجزيرة, و اضاف خايمى الأول ملك أراجون ممالك فالنسيا, و مايوركا و
مملكة مورسيا, و بعد كده كمان سردينيا و صقلية و مناطق من شرق البحر المتوسط.

استرد المسيحيین المدن الكبيرة فی جنوب اسبانيا فی القرن التلاتاشر; كوردوبا سنة
1236 و سيڤییا سنة 1248 و فضل حكم المسلمين فى جرانادا باعتبارها دولة فی الجنوب.

مع صعود فرناندو الكاتوليكى للعرش خفت حدة التوترات الاجتماعية بعد اصدار فرناندو
قرار التحكيم حكم جوادالوبى فى 21 ابريل 1486 اللى انهى الصراع بين الأمراء
والفلاحين والمزارعين ومربى الماشية فى مملكة أراجون بعد ضغوط من الحرب الأهلية
إمارة كتالونيا (1462- 1472) لانهاء الاضطرابات الكاتالوينية فى المناطق الريفية.
تم قبوله من جانب المزارعين و الأمرا, و حط حد للاقطاعية فى امتلاك الأرض و "سوء
المعاملة".

فى نهاية العصور الوسطى; وحد الملوك الكاتوليك (الملكة إيزابيل ملكة كاستيا والملك
فرناندو التانى ملك أراجون) مملكة كاستيا, و عاصمتها فى توليدو, و تاج أراجون, و
عاصمته فى ساراجوسا, فى مملكة اسبانيا الحديث. و هزمو المسلمين فى مملكة جرانادا
سنة 1492.و قبل كده فى 1478 ابتدت المرحلة النهائية من غزو جزر الكنارى

و رغم إن حفيدهم كارلوس الاول (المعروف كمان باسم تشارلز الخامس, امبراطور
الرومانية المقدسة) كان بيفضل سيڤييا, كان اللى نقل الحكم لمدريد هو فيليبى التانى
(1527-1598) ابن كارلوس الاول فى 1561 علشان العاصمه تبقى بعيده عن الحدود. لكن
فضلت سيڤييا مسيطرة على التجارة مع مستعمرات اسبانيا،و كانت مدريد مسيطرة على
سيڤييا.

اتوحدت اسبانيا مع البرتغال من سنة 1580, لما فيليبى التانى اللعرش, و للمرة
الاخيرة تحت قيادة واحدة فى كل أنحاء شبه الجزيرة الايبيرية.انتهى الاتحاد ده سنة
1640 بعد موت فيليبى الرابع.

توحيد الممالك حط اساس اسپانيا الحديثة و الامبراطورية الاسپانية. كانت اسبانيا
القوة الرائدة فى أوروبا فى القرون الستاشر و السبعتاشر و عزز موقف التجارة الثروة
من الاستعمار. الامبراطورية الأسبانية وصلت قمتها خلال عهد اول ملكين من اسرة
هابسبورج; كارلوس الاول (1516-1556) وفيليبى الثانى (1556-1598). و كان فى الفترة
دى كمان الحروب الايطالية و تمرد الكوميرونوس, الهولندى لثورة, و ثورة الموريسكو, و
المواجهات مع العثمانيين, والحرب بين انجلترا واسبانيا و الحروب مع فرنسا.

الامبراطورية الاسپانية اتوسعت و ضمت معظم امريكا الجنوبية و الوسطى, والمكسيك,
والأجزاء الجنوبية و الغربية من الولايات المتحدة دلوقتى, و الفلبين, و جوام و جزر
ماريانا فى شرق اسيا, و اجزاء من شمال ايطاليا, و جنوب ايطاليا و صقلية, المدن فى
شمال افريقيا, و اجزاء من فرنسا و المانيا دلوقتى, و بلجيكا, لوكسمبورج, و
نيذارلاندا. و كانت اول امبراطورية يتقال إن الشمس مش بتغرب عنها أبدا. ده كان هو
عصر الاستكشاف, مع جرأة الاستكشافات فى البحر و البر, والانفتاح الجديد لطرق
التجارة عبر المحيطات, و الفتوحات, وبدايات الاستعمار الأوروبى.

فى القرون الستاشر و السبعتاشر, كانت اسبانيا فى مواجهة تحديات من كل الجوانب.
القراصنة البربر تحت رعاية التزايد السريع فى الامبراطورية العثمانية سببو تعطيل
الحياة فى كتير من المناطق الساحلية بسبب خطف السكان علشان تجار العبيد و تجدد
الغارات و تهديد الغزو الاسلامى. و فى الوقت ده كانت اسبانيا فى كتير من الاحيان فى
حالة حرب مع فرنسا فى ايطاليا و اماكن تانيه. و بعدين التعديل البروتستانتى سبب
انقسام الكنيسة الكاثوليكية.

طلعت الأرمادا الاسبانية من لشبونه فى مايو 1588, و فى يوليه واجهت الاسطول
الانجليزى و قامت معركه بين الاسطولين فى القنال الانجليزى يوم 8 اغسطس 1588. اتلقى
اسطول الارمادا خساير كبيره و هرب على الشمال بمساعدة الريح و لف حوالين بريطانيا و
ايرلندا و ما رجعش اسبانيا غير نصه.

استمرت المملكة أكتر من أى وقت قبل كده فى مستنقع الحروب و كانت النتيجة اجبار
المملكة على توسيع الجهود العسكرية فى أوروبا و البحر المتوسط. زيادة قوة فكرة
الانسانية و التعديل البروتستانتى و الاكتشافات الجغرافية الجديدة و القضايا
ناقشتها حركة فكرية معروفة بإسم مدرسة سالامانكا.

لما اخر ملوك سلالة اسرة هابسبورج, كارلوس التانى مات بدون مايكون له اولاد و ورث
الحكم لفيليبى دى بوربون, حفيد اخته ماريا تيريسا من اسبانيا و حفيد لويس
الاربعتاشر ملك فرنسا خلفه على العرش باسم فيليبى الخامس ملك اسپانيا،و فيليبى
الخامس ملك اسپانيا كان اول حاكم من بوربون لاسبانيا ما بين (1700 و 9 يوليو 1746).
(اتولد 1683). حكم سنين قليلة و ابتدت حرب الوراثة الاسبانية بسبب ان امبراطور
الامبراطورية الرومانية المقدسة ليوبولد الاول طالب بأنه الأحق بعرش اسپانيا, بعد
عشر سنين من الحرب, معاهدة أوترخت وافقت و اعترفت بأن فيليب الخامس يكون ملك
اسبانيا لكن اسمه اتشال من سلسلة خلافة العرش الفرنساوى.

اسبانيا ابتدت الحرب ضد الجمهوريه الفرنسيه الاولى اللى قامت بعد ما الثوار
الفرنساويين شالوا الملك لويس الستاشر من الحكم و اعلنوا الجمهورية و بعدين فى سنة
1793 اعدموه بالجيلوتين , الملك لويس الستاشر كان من عيلة البوربون اللى بتحكم
اسبانيا. فى سنة 1794 أعلنت بريطانيا و البرتغال الحرب على اسبانيا . و فى سنة 1799
نابليون استولى على السلطة بعد ما عمل انقلاب برلمانى بدعم الشعب و الجيش و استفاد
من الخلافات بين كارلوس الرابع ملك اسپانيا و ابنه فرناندو. سنة 1805 فى معركة
ترافالجار هزم أسطول بريطانيا العظمى أسطول فرنسا و اسبانيا و ده كان نهايه لسيادة
الاسبان فى البحار العالمية لصالح بريطانيا العظمى بسبب الحالة الاقتصادية الكارثية
و اسباب تانيه إتخلى ملك اسبانيا عن العرش لصالح اخو نابليون جوزيف بونابرت. من اهم
الاسباب دى ان معاهدة فونتينبلو بين نابليون و جودوى اتسببت فى اعلان الحرب ضد
بريطانيا و البرتغال و دخول القوات الفرنساوية شبه الجزيرة علشان غزو البرتغال لكن
بدل من غزو البرتغال احتل الفرنساويين القلاع الاسپانية. مفاجأة الغزو الفرنساوى
اتسببت فى تخلى الملك الاسبانى لصالح اخو نابليون جوزيف بونابرت.

الاسپان ماكانش عندهم اى احترام لجوزيف بونابرت, و إبتدا شعب مدريد انتفاضه قوميه
ضد الجيش الفرنساوى يوم 2 مايو 1808. و ده زى بداية حرب الاستقلال الاسپانيه اللى
استمرت خمس سنين. صدر فى 19 مارس سنة 1812 اول دستور اسبانى, واحد من اول الدساتير
فى العالم, بعد كارثة غزو نابليون روسيا و هزيمة قوات نابليون سنة 1813 خرجت جيوش
الامبراطورية الفرنسية من اسبانيا سنة 1814 و رجع فرناندو السابع ملك اسپانيا لعرش
اسبانيا و لغى دستور 1812 والقوانين الدستوريه و لغى قانون سلالة البوربون اللى منع
الستات من انهم يتولو الحكم الملكى., واتولت بعده بنته الكبيره من مراته الرابعه
ماريا كريستينا.

فى وسط عدم الاستقرار والأزمة الاقتصادية اللى عانت منهم أسبانيا فى القرن
التسعتاشر نشأت الحركات القومية فى الفلبين, و كوبا. و ده وصل لحروب الاستقلال فى
المستعمرات دى فى نهاية المطاف, اتولت ايزابيل التانيه عرش اسبانيا يوم 29 سبتمبر
سنة 1833 بعد وفاة والدها و كان عمرها اقل من تلات سنين. حكمها استمر من سنة 1833
لسنة 1868 لما ثورة 1868 اجبرتها انها تسيب اسبانيا. و يتميز عهد ايزابيل التانيه
بتناوب فى السلطة من المعتدلين 1846-1854, التقدميين 1854-1856 و الليبراليين
1856-1863.

القرن العشرین ابتدا بأزمه اقتصاديه و عدم استقرار سياسى فى عهد الفونسو التلاتاشر
و ديكتاتورية بريمو دى ريفيرا. الجمهوريه الاسپانيه التانيه كانت نظام الحكم فى
اسپانيا بين 14 ابريل 1931, لما ساب الملك الفونسو التلاتاشر ملك اسپانيا البلاد
بعد الانتخابات البلدية والمحلية الللى كسب فيها فاز مرشحين الحزب الجمهورى أغلبية
الأصوات, و يوم 1 ابريل 1939 لما استسلم اخر واحد من الجمهوريين (republicanas)
للقوات الوطنيه (nacionales) بقيادة فرانسيسكو فرانكو فى نهاية الحرب الاهلية
الاسپانية. الحرب الاهليه الاسبانيه حصلت فى الفتره من 17 يوليه 1936 لحد 1 ابريل
1939.انتصار الجنرال فرانكو نتتج عنه انشاء نظام سلطوى. و قمع شديد للخسرانين, اجبر
الالاف انهم يروحو المنفى او اتحكم عليهم بالاعدام او الاعتقال فى معسكرات العمل
على الرغم من ان فرانكو خللى اسبانيا محايده فى الحرب العالميه التانيه.

بعد موت الجنرال فرانكو قبل اللى بيساندو الديمقراطيه بما فيهم اللى كانو بيساندو
اليسار الجمهورى تنصيب الملك الملك خوان كارلوس الاول ولى عهد اسرة البوربون
التاريخية خليفة لفرانكو علشان ضمان الاستقرار و الديمقراطية و فعلا تم فى 1975 و
وصل ده للحال دلوقتى لملكية دستورية و رأسمالية اقتصادية فى اسبانيا. بعض الظباط
العسكريين نظمو انقلاب عسكرى (23-F) فى 23 فبراير 1981 هدد عملية إعادة الديمقراطية
للنظام السياسى الاسپانى لكن فشل الانقلاب و رجعت الامور لمجراها.

القرن الواحد و عشرین ابتدا مع آثار احداث 11 سبتمبر 2001 اللى خللت اسبانيا تشارك
فى نزاعين: فى الحرب فى أفغانستان و غزو العراق.تفجيرات 11 مارس 2004 فى مدريد
اتسببت فى خلاف بين الحكومة وجزء من الرأى العام الاسبانى كل ده سبب انتخاب حكومة
جديدة من الحزب الاشتراكى الاسبانى, فى الانتخابات العامة 2004 و سحبت الحكومة قوات
الجيش الاسبانى من العراق.

اليورو بقى عملة رسمية فى أوروبا من سنة 1999, بقى العملة الرسمية فى اسبانيا يوم 1
يناير سنة 2002 و حل محل البيزيتا و استخدمه المواطنين فى الحياة اليومية من
ساعتها.

صدور الدستور الاسپانى سنة 1978 هو قمة انتقال اسبانيا للديمقراطية. التاريخ
الدستورى لاسپانيا يرجع تاريخه لدستور 1812. بعد وفاة فرانسيسكو فرانكو سنة 1975
الملك خوان كارلوس المعروف بشخصيته القويه شال كارلوس ارياس نافارو و عين المصلح
أدولفو سواريز رئيس للحكومة و عمل انتخابات عامه سنة 1977, بعدها اجتمع الپرلمان
الاسپانى, بصفته جمعية دستورية علشان اقرار دستور سنة 1978. و نتيجة لده اسپانيا
بفضل دستورها دلوقتى بتتكون من 17 اقليم حكم ذاتى و اتنين من مدن الحكم الذاتى
بدرجات متفاوتة من الاستقلال الذاتى. حسب دستور سنة 1978 بقت اسپانيا دولة
ديمومقراطيه بيحكمها القانون تحت نظام ملكى پرلمانى. منصب الملك مهم لكن فى اكتر
الاوقات شرفى و رئيس الوزرا هو حاكم اسپانيا الفعلى. الپرلمان الاسپانى متقسم
لمجلسين: مجلس النواب و مجلس الشيوخ; مجلس النواب فيه 350 عضو; مجلس الشيوخ فيه 259
عضو. الپرلمان هوا اللى بيعيين رئيس الوزرا.

نظام اسبانيا هو نظام ملكى دستورى, وراثى من ملك و برلمان من مجلسين, والمحاكم
العامة. السلطة التنفيذية تتكون من مجلس الوزراء برئاسة رئيس الحكومة (مماثل لرئيس
وزراء) يقترحه الملك و تنتخبه الجمعية الوطنية بعد الانتخابات التشريعية.

امة اسبانيا بتتألف من الناحية التنظيمية فى شكل ("دولة المجتمعات المتمتعة بالحكم
الذاتى") و هى واحدة من أكتر البلاد فى الامركزية فى أوروبا،زى سويسرا, ألمانيا
وبلچيكا.

اسبانيا سياسيا متنظمه فى 17 اقليم حكم ذاتى (comunidades Autónomas) و 2 من مدن
الحكم الذاتى (ciudades Autónomas) -- ثويتا و ميلييا.

سبعة من المجتمعات المستقلة تتكون كل واحده منهم من محافظه واحده: استورياس, و جزر
البليار, كانتابريا, لاريوخا,مدريد و مورسيا و نافارا.

بعد عودة الديموقراطية بعد وفاة فرانكو فى 1975, و أولويات السياسة الخارجية
لاسپانيا للخروج من العزلة الدبلوماسية و توسيع العلاقات الدبلوماسية و الدخول فى
الجماعة الأوروبية, وتحديد العلاقات الامنية مع الغرب. بصفتها عضو فى حلف شمال
الاطلنطى من 1982 أثبتت اسبانيا انها من ابرز المشاركين فى الأنشطة متعددة الأطراف
بخصوص الامن الدولى.

فيه نزاع إقليمى مع المملكة المتحدة على منطقة جبل طارق, 6 كيلومتر مربع من أقاليم
ما وراء البحار تبع المملكة المتحدة. منطقة جبل طارق جزء من جنوب شبه الجزيرة
الايبيرية غزته بريطانيا فى سنة 1704 خلال حرب الوراثة الاسبانية كمان غزت مينوركا
و اتخلت عنها فى النهاية لاسبانيا فى 1802 بموجب معاهدة اميان.

الوضع القانونى لجبل طارق فى سنة 1713 تمت تسويته بمعاهدة أوتريخت, و اتخلت عنه
اسبانيا للأبد لأراضى التاج البريطاني

المغرب بتطالب بالمدينتين الاسبان ثويتا ميلييا و بلازاس دى سوبيرانيا الجزر اللى
قدام الساحل الشمالى لأفريقيا. البرتغال مابتعترفش بسيادة اسبانيا على أراضى
اولڤينزا

معروف ان القوات المسلحة فى اسبانيا (Fuerzas Armadas Españolas). بيكون قائدها
الاولاني هو الملك, عشان كده يعتبر رئيس القوات المسلحة هو خوان كارلوس الاولاني.

اقتصاد اسبانيا بيعتبر تامن أكبر اقتصاد فى العالم و الخامس فى الاتحاد الاوروبى.
اسبانيا تقليديا بلد زراعى و لسه واحده من أكبر المنتجين الزراعيين فى أوروبا
الغربية, لكن من سنة 1950 ابتدا النمو الصناعى السريع, و بسرعه وصل قطاع الصناعه
حجم و وزن أكبر من قطاع الزراعة فى الاقتصاد.

ساعد على توسيع القاعدة الاقتصادية سلسلة من خطط التنمية ابتدت فى سنة 1964, لكن فى
نهاية سبعينيات القرن العشرين ابتدت فترة من الركود الاقتصادى بسبب ارتفاع اسعار
البترول وزيادة الواردات.

حكومة يمين الوسط رئيس الوزراء السابق خوسيه ماريا أثنار نجحت فى الحصول على قبول
مجموعة من البلاد لإطلاق اليورو فى 1999. وبلغت نسبة البطالة 7.6% فى اكتوبر 2006,
نقطة الضعف الدايمة لاقتصاد اسبانيا تشمل ارتفاع معدلات التضخم, و الاقتصاد السرى
الكبير. و نظام التعليم اللى تقارير منظمة التعاون والتنمية بتصنفه بين أفقر
البلدان المتقدمة النمو مع الولايات المتحدة و المملكة المتحدة. و رغم كده متوقع أن
اقتصاد الاسبانى يواصل تزايد فوق المتوسط فى الاتحاد الأوروبى بسبب الصناعة و نمو
الاقتصاد العالمى و زيادة حجم التجارة مع امريكا اللاتينية و اسيا.

اسپانيا هيا البلد التانيه فى العالم بعد فرنسا حسب عدد السياح الاجانب حسب تقارير
منظمة السياحه العالميه, اسپانيا بتتمتع بـ7% من حصة السياحة فى العالم, اكتر من
امريكا و ايطاليا. دخل اسپانيا كان 48،181،000 يورو سنة 2006: زياده بنسبة 4.7% عن
سنة 2005, و المركز التانى حسب الدخل بعد امريكا و قبل فرنسا و ايطاليا. بين يناير
و ديسمبر 2006, زار اسپانيا 58.8 مليون سايح أجنبى زياده بنسبة 4.5% عن نفس الفترة
من سنة 2005. كاتالونيا هى اكبر مكان سياحى فى اسپانيا زارها 15 مليون سايح او
25.3% من مجموع السياح الاجانب فى اسپانيا. تانى اكبر مكان سياحى فى اسپانيا هيا
جزر البليار 10.1 مليون سايح سنة 2006.

رغم إن الفصل التانى من الدستور بيقول إن الدوله مالهاش دين لكن الكاثوليكية
الرومانية هى الدين الرئيسى فى البلاد. حوالى 76% من الاسبان يعتبرو نفسهم كاتوليك,
و حوالى 19% بيعتبرو نفسهم مش دينيين. حوالى 22% من السكان الاسبان بيحضرو الخدمات
الدينية مرة واحدة على الاقل فى الشهر. الطوايف البروتستانتية موجودة كمان و عددهم
اقل من 50000.

فى مدريد جامعة مدريد المستقلة هى واحدة من أرقى الجامعات فى اسپانيا. و رقم واحد
فى المركز العام للجامعات فى اسبانيا, وابتدت تحت قيادة عالم الفيزيا المشهور,
نيكولاس كابريرا. جامعة مدريد المستقلة مشهوره بابحاث الفيزياء النظرية و معروفه
ببساطة ب (لا اوتونوما la Autónoma). موقع لا اوتونوما الرئيسى هو الحرم الجامعى,
على بعد 10 ميلا (16 كم) شمال شرق مدريد العاصمة و بالقرب من المناطق البلدية
لمدريد الكوبنداس و سان سيباستيان دى لوس رييس. موقع لا اوتونوما الرئيسى فيه كليات
العلوم والفلسفة والفنون الجميلة والقانون والعلوم الاقتصادية ودراسات الاعمال,
وعلم النفس, والمدرسة العليا لعلوم الكمبيوتر و الهندسة, وكلية لتدريب المعلمين
والتعليم. كلية الطب مش فى الموقع الرئيسى و جنب مستشفى لاباز الجامعى..

جامعة تانيه مهمة هى لا يونيڤيرسيداذ كومبلوتنسا دى مدريد أكبر جامعة فى اسبانيا و
واحدة من اقدم الجامعات ف العالم. فيها مييه و سبعتاشر الف (117000) طالب بيدرسو و
عشرتلاف (10000) من اعضاء هيئة التدريس و الموظفين و تقريبا كل اعضاء هيئة التدريس
من الاسبان. حرم لا يونيڤيرسيداذ كومبلوتنسا دى مدريد الجامعى متقسم على اتنين
مونكلاو فى مدريد, و فى سوموساجواس.

لا يونيڤيرسيداذ كومبلوتنسا دى مدريد اتأسست فى الكالا دى ايناريس على ايد
الكاردينال سيسنيروس فى 1499 لكن الاصل الحقيقى يرجع تاريخها ل 1293, لما الملك
سانشو الرابع بنا مدارس الكالا العامه اللى بقت جامعة كومبلوتنسا على ايد سيسنيروس
اثناء 1509-1510 كان فيه خمس مدارس (كليات) بالفعل: أخبار و إعلام (فنون و فلسفة),
Teología (اللاهوت), Derecho Canónico (قانون مدنى), Letras (الاداب) والطب. وفى
1836, فى عهد ايزابيل التانية; اتنقلت الجامعة لمدريد تحت اسم الجامعة المركزية
(سويداذ يونيڤيرسيتاريا) و كانت فى شارع سان برناردو. فى 1927 كان متخطط يتبنى حرم
جامعى فى منطقة مونكلاو-الاڤاكا على اراضى خصصها الملك ألفونسو التلاتاشر للغرض ده
لكن الحرب الاهلية الاسپانية حولت " سويداذ يونيڤيرسيتاريا" لمنطقة حرب و اتسببت فى
تدمير العديد من المدارس (الكليات) فى المنطقة.فى 1970 قامت الحكومة بإصلاح التعليم
العالى, والجامعة المركزية (سويداذ يونيڤيرسيتاريا) بقت جامعة كومبلوتنس بمدريد
(يونيڤيرسيداذ كومبلوتنسا دى مدريد) واتبنى حرم جامعى جديد فى سوموساجواس علشان
الكليه الجديده كلية العلوم الاجتماعية.

من جامعات مدريد كمان جامعة الكالا دى ايناريس إتعاد بناها قلعة ايناريس فى 1975
الجامعة التكنولوجيه فى مدريد, نتيجة دمج المدارس الفنية المختلفة من الهندسة;
جامعة كارلوس التالت, اللى فلسفتها خلق شعب له فكر حر مسؤول مع الحساسية للمشاكل
الاجتماعية والمشاركة فى مفهوم التقدم على اساس الحرية والعدالة والتسامح و جامعة
بونتيفيكا كاميياس Pontificia Comillas, المشاركة فى عدد من برامج التبادل
الأكاديمى والعمل والأساليب والخطط والمشاريع الدولية مع أكتر من 200 مؤسسات
التعليم العالى فى أوروبا, وأمريكا اللاتينية وأمريكا الشمالية وآسيا.

من الجامعات التانية فى مدريد : جامعة ريى خوان كارلوس (العامة), و الجامعات الخاصة
جامعة ألفونسو العاشر, و جامعة أنطونيو دى نابريخا, جامعة كاميلو خوسيه سيلا, جامعة
فرانسيسكو دى فيتوريا, جامعة مدريد Europea, جامعة سالامانكا كامبوس دى مدريد, و
جامعة سانت لويس (مدريد الحرم الجامعى), و جامعة سان بابلو وحدة التقييم المركزية.

اسپانيا تشتهر بالتراث الثقافى المتنوع, و اتأثرت بكتير من الأمم والشعوب عبر
تاريخها. الثقافة الاسپانية اصولها فى ثقافة الايبيريين, السلتابريين, اللاتينية,
الڤييثجوث, الروم الكاتوليك, و الثقافة الاسلامية. تعريف الثقافة الاسبانية الوطنية
سبب التوتر بين الدولة المركزية, اللى بيهيمن عليها فى القرون الاخيرة الكاستيين,و
كتير من المناطق و الاقليات. بالإضافة لكده تاريخ الامة, و البحر المتوسط و المحيط
الأطلنطى والبيئة لعبت أدوار قوية فى تشكيل ثقافتها. اسبانيا فيها تانى أكبر عدد
بعد ايطاليا من مواقع التراث العالمى لليونسكو فى العالم بمجموع 40 موقع.

مصطلح الادب الاسپانى يشير للادب المكتوب بالاسبانى, بما فيه الادب الاسپانى و مش
بالضرورة من اسپانيا. الادب الاسپانى لأمريكا اللاتينيه بالتحديد. ميجيل دى
ثيرڤانتس يمكن يكون أكتر شهرة مؤلف فى اسبانيا و روايته دون كيشوت تعتبر العمل
الاكثر رمزية للادب الاسپانى, و مؤسس الادب الكلاسيكى الغربية

ايام الاجازات الرسميه فى اسبانيا مزيج من الأعياد الدينية الكاتوليكيه, أعياد
وطنيه و أعياد و احتفالات اقليميه مسموح لكل بلديه اعلان حد أقصى 14 يوم اجازات
رسميه فى السنه تسع-ت-ايام من اختيار الحكومه الوطنيه و بيتم اختيار يومين على
الاقل محلّى.

كوره القدم هيا الرياضه الاكتر شعبيه ف اسبانيا, و الدورى الاسبانى ( La Liga)
بيعتبر من احسن مسابئات كرة القدم ف العالم كله, اكتر فرق متميزة ف الدورى الاسبانى
هيا بارسلونا و ريال مدريد واشبيليه وسالتك وفالنسيا واتليتكو مدريد , و نادى ريال
مدريد هو اكتر نادى ناجح ف اوروبا عشان كسب كاس دورى ابطال اوروبا 9 مرات. و سنة
2010 اسبانيا كسبت كاس العالم لكرة القدم.

فى دلوقتي فى اسبانيا اكتر من 20،000 لعيب فى اتحاد الرجبي مسجل فى إسبانيا،
واللعبة دي قديمه بقالها اكتر من قرن من الزمن. الممثل خافيير بارديم السابق من
احسن لاعيبه الراجبي فى العالم.

ويعتبر رافائيل نادال أعظم لاعب التنس الإسباني فى كل العصور . و فاز ببطولة فرنسا
المفتوحة اربع مرات ورا بعض ، ومرتين تانيين، و فاز ب8 القاب رولان غاروس متجاوزا
سجل بيورن بورغ من 6 ألقاب بطولة فرنسا المفتوحة . بعد هزيمة ثم العالم رقم # 1
السويسري روجيه فيدرر ، نادال ويمبلدون ادعى الكأس و اصبح فقط الاسباني الثانية
للقيام بذلك. كما فاز عام 2009 بطولة استراليا المفتوحة ، اول الاسباني الذكور
للقيام بذلك. فى عام 2009 ، اصبح اول لاعب من اى وقت مضى الى عقد واحد ألقاب
البطولات الاربع الكبرى على الملاعب الرملية ، والعشب ، و الملاعب الصلبة .
وبالإضافة الى ذلك ، نادال هو صاحب الميدالية الذهبية فى الالعاب الأولمبية الصيفية
2008 فى بكين ، الصين . اعتبارا من الآن وقد فاز 13 جراند بطولتان ؛ تشكل ثمانية
ألقاب بطولة فرنسا المفتوحة ، ويمبلدون لقبين ، وهما لقب بطولة الولايات المتحدة
المفتوحة وأسترالي عنوان مفتوحة .



https://arz.wikipedia.org/wiki/%D8%A7%D9%85%D8%B1%D9%8A%D9%83%D8%A7

الولايات المتحدة الامريكية او امريكا هى دولة و جمهورية دستورية اتحادية
(فيدراليه) فى امريكا الشمالية بتتكون من خمسين ولاية . امريكا هى تالت دول العالم
من حيث عدد السكان.

امريكا موجوده بين المحيطين الهادى و الأطلنطى ، وبتحدها كندا من الشمال والمكسيك
من الجنوب. ولاية الاسكا فى شمال غرب القارة ، ب تحدها كندا من الشرق وروسيا من
الغرب عبر مضيق بيرينج. ولاية هاواى هى ارخبيل في نص المحيط الهادى .امريكا بتمتلك
اراضى و جزر منتشرة حوالين منطقة البحر الكاريبى و المحيط الهادى.

الامريكان الاصليين بما فيهم سكان ألاسكا الأصليين يعتقد إنهم هاجروا من آسيا
لأراضى الولايات المتحدة من حوالى 40،000 و 12،000 سنه. لما الأوروبيين وصلو
الامريكتين مات ملايين من الأميركيين الاصليين من أوبئة الامراض المستوردة زى
الجدرى. كل الأراضى اللى بيتقال عليها أراضى الولايات المتحده الرئيسيه كانت قبل
كده أراضى السكان الاصليين .

امريكا بقت دولة مستقلة مع اعلان الاستقلال يوم 4 يوليه سنة 1776 و ضمت جمهورية
تكساس سنة 1845 و إنتصار امريكا فى الحرب المكسيكية الامريكية خللا تتنازل المكسيك
عن كاليفورنيا و جزء كبير من جنوب غرب امريكا و الحرب الاسبانية الامريكية و الحرب
العالمية الأولى أكدو مكانة امريكا إنها قوة عسكرية عالمية

سكان امريكا 326,016,000, منهم 11.2 ميليون مهاجر مش بطريقه قانونيه. الامريكان
الاصليين هما شعوب سكنت امريكا الشماليه و امريكا الجنوبيه قبل كريستوفر كولومبوس
ما يوصل هناك . من اكبر شعوب الامريكان الاصليين كان شعب الاباتشى

مساحة أراضى امريكا المتجاوره 2959064 ميل مربع (7663941 كم 2) والحجم الإجمالى
للولايات المتحدة مجتمعه من 3676486 كيلومتر مربع (9522055 كم 2) إلى 3717813 ميلا
مربعا (9629091 كم 2) ل3794101 ميل مربع (9826676 كم 2). و ده بيخلليها تالت او
رابع اكبر دولة من حسب المساحة الكلية (الارض و الميه) بعد روسيا و كندا و الصين

مقالات رئيسيه : الحكومة الفيدرالية للولايات المتحدة ، حكومات الولايات فى
الولايات المتحدة ، و الانتخابات فى الولايات المتحدة

الولايات المتحدة هى اقدم اتحاد فيدرالى لسه مستمر فى العالم و هو جمهورية دستورية
و ديموقراطية تمثيلية فيها حكم الأغلبية و تخفيف بخصوص حقوق الاقليات اللى بيحميها
القانون.

امريكا ليها نفوذ إقتصادى و سياسى و عسكرى كبير و هيا عضو دائم ف مجلس الامن التابع
للأمم المتحدة و مدينة نيويورك بتستضيف مقر الأمم المتحدة و هيا عضو ف چى 8

امريكا ليها علاقة خاصة مع المملكة المتحدة و صلات قوية مع كندا, أستراليا,
نيوزيلندا, الفلبين , اليابان, كوريا الجنوبية, اسرائيل, و دول أوروبية زى فرنسا و
ألمانيا ،

الولايات المتحدة هيا اتحاد فيدرالى من خمسين ولاية كانو ف الاول تلاتاشر إتمردوا
على الحكم البريطانى.



https://arz.wikipedia.org/wiki/%D9%85%D9%8A%D8%A7_%D8%AE%D9%84%D9%8A%D9%81%D8%A9

ميا خليفة (Mia Khalifa) ممثلة بورنوجرافية لبنانية اتولدت يوم 10 فبراير 1993 فى
بيروت عاصمة لبنان .

هاجرت مع اسرتها لامريكا فى سنة 2000 ، واستقروا فى مقاطعة مونتجومرى بولاية
ماريلاند الامريكية . بعد كده درست فى كلية الاداب بجامعة ولاية تكساس وخدت شهادة
بكالوريوس الاداب قسم تاريخ .

ميا خليفة دخلت فى مجال البورنوجرافى سنة 2014 ومثلت اول فيلم بورنوجرافي ليها تحت
الاسم المستعار "ميا خليفة" واتعرض فى شهر اكتوبر 2014 ، وهي مشهورة ببزازها
الكبيرة .

فى يوم 28 ديسمبر 2014 أعلن موقع Pornhub أن ميا خليفة هى الممثلة البورنوجرافية
رقم واحد على مستوى الصفحة ، وده مركز كانت شاغلاه الممثلة البورنوجرافية المشهورة
ليزا آن .

وقالت انها مبسوطة في ممارسة المهنة ديه. وانها مانساتش اصولها العربية اللبنانية،
مؤكدة ان بنات لبنان قادرات يشعلو استديوهات الافلام الاباحية في امريكا.

شهرتها المفاجئة جابت لها نقد كتير من ناس فى الشرق الأوسط لأنهم اعتبروا اللى
بتعمله عار ليها وعلى البلد اللى اتولدت فيه .

ميا خليفة كانت لابسة حجاب فى مشهد بورنوجرافى ، وده كان سبب لتهديدها بالقتل اكتر
من مرة .

ميا خليفة دلوقتى عايشة مع جوزها فى مدينة مايامى بولاية فلوريدا وهى راسمة على
جسمها وشمين إتنين : واحد فيه اول سطر من نشيد لبنان الوطنى والتانى فيه شعار الجيش
اللبنانى ، وده كمان عرضها لانتقادات عدد كبير من اللبنانيين .



https://arz.wikipedia.org/wiki/%D8%A7%D9%84%D8%AC%D9%8A%D8%B4_%D8%A7%D9%84%D9%85%D8%B5%D8%B1%D9%89

الجيش المصرى فى معظم فترات التاريخ هو اقوى و اعرق جيش فى جنوب البحر المتوسط. من
بدايات الحضاره المصريه و الجيش المصرى بيلعب دور كبير فى الدفاع عن الحضاره
المصريه ضد الغزاه. على مر العصور قدم الفكر العسكرى المصرى ارقى مفاهيم و تقاليد
الجنديه و خاض الجيش المصرى معارك كبيره ضد جيوش ضخمه هاجمت مصر او جهزت لمهاجمتها.
من المعارك الكبيره الخالده اللى خاضها الجيش المصرى كانت معركة قادش فى عهد الملك
رمسيس التانى ضد الحيثيين و معركة مجيدو فى عهد تحوتمس التالت ، و فى العصور الوسطى
معارك حطين و عين جالوت و المنصوره و فتح عكا و مرج الصفر و غيرها ضد المغول و
الصليبيين اللى كانت معارك ضخمه بين اقوى جيوش العالم فى زمنها ، و اللى نتايجها
كانت تاريخيه و غيرت مجرى التاريخ. فى العصر البطلمى الجيش المصرى كان أقوى جيش فى
العالم ، و الاسطول البحرى المصرى كان سيد البحر المتوسط من غير منازع . لغاية
النهارده الجيش المصرى بيعتبر من اقوى جيوش العالم عدد و عده.

من بدايات العصر الفرعونى حرص ملوك مصر على تسجيل المعارك اللى خاضوها فى سبيل
الدفاع عن مصر ، و نقشوا و صوروا على معابدهم و مسلاتهم معاركهم و انتصاراتهم.

اقدم نقش عسكرى اتعثر عليه هو نقش لوحة توحيد مصر فى عهد الملك مينا مؤسس الاسره
الفرعونيه الاولى ( معروفه بـ لوحة نارمر ). مصر كانت اول دوله فى تاريخ البشريه
تتوحد بالشكل السياسى الحضارى اللى تم فى عهد مينا ، و لعب الجيش المصرى اياميها
دور محورى فى تحقيق الوحده المصريه اللى ادت لظهور الدوله المركزيه المصريه. بداية
تكوين الجيش المصرى كجيش وطنى كانت مواكبه لوحدة مصر السياسيه. تكوين الجيش المصرى
سنة 3200 قبل الميلاد كان اعلان تكوين اول جيش وطنى لدوله فى التاريخ .

فى الفتره ما بين 3200 و 2690 قبل الميلاد كانت العساكر المصريه بتتجند فى الاقاليم
اللى كانت مصر متقسمه عليها و كان كل حاكم لاقليم بيقود عساكره فى المعارك الحربيه
ضد هجمات البدو من الشرق و الغرب. استقرار مصر و تقدمها الحضارى كان مصدر حقد للى
عايشين براها اللى كانوا طمعانين فى خيرها و ثروتها و دى حاجه واجهتها مصر عبر
القرون .

فى الدوله القديمه مابين 2690 و 2180 قبل الميلاد الجيش المصرى كان بيتكون من كذا
فيلق بيقود كل فيلق منها امير العسكر. الملك زوسر اول ملوك الاسره التالته قسم حدود
مصر لمناطق و سماها أبواب المملكه و حط فى كل منطقه منها موظف بيتسمى " سشمتا ". كل
منطقه كان فيها حصن على شكل مستطيل بيحميها ، و فوق كده كون الملك زوسر جيش ثابت
محترف تحت قيادته و قسمه على فيالق ، كل فيلق على راسه امير مصرى لقبه " امرا سشع
". الفيالق دى كانت متقسمه على فرق ، كل فرقه كان بيقودها قائد فرقه لقبه " عبرو "
و كل فرقه كانت متقسمه على سرايا ، كل سريه بتتكون من 200 عسكرى بيقودهم شايل
العلم.

مصر كونت اسطول ضخم من بدايات العصر الفرعونى ، الاسطول المصرى فى الدوله القديمه
كان بيشرف عليه ريس لقبه " مدب دبت " يعنى " بانى السفن ". فى الوقت المبكر ده كان
فيه سفن حربيه فى مصر بيوصل طولها لخمسين متر و كانت الشوانى الضخمه بتتسمى " دبت
عات " يعنى السفينه العظيمه ، و ريسنها الكبار كانو بيتسموا ريسين بحارة السفن
العظيمه. ايام الملك زوسر كان عدد السفن اللى بتروح تجيب خشب الارز حوالى 40 سفينه
فى كل رحله.

فى وقت الاسره الفرعونيه الاتناشر بدأت قبايل بدويه متخلفه تتسلل عبر سينا و تستقر
فى الدلتا و دى كانت بداية الغزو الهكسوسى اللى حصل فى مصر. بعد ما كترت اعدادهم
احتل الهكسوس مدينة اواريس فى الدلتا حوالى سنة 1720 قبل الميلاد و عبدوا الاله ست
، و حوالى سنة 1674 ممفيس وقعت فى ايدهم ، و اتكتب على طيبه فى جنوب مصر مهمة طردهم
من مصر. و اعلن كاموس اخر ملوك الاسره السبعتاشر بداية حرب طرد الهكسوس من مصر ، و
هاجم الجيش المصرى اواريس و معاقل الهكسوس فى الدلتا و بعد ما استشهد كاموس اللى
اضعف الهكسوس بضرباته ، قاد اخوه احمس اول ملوك الاسره التمنتاشر جيش مصر و طرد
الهكسوس من مصر ، و طاردهم الجيش المصرى فى سينا لغاية ما اختفوا مش بس من مصر و
حدودها و لكن من التاريخ كله. بعد طرد الهكسوس الجيش المصرى حقق انتصارات كتيره فى
الجنوب و فى اسيا فى عهود امينحتب الاول ابن احمس و تحتمس الاول اللى فى عهده وصل
الجيش المصرى لغاية نهر الفرات ، و تحتمس التانى اللى طارد البدو اللى كانوا
بيقطعوا الطرق و بيهددوا تجارة مصر البريه. فى عهد تحتمس التالت خرج الجيش المصرى
لاسيا و دمر تحالف فلسطينى - سورى ضخم كان ناوى يهاجم مصر ، فى معركه كبيره من اهم
معارك التاريخ اتعرفت باسم معركة مجيدو كانت من نتايجها المهمه تكوين امبراطوريه
مصريه فى اسيا. فى عهد تحتمس التالت برضه ، و سع الجيش المصرى حدود مصر الجنوبيه
لغاية الشلال الرابع . من المعارك التاريخيه الكبيره اللى خاضها الجيش المصرى كانت
معركة قادش ضد الحيثيين و انتهت بتوقيع معاهدة سلام بين الطرفين و قيام تحالف بينهم
و انتهى تهديد الحيثيين لمصر، نصوص المعاهده دى لسه موجوده بالمصرى و الهيتيتى. فى
عهد الملك ميرينبتاح ابن رمسيس قام تحالف بين الليبيين و شعوب البحر اللى نقلوا
جيشهم من اسيا الصغرى لليبيا عن طريق البحر و هجموا على غرب الدلتا ، فطلع لهم
الجيش المصرى و قضى عليهم.

لغاية عهد الملك حورمحب اخر ملوك الاسره التمنتاشر الجيش المصرى كان بيتكون من من
فيلقين ، و فى عهد الملك سيتى الاول بقى تلت فيالق ، و فى عهد رمسيس التانى بقى
الجيش المصرى بيتكون من اربع فيالق ، منها فيلق امون و فيلق رع و فيلق ست ، كل فيلق
كان بيتكون من 5000 محارب بتتكون منهم عشرين كتيبه ، فى كل كتيبه 250 محارب متقسمين
على سرايا ، فى كل سريه خمسين محارب. كل كتيبه و كل سريه كان لها علمها الخاص .

فى العصر البطلمى اللى مصر سادت فيه الدنيا بالحضاره و الرقى الثقافى ، خاض الجيش
المصرى حروب كتيره فى اسيا و وسع حدود مصر و بحلول عهد بطليموس التالت الجيش المصرى
بقى اقوى جيش فى العالم باسطول بحرى ضخم كان مصدر رعب لكل اعداء مصر.

فى عهد بطليموس الرابع ملك الاسطول المصرى سفن عسكريه ضخمه و عريضه ما لهاش مثيل فى
العالم ، كان من ضمنها سفينه بيقدف فيها الف واحد و كانت ممكن تشيل على ضهرها 3000
محارب و كان ليهاعشر مناقير فى المقدمه لو ضربت فى مركب تغرقها طوالى. و كان من ضمن
الاسطول مركب معروفه باسم " سفينة اسكندريه " ، من تصميم العالم ارشميدس عليها الات
فلكيه مش للملاحه لكن للدراسات الفلكيه ، و كان ليها تمن ابراج ممكن تضرب مراكب
العدو و تغرقها ببساطه. و لما استولى انطيوخوس التالت على سلوقيا عاصمة سوريا ،
اللى كانت من توابع مصر ، طلع الجيش المصرى بقيادة بطليموس الرابع سنة 217 ق.م و
معاه اسطول مصر و فرسانها و اباد جيش انطيوخوس فى معركة رفح عن اخره.

فى العصور الوسطى و اجهت مصر مؤامرات و تحالفات مسلحه خطيره. لكن اخطر اللى واجهته
مصر فى الفتره دى كان الخطر الصليبى و الخطر المغولى اللى واجهم الجيش المصرى
تقريباً فى وقت واحد. الصليبيين اللى قواتهم كانت بتتكون من جيوش من كل اوروبا
تقريباً ، و المغول المتحالفين مع ملوك و مناطق ، كانوا اكبر قوتين فى العالم فى
الوقت ده. مصر فى الفتره دى زى ما بيقول المؤرخ ارنولد توينبى كانت حصن جنوب البحر
المتوسط و ترسانته العسكريه .

الجيش المصرى كان العمود الفقرى لجيش صلاح الدين الأيوبى و مصدر قوته. من غير الجيش
المصرى و الاسطول المصرى صلاح الدين ماكانش ممكن تكون ليه قيمه عسكريه و لا كان
ممكن يحقق انتصار فى معركة حطين ضدالصليبيين. الصليبيين فهموا النقطه دى فحولوا
مسرح عملياتهم العسكريه من الشام لمصر ، ايقنوا إن طالما مصر هى الحصن اللى بيطلع
منه السلاح و العتاد و الجيوش فمش ممكن يقدروا يستولوا و يستقروا فى الاراضى
المقدسه من غير ما يسيطروا عليها او على الاقل يحيدوها. من المنطلق ده هجمت الحمله
الصليبيه الخامسه على مصر (1218 - 1221 ) و انتهت بهزيمة الصليبيين.

فى سنة 1244 اتعرضت مصر لحلف غريب بيتكون من جيش صليبى متحالف مع امرا الشام و
الكرك و عربان. الجيش الصليبى-الشامى-العربانى ده كان اكبر جيش جهزه الصليبيين من
ايام معركة حطين. و طلع الجيش المصرى و سحق جيش المتحالفين قرب غزه فى معركة كبيره
اتعرفت باسم معركة الحربيه او معركة لافوربى . بعدها بست سنين هاجم الصليبيين مصر
بقيادة لويس التاسع ملك فرنسا و نزلوا فى دمياط و حاولوا يتقدموا للقاهره عن طريق
المنصوره لكن هناك طلعت عليهم قوات فارس الدين أقطاى الجمدار القائد العام للجيوش
المصريه و دمرت القوات المهاجمه و اجبرتها على التراجع. و فضل الجيش الصليبى متحاصر
لغاية ما قرر لويس الهروب على دمياط فاتبعه الجيش المصرى اللى كان منضم ليه الاف
المصريين من كل نواحى مصر و قضوا عليه فى فارسكور و اتأسر لويس التاسع و قواده و ما
قدرش يطلع من مصر الا بعد ما دفع نص الديه اللى اتقررت عليه. معارك المنصوره و
فارسكور دى كانت معارك كبيره و كانت ليها نتايج تاريخيه كبيره.

بعد ما خلص هولاكو ايلخان المغول على العراق و سوريا بعت للمصريين جواب من ضمنه : "
الا قل لمصر ها هلاون ( هولاكو ) قد اتى .. بحد سيوف تنتضى و بواتر. يصير أعز القوم
منا أذلة..ويلحق اطفالاً لهم بالأكابر " .فخرج له الجيش المصرى و معاه الاف
المتطوعين المصريين منهم اللى شارك فى معركة المنصوره و منهم اولاد اللى شاركوا فى
معركة المنصوره. و هجمت طلايع الجيش المصرى بقيادة الامير ركن الدين بيبرس
البندقدارى على جيش المغول و انضمت بقية الجيش بقيادة سلطان مصر قطز و معاه فرسان
من احسن فرسان العالم و اتحاصر جيش المغول و اتقتل قائده كيتو بوقا ( كتبغا ) و
انهزم جيش المغول هزيمه منكره. وصف مؤرخ المغول رشيد الدين الهمذاني تطورات المعركه
و استماتة جند مصر فى معركة عين جالوت بقوله : " فقذف المغول سهامهم و حملوا على
المصريين ، فتراجع قطز و لحقت بجنوده الهزيمه و هنا تشجع المغول و تعقبوه، و قتلوا
كثيراً من المصريين، و لكن عندما بلغوا الكمين، إنشق عليهم من ثلاث جهات، وأغار
المصريون على جنود المغول و قاتلوهم قتالاً مستميتاً من الفجر حتى منتصف النهار، ثم
تعذرت المقاومه على جيش المغول ، و لحقت به الهزيمه اخر الامر " .

من المعارك الكبيره اللى خاضها الجيش المصرى فى العصور الوسطى معركة الأبلستين (
1277 ) ، و معركة مرج الصفر. فى معركة الأبلستين فى اسيا الصغرى قدر الجيش المصرى
تحت قيادة الظاهر بيبرس يهزم جيش المغول و و سلاجقه الروم هزيمه ساحقه و دخل الجيش
المصرى قيساريه عاصمة السلاجقه و دخل بيبرس قصرهم و قعد على عرش مملكتهم. معركة مرج
الصفر ( 1303 ) اللى حصلت فى عهد الناصر محمد بن قلاوون كانت من المعارك التاريخيه
الكبيره. قبل المعركه ، فى سنة 1299 ، الجيش المصرى كان اتلقى هزيمه فادحه على ايد
جيش مغولى بيقوده غازان إلخان مغول فارس فى معركه اتعرفت باسم معركة وادى الخزندار
، لكن مصر قدرت تتجاوز الازمه بسرعه و جهزت جيش كبير راح للمغول فى الشام سنة 1303
و هزمهم هزيمه ساحقه ردت كرامة العسكريه المصريه و وقفت زحف المغول. انتهت المعركه
دى بمحاصرة الجيش المصرى للجيش المغولى اللى كان بيقوده قتلغ شاه نويان (قطلوشاه).
بيوصف مؤرخ المغول رشيد الدين الهمذاني مرحله من مراحل انتصار الجيش المصرى فى
المعركه دى بقوله : " بقيت الميمنة منعزلة وحيدة ، فهزمتها ميسرة المصريين و تقهقر
الجنود " . و بيوصف نهاية المعركه بمحاصرة الجيش المغولى بقوله : " اشتد الظمأ
بالناس و الدواب، و قد طوق المصريون تلك الربوه " .

فى سنة 1365 عمل بيير دو لوزينان ملك قبرص هجوم مفاجىء على اسكندريه و بعد ما دمرها
و خربها هرب بقواته على قبرص قبل ما يوصل الجيش المصرى. رد الاسطول المصرى على غزوة
اسكندريه دى طوالى بمهاجمة قبرص ، و بعد ستين سنه مابين 1424 و 1426 فى عهد السلطان
برسباى رد الاسطول المصرى زيارة بيير دو لوزينان بهجمات عنيفه على قبرص ، و دمر
مدنها واحده ورا التانيه و رفع اعلام مصر عليها ، و رجعت القوات المصريه مصر و
معاها ملك قبرص چانوس لوزينان متقيد فى السلاسل.

اكبر محنه اتعرضت ليها مصر فى العصور الوسطى كان دخول الغزاه العثمانليه مصر سنة
1517. الفتره العثمانليه دى كانت من احلك الفترات فى تاريخ مصر. اتحولت مصر لولايه
عثمانيه بعد ما كانت دوله مستقله قويه و متطوره و متقدمه حضارياً و ثقافياً. خرب
العثمانليه الثقافه المصريه و اخدوا العلما و الفنانين المصريين على الاستانه عشان
يستفيدوا منهم و نهبوا مخطوطات و كتب المصريين ، فانهارت الثقافه فى مصر و دخلت مصر
عصر خامد و مابقلهاش جيش مستقل يقدر يدافع عنها غير شوية خيالات ضل من بقايا الدوله
المملوكيه شغلهم العثمانليه عندهم.

سقوط مصر فى ايد الاتراك العثمانليه و دخولها فى عصر مظلم قاتم السواد عبر عنه
المؤرخ ابن إياس بقوله: " نوحوا على مصر لأمر قد جرى .:. من حادث عمت مصيبته الورى
" و " زالت محاسن مصر من أشياء قد .:. كانت بها تزهو على كل القرى " .

خطة العثمانليه بعد احتلالهم مصر كانت اضعافها و اضعاف بقايا المماليك اللى فضلو
فيها عشان مصر تفضل تابعه للاستانه العثمانليه ، فإخترعو نظام حكم غريب قسمو فيه
مراكز القوى فى مصر. على قمة هرم الحكم و الاداره حطو " الباشا " و ده والى بيحكم
بإسم السلطان التركى و اهم مهماته كانت تبليغ اوامر الاستانه للحكومه و المصريين. و
بعد الباشا عملو حاجه اسمها " الوجقات " و دى كانت عباره عن فرق عسكريه قوامها 6000
فارس و 6000 ماشى حطوها فى القاهره و فى المناطق المهمه تحت قيادة باشا عثمانلى
مقيم فى قلعة القاهره وكانت مهمته انه ما يطلعش من القلعه و يحفظ النظام فى مصر و
يلم ضرايب للاستانه.

فضلت مصر على الحال ده لغاية ما قامت من سباتها على اصوات مدافع ناپوليون بوناپارت
عند سفح الاهرامات سنة 1798. اللى طلع للعساكر الفرنساويه ما كانش جيش مصر بتاع
الدوله المملوكيه ، لكن خيالات ضل مماليك كانوا بيتعيشوا من خدمة الغزاه
العثمانليه. لما دخل الفرنساويه مصر فى 1798 الدوله المصريه المملوكيه المستقله
اللى هزت الدنيا و هزمت اكبر الجيوش كانت انتهت من حوالى تلتميت سنه. فى فترات
التضليل التاريخى و تسليف تاريخ مصر و منحه اتعمل خلط لسبب او لتانى بين عصر الدوله
المملوكيه المصريه و عصر ولاية مصر العثمانليه اللى كان بيخدم فيها مماليك.

لما اتولى محمد على باشا حكم مصر سنة 1805 كانت مصر ولايه عثمانيه و ماكانش فيها
جيش حقيقى. تكوين جيش مصرى كان من اكبر اهتمامات محمد على. فى سنة 1821 انشأ محمد
على " ديوان الجهاديه " ، و فى سنة 1823 امر بتدريب 6 آلايات من المصريين و كان
الألاى بيتكون من خمس أورطات ، كل أورطه كان فيها 800 عسكرى. انتهى تدريب العسكر
المصرى فى سبتمبر 1824 و اللى دربهم كانوا ظباط فرانساويه على النظم الحديثه تحت
اشراف الكولونيل سيف اللى اتعرف بإسم " سليمان الفرنساوى ". سليمان الفرنساى ده اسس
اول مدرسه حربيه فى مصر فى العصر الحديث و بيرجع له الفضل فى تأسيس الجيش المصرى
الحديث. بعد ما انتهى التدريب اتوزعت آلايات العسكر المصرى طوالى ، اتبعت آلاى ع
السودان و آلاى ع الحجاز و باقى الاليات اتبعتوا لبنان. فى سنة 1826 اتعمل فى مصر
اول استعراض عسكرى فى العصر الحديث و شارك فى الاستعراض حوالى 14 الف عسكرى. العرض
ده اتعمل فى معسكر " جهاد أباد " ( مكانه دلوقتى فى منطقه بين الخانكه و ابو زعبل
).

اثبت الجيش المصرى الحديث قوته. الاسطول المصرى فى عهد محمد على كان تالت اقوى
اسطول حربى فى العالم بعد اساطيل انجلترا و فرنسا. و استعان العثمانليه بالجيش
المصرى عشان يخمد ثورة الثوار اليونانيين و نجح فى اللى مانجحش فيه الاتراك. لعشرات
السنين صال وجال الجيش المصرى فى نجد و الجزيره العربيه و الشام و الاناضول و
اليونان و جزر البحر المتوسط و السودان وبقى يتنقل من نصر لنصر تحت قيادة قائد فذ
هو ابراهيم باشا ابن محمد على. فى اواخر شهر مايو سنة 1832 فتح الجيش المصرى عكا.
دى كانت تانى مره فى التاريخ يفتح الجيش المصرى عكا اللى فتحها قبل كده فى عهد
السلطان الأشرف خليل سنة 1291 و طرد الصليبيين منها. فى 24 يونيه 1839 انتصر الجيش
المصرى نصر كبير فى معركة نصيبين فى جنوب تركيا و اتفتح الطريق قدام الجيش المصرى
عشان يستولى ع الاستانه عاصمة الدوله العثمانيه نفسها اللى ما انقذهاش غير تدخل كل
أوروبا قبل ما تقع فى إيد مصر.

لما اتولى ابراهيم باشا حكم مصر بقى ابن عمه عباس حلمى هو قائد الجيش المصرى بعد ما
شارك فى المعارك اللى قادها ابراهيم باشا. عباس اهدى الدوله العثمانيه اكتر من 100
الف حتة سلاح و ده بيبين مدى حجم انتاج السلاح المتقدم فى مصر فى الفتره دى. و فى
عهد سعيد باشا اشتركت كتيبه من الجيش المصرى مع قوات نابوليون التالت فى حرب
المكسيك. عن مشاركة الكتيبه المصريه قال نابوليون التالت : " ما نالنيش أى نصر قبل
وصول الكتيبه المصريه و ما خسرتش و لا مره بعد ما وصلت ".

فى عهد اسماعيل باشا وصل تعداد الجيش المصرى لـ 100 الف مقاتل مسلحين بأحدث الاسلحه
المنتجه فى العالم وقتها.

فى عهد الخديوى محمد توفيق حلت بمصر و الجيش المصرى كارثه جديده لما سمح الخديوى
بتدخل انجلترا و فرنسا فى شئون مصر بحجة الديون ، و الزموه بتقليص عدد القوات
المصريه لـ 22.200 عسكرى ، و بعدين اصدر امر بحل الجيش المصرى بعد ما اتمرد الجيش
عليه فى التمرد اللى اتسمى " الثوره العرابيه " و اللى انتهى بإحتلال الانجليز لمصر
، و اتحول الجيش المصرى لخيال ضل كل مهمته حماية الحدود و الحاميات فى السودان. و
فضل الوضع على كده لغاية توقيع معاهدة 1936 فى عهد الملك فاروق الاول ، و ابتدت
الاحوال تتغير فاتفتحت كلية أركان الحرب ، و مدرسة الظباط العظام ، و الكليه
الحربيه ، و مدرسة الطيران الحربى ، و كلية الظباط الاحتياط ، و اتعدلت قوانين
التجنيد.

فى الظروف دى ، و من الفتره دى ، لقى الجيش المصرى نفسه مشغول فى حروب لاناقة ليه
فيها و لا جمل ، فدخل حرب 1948 و هو مش قوى فاتغلب ، و بطبيعة الحال اتغلبت معاه كل
جيوش المنطقه ، لكن رغم كل الظروف و رغم ان مصر نفسها كان محتلينها الانجليز اللى
بيأيدو و بيدعمو اسرائيل قدر يوقف التوسع الاسرائيلى فى كل فلسطين. و بعد ما قامت
ثورة 23 يوليه سنة 1952 بدأ الاهتمام ببنا جيش قوى و بالتصنيع الحربى ، لكن النظام
السياسى بحسابات مش مدروسه ورط الجيش المصرى فى حرب داخليه فى اليمن استنزف فيها
قدراته و عساكره ، و بعدين ، و جزء كبير من الجيش فى اليمن ، ورط النظام السياسى
الجيش مره تانيه و معاه مصر كلها فى حرب ضد اسرائيل سنة 1967 انتهت بإحتلال سينا.
لكن كعادة مصر عبر التاريخ قدرت تبنى جيش جديد قوى فى فتره قصيره جداً ، و دخل
الجيش المصرى فى حرب استنزاف شرسه على خط قناة السويس ضد الجيش الاسرائيلى و فى 6
اكتوبر 1973 قدر الجيش المصرى فى اصعب الظروف يعدى قناة السويس و يخترق خط برليف
لسينا ويتشبث بأرضها و يخوض معارك ضخمه زى معركة المنصوره الجويه اللى اتفوقت فيها
القوات الجويه المصريه ، و انتهت الحرب بعمليه سياسيه دوليه وصلت لعقد اتفاق سلام
بين مصر و اسرائيل جنبت الطرفين نزيف الدم و الاف الضحايا.

المعلومات المتاحه بتقول ان مصر بتملك تانى اكبر قوه جويه فى الشرق الاوسط قبل
تركيا و بعد اسرائيل ، و من ضمن اسطولها الجوى الضخم 220 مقاتلة من نوع إف-16
فالكون بتمثل العمود الفقرى للاسطول الجوى المصرى و دراعها الطويله ، و مصر رابع
مستخدم للنوعيه دى من الطيارات على مستوى العالم. و بتملك مصر 4000 دبابه منها 700
دبابه متقدمه من طراز "إبرا مز" الأمريكية ودبابات "البرادلى" و عدد ضخم من المدافع
، و بتملك أكبر عدد من صواريخ أرض – أرض على مستوى العالم بعد الصين و روسيا و
الولايات المتحده. و بالنسبه للقوات البحريه فبحرية مصر هى اقوى بحريه فى افريقيا
والشرق الأوسط و بيتكون اسطولها من فرقاطات و مدمرات و بوارج و غواصات و قوارب
صاروخيه و غيرها، و بتقول المعلومات ان مصر عندها قمر صناعى للتجسس اسمه " ايجبت
سات واحد " و بتحضر لاطلاق غيره فى الفضا .



https://arz.wikipedia.org/wiki/%D8%A7%D9%84%D8%A7%D8%B3%D9%84%D8%A7%D9%85

الاسلام هو اخر الأديان الابراهيمية . وأكتر دين منتشر جغرافياً على مستوى العالم
موجود فى كل الدول ماعدا الفاتيكان ، وتاني دين فى عدد المعتنقين بعد المسيحية،
الاسلام متأسس على القرآن، الكتاب اللى المسلمين بيعتبروه انزل من الله الواحد على
النبى محمد، والسنه النبويه (افعال وأحديث النبى محمد). الاسلام عند المسلمين هو
الدين الكامل و التنزيل المتمم لرسايل التوحيد اللى اتبعتت للبشريه قبله زى رسايل
الأنبيا ابراهيم و موسى و عيسى.

اغلب المسلمين بينتمو للمذهبين الكبار و هم المذهب السنى بطوائفه و مذاهبه الفقهيه
و المذهب الشيعى بطوائفه. الاسلام بيعتبر أسرع دين انتشر فى العالم وامتد فى فتره
قياسيه من الصين شرقاً لجنوب غرب أوروبا غرباً ، و منه خرجت حضاره جديده فى العالم
هى الحضاره الاسلاميه. النهارده الاسلام هو الدين السايد فى الشرق الأوسط ، و شمال
افريقيا ، و مناطق كتيره فى اسيا و جنوب الصحرا الكبرى فى افريقيا. معظم المسلمين
مش عرب اللى بيعتبروا 20% من عدد المسلمين فى العالم ، و أكتر دوله فيها مسلمين هى
اندونيسيا و أعداد مش صغيره موجوده فى الصين و روسيا و مناطق البلقان والكاريبى.
حوالى 13% من المسلمين عايشين فى اندونيسيا اللى بتعتبر أكبر دوله اسلاميه. %31 من
المسلمين بيعيشوا فى شبه القاره الهنديه . عدد المسلمين حالياً حوالى 1.57 مليار.
ده بالأضافه للى بيعتنقوا الاسلام والمهاجرين المسلمين الموجودين تقريباً فى كل
نواحى العالم. الاسلام هو أسرع دين انتشار فى العالم .

كلمه "اسلام" معناها "الخضوع". طريقه الخضوع هى بـ عبادة ال‍له. كلمة "السلام
عليكم" جايه من المعنى الأساسى "تحياتى من ال‍له".

التوحيد بمعنى الإيمان برب واحد مالهوش شريك هو اساس الاسلام. المسلمين بيؤمنوا بإن
ال‍له أوحى اخر رسالاته للانسانيه للنبى محمد عن طريق الملاك جبريل. بالنسبه ليهم,
محمد كان اخر نبى من ال‍له و القرآن هو الكتاب المقدس المنزل على محمد فى فتره
طولها حوالى 20 سنه. فى الاسلام, الأنبيا هما اشخاص اختارهم ال‍له عشان يبقو الرسل
بتوعه. المسلمين بيؤمنوا بإن الأنبيا بشر زى كل الناس و ماهماش آلهه، لكن رغم كده
ففيهم منهم بيقدروا يعملو معجزات عشان يثبتوا دعوتهم. الأنبيا فى الاسلام بيعتبرو
الأقرب للكمال من كل البشر ، و بصفه خاصه الانبيا اللى بيتوحى لهم من السما ، سواء
من ال‍له طوالى او عن طريق الملايكه. القرآن ذكر أسامى كتيره لأنبيا منهم ادم و نوح
و ابراهيم و موسى و عيسى. فةى الاسلام كل رسل ال‍له من اول ادم كانو بيبلغوا الناس
رسالة الاسلام اللى هى الخضوع لإرادة ال‍له. بالنسبه للقرآن إرادة ال‍له بتتجاب
للاُمم عن طريق أسلاف ابراهيم و عمران. الاسلام موصوف فى القرآن ”الطبيعه الاساسيه
اللى على اساسها ال‍له خلق الجنس البشرى“, و القرآن بيقول انه إدّا الاسم  مسلم لـ
ابراهيم. تاريخياً ، الاسلام إتـاسس فى شبه الجزيره العربيه فى اوئل القرن السابع.
النصوص الاسلاميه بتقول ان اليهوديه و المسيحيه انبثقوا من تعاليم ابراهيم قبل
الاسلام. القرآن بيسمّى اليهود و المسيحيين ”اهل الكتاب“, و بيفرّق بينهم و بين
المشركين  (اللى مؤمنين بتعدد الآلهه). المسلمين بيعتقدوا إن الكتب المنزله قبل كده
زى التوراه و الانجيل اتحرفوا ياإما عن طريق الترجمه او بضياع النصوص الاصليه او
بالقصد. الاسلام بيقول ان كل رسل ال‍له من اول آدم كانو بيبلغو رساله (الاسلام) و
اللى هى الخضوع لإرادة ال‍له و ان اللى بيتغير كان بس القوانين و العقوبات. الاسلام
بيعتبر كل الاديان الابراهيميه اليهوديه و المسيحيه و الاسلام فى الاساس دين واحد و
المؤمنين بيهم بيعبدوا رب واحد بس كل اتباع دين بطريقتهم.

المفهوم العقائدى الأساسى فى الإسلام هو " التوحيد " و هو فكرته الاساسيه. التوحيد
هو الإيمان بإن فيه إلاه واحد بس. الاسم العربى " ال‍له ". مفيش جمع لكلمة ال‍له فى
اللغه العربى. المسلمين بيؤمنو بإن محمد هو آخر نبى مُرسَل من ال‍له. الاسلام
بيعترف بوجود اليهوديه و المسيحيه (و ساعات الصابئه/مندائيّه و الحنيفيه). معظم
العلما بيعتقدو انه انحدر من تصغير لكلمتين  الـ- و  إله, بس علما تانيين بيدوّرو
فى جدور الكلمه فى اللغه الأرامى |Alāhā|‏.‏ الركن الأولانى فى الاسلام هو التوحيد,
و بيتعبّر عنه بالشهاده بأن " لا إلاه إلا الله " و إن " ان محمد رسول ال‍له ". مع
ان ال‍له ساعات بيتوصف فى القرآن, المفهوم الاسلامى بيعتبر ان ال‍له خارج نطاق
الادراك بحيث ان الله مالهوش مثيل او شكل ممكن إن الانسان يتخيله على اساسه.ال‍له
بيتوصف فى سوره من القرآن بإنه: ال‍له ، الاحد ، الصمد ، لم يلد ، و لم يولد ، و لم
يكن له كفواً احد .

القرآن عند المسلمين هو كلام ال‍له اللى انزل على النبى محمد باللغه العربيه و
نصوصه هى اساس الدين الاسلامى. المسلمين بيؤمنوا بإن أيات القرآن إتوحت للنبى محمد
من ال‍له عن طريق الملاك جبريل كذا مره فى الفتره ما بين سنة 610 م و لحد وفاته فى
8 يونيه 632م. إتقال ان القرآن اتدون عن طريق صحابة محمد وقت حياته و اتلقن شفوياً.
القرآن إتجمع فى وقت ابو بكر اول الخلفا الراشدين و اتوحدت كتاباته تحت اشراف عثمان
بن عفان تالت الخلفا الراشدين . الادله النصيه وضحت لعلما الدراسات الاسلاميه ان
القرآن الموجود النهارده ماتغيرش من وقت لما إتوحد. القرآن متقسّم لـ 114 سوره فيهم
6،236 آيه. السور الاقدم ظهرت فى مكه و عامة بتختص بالمواضيع الاخلاقيه و
الروحانيه. السوراللى بعد كده اللى ظهرت فى المدينه غالبا بتتكلم عن المواضيع
الاجتماعيه و الاخلاقيه اللى ليها علاقه بالمجتمع الاسلامى. القرآن اكتره بيتكلم
على النواحى الاخلاقيه اكتر من المواضيع القانونيه , و بيعتبر ”المصدر الكتابى بتاع
المبادئ و القيم الاسلاميه“. المشرعين المسلمين بيراجعو  الحديث, و هى التسجيل
المدون لأقوال و تصرفات النبى محمد, عشان يكمّلو القرآن و يساعدو على تفسيره. علم
التعليق القرآنى و التفسير النقدى معروف بإسم  التفسير. كلمة قرآن معناها
”انشاد/تلاوه“. لما المسلمين بيتكلمو بشكل نظرى عن ”القرآن“, عادة بيقصدو النص زى
ما بيتعمله تلاوه بالعربى و مش العمل المكتوب او اى ترجمه ليه. بالنسبه للمسلمين
القرآن أوضح بنصه الاصلى العربى إكمن الترجمات بيبقى فيها اختلالات بسبب الاختلافات
اللغويه ، و ممكن المترجمين يغلطوا فى فهم معنى الكلمات و الجمل ، و عشان كده
الترجمات بتعتبر تفسيرات للقرآن بس ، مش القرآن نفسه.

الأحاديث هى روايات جت من كلام و افعال ”محمد“ نبى الاسلام. مدارس الفقه التقليديه
بتعتبر الحديث اداه مهمه عشان يفهمو القرآن و المسائل الفقهيه. الحديث إتقيّم و
إتجمع فى مجموعات كبيره غالبا وقت حكم عُمَر ابن عبد العزيز (فتره الخلافه
الامَويّه) فى القرن التامن و التاسع م, بعد موت محمد بـ 200 سنه. لحد النهارده,
الاعمال دى بيترجعلها فى مسائل القانون الاسلامى و التاريخ. الطايفتين الاساسيين فى
الاسلام, السنّه و الشيعه, عندهم مجموعات مختلفه من الحديث.

الحديث بيخلى المسلمين قادرين يكتسبو عادات السنّه او الممارسات المعتاده بتاعة
محمد. الاستعمال الاسلامى للمصطلح ده بيعبّر عن المقولات و العادات بتاعة محمد و هو
عايش. تسجيل السنّه كان عاده تقليديه فى شبه الجزيره العربيه, و اول ما الناس
إتحوّلت للاسلام, جابو معاهم العاده للدين. من المسلمين السنّه, المجموعات بتاعة
صحيح البُخارى و صحيح مسلم بتعتبر صادقه.

أركان الإيمان هى مصطلح اسلامى ل6 اركان اساسيه فى الاسلام ، لازم المسلم يكون مؤمن
بهم.

الايمان بالكتب السماويه كلها اللى نزلها على أنبيائه ورسله . زى التوراة و الانجيل

هو الإيمان بالرسل و الانبياء اللى ربنا بعتهم للبشرية ، زى النبى نوح ، ابراهيم ,
موسى ، عيسى

واحيانا بنسميها الحديث النبوي هو كل حاجة عن النبى محمد بن عبد الله من كلام
واعمال خلال حياته واللى اتنقلت لينا من الناس اللى سمعته او شافته .

المسلم ممكن يصلى فى البيت او فى أى مكان نضيف او فى مكان العباده "الجامع". معظم
الجوامع ليها قُبّه و مناره (مآذنهُ) واحده على الاقل. بس الجامع مش شرط يكون له
قُبّه او مآذنه. المسلمين بيقلعو جزمهم قبل ما يدخلو الجامع يصلّو, و سواء صلّو فى
البيت او فى الجامع, لازم يتوضّو, عشان يأدّو الصلاه. أبدع المسلمين فى بنا الجوامع
و زخرفتها و جوامع كتيره زى جامع السلطان حسن فى مصر و جامع السليمانيه فى تركيا و
غيرهم بيعتبروا من الإبداعات الهندسيه و الفنيه الرائعه. الجامع ممكن يكون جامع
عادى للصلا او مسجد جامع بتتعمل فيه خطب الجمعه من اشهرها على مر التاريخ الجامع
الازهر فى مصر. فيه كمان جوامع اتبنت و الحقت بيها مدارس دينيه من اشهرها
جامع-مدرسة السلطان محمد بن قلاوون فى القاهره.

بعد وفاة محمد تولّى شئون المسلمين 4 من كبار الصحابة هم ابو بكر الصديق وعمر بن
الخطّاب وعثمان بن عفّان وعليّ بن ابي طالب، وعُرفوا بالخلفاء الراشدين، وفي عهدهم
بدأ التوسع الاسلامي خارج شبه الجزيرة العربية. وبعد عهد الخلفاء الراشدين جاء
العهد الأموي او العصر الأموي الذي استفرد فيه بنو اميّة بالخلافة وفيه استمر
التوسع الاسلامي حتى بلغ شبه الجزيرة الأيبيرية، وفي أواخر هذا العصر ثار بنو
العبّاس بن عبد المطلب عمّ النبي محمد على الحكم وخلعوا الأمويين واستفردوا بالحكم
فعُرفت هذه الفترة باسم "العصر العبّاسي"، وفيها بلغت الحضارة الاسلامية أوج تقدمها
وازدهارها وتقدمت فيها العلوم والآداب تقدمًا لم تعرفه العرب من قبل فعُرف هذا
العصر ايضًا "بالعصر الذهبي للاسلام"، وفي أواخره دبّ الضعف الى جسم الدولة وتراجعت
هيبة الخلافة لأسباب مختلفة، فما كان إلا أن استفرد عدد من الحكام بأقاليم مختلفة
ودعوا لنفسهم مثل الطولونيين والإخشيديين والحمدانيين والفاطميين والسلجوقيين، ثم
حلت ثالثة الأثافي بالمسلمين؛ فكانت الحروب الصليبية، حيث شنّت الممالك الأوروبية
الغربيّة حملة على بلاد الشام للاستيلاء على مدينة القدس من أيدي المسلمين، فتمكنت
من ذلك وبقي الصليبيون فى الاراضي المقدسة مئة وأربعًا وتسعين سنة.

وخلال هذه الفترة قامت بضع دول اسلامية استمرت بقتال الصليبيين واسترجعت منهم بعض
المدن والقلاع احيانًا وفقدتها لصالحهم فى أوقات اخرى مثل دولة الأتابكة
والأيوبيين، قبل أن تقوم دولة المماليك فى مصر وتهزم الصليبيين وتردهم على أعقابهم
وتسترجع كامل بلاد الشام. وخلال هذه الفترة كان المغول بقيادة هولاكو خان قد غزوا
عاصمة الخلافة بغداد وأمعنوا فيها تدميرًا وخرابًا، فنقل الخلفاء العباسيون مقرهم
إلى مدينة القاهرة إلا أن خلافتهم كانت قد أصبحت خلافة صورية ذلك أن سلاطين
المماليك كانوا قد أصبحوا سادة الموقف بحق. وبعد ذلك لم يعد للمسلمين دولة قويّة
توحدهم كما كان الحال فى بداية العهد العبّاسي، الى أن ظهرت الدولة العثمانية على
يد السلطان عثمان الاول، فقد قام خلفاؤه بالاستيلاء على عدد من الدول التي لم يسبق
للمسلمين فتحها، كدول البلقان، ونشر الاسلام فيها، وفي عهد سابع سلاطين هذه الدولة،
محمد الثاني، افتتحت القسطنطينية بعد محاولات عديدة فاشلة خلال الأزمنة السابقة،
وفي سنة 1516 فتح حفيد السلطان سالف الذكر، سليم الاول، بلاد الشام ومصر وقضى على
السلطنة المملوكية وجعل اخر خلفاء بني العبّاس يتنازل له عن الخلافة، فأصبح بنو
عثمان بذلك خلفاء المسلمين طيلة 408 سنوات، وعُرف هذا العصر "بالعصر العثماني"،
وفيه برزت بضع دول اسلامية فى إيران وما ورائها مثل الدولة التيمورية والدولة
الصفوية والدولة الهوتكيانية. وبعد انهيار الدولة العثمانية تفرّق شمل المسلمين
وقامت عدّة دول مستقلة يجمعها رابط اللغة او الثقافة او الاخوّة دون أن تكون موحدة
فعلاً.

اهل السنة والجماعة او "معتقد اهل السنة" او معروفه باختصرها "السُنه" هى أكبر
الطوائف الاسلامية . مصادر التشريع السنى هى القرآن و سنة نبي الاسلام محمد اللى فى
الأحاديث النبوية الصحيحه. مذهب اهل السنة متقسم لفروع مذهبيه على حسب العقيدة زى
الأشاعرة و الماتريدية و الوهابيه (سلفيه) او على حسب الفقه زى مذاهب الائمة
الاربعة . السنه مؤمنين بصحة خلافة الخلفاء الراشدين الاربعه و ب العشره المبشرين
بالجنة و بعدالة و احترام كل الصحابه.

الشيعه هم تانى أكبر مذهب فى الاسلام. حوالى 7.5% من المسلمين شيعه. الشيعه بيأمنو
بإن قبل النبى محمد مايتوفى إختار إبن عمه على بن أبى طالب عشان يبقى الخليفه من
بعده لقيادة الدوله الاسلاميه. المسلمين الشيعه بيعتقدو ان علِى كان الإمام
الأولانى, (زعيم أقرب ل‍له عن الباقيين)و اعتباره ولاده علِى الائمه المرسلين. زى
المسلمين من أتباع المذهب السنى الشيعه بيتبعوا تعاليم القرآن و السُنّه لكن
بيعتقدوا إن الإمام هو بس اللى ليه حق التشريع.

المذاهب الفقهيه يعنى المذاهب القانونيه اللى اختصاصها التشريعات فى المذهب السُنى
هم اربعه، الحنفى و المالكى و الشافعى و الحنبلى. كل بلد اسلامى ممكن ياخد بمذهب
فقهى من المذاهب الاربعه. فى مصر فى عصر الدوله المملوكيه كان بيتاخد بالمذاهب
الاربعه و كان لكل مذهب قاضى و كان القضاه بيتسموا القضاه الاربعه. اما فى المذهب
الشيعى فهم اثنا عشريه و زيدية و مذاهب تانيه

الخوارج كانت حركه فى الايام الأولانيه للاسلام. الحركه دى منقرضه و مالهاش أتباع
النهارده بس مهمة و أثرت فى التاريخ الاسلامى. فى الاول هم وافقو على حق "علِى" فى
الخلافة و بعدين رفضوا الفكره و بعدين اىّدو حق "ابو بكر" و خلفاءهُ. المجموعه
الوحيده اللى لسه موجوده هى "الإباضيه". الإباضيين مش بيعتبرو نفسهم خوارج. معظم
الإباضيين عايشين فى عُمان. و فيه عدد صغير عايش فى الجزاير و تونس و ليبيا و
زانزيبار/زنگبار.

كلمة ”وهابيه“ بيستعملو بدل بعض لوصف نفس الطائفه. هى حركه مذهبيه و سياسيه فى مذهب
اهل السنة و الجماعة اتسمت كده اكمن انها اتنسبت للإمام محمد بن عبد الوهاب اللى
قام بالدعوه و نشرها لكن اتباع المذهب مابيسموش نفسهم وهابيين. ، ظهرت الحركه فى
شبه جزيرة العرب فى القرن التمنتاشر و اتأسست فى ضلها الدوله السعوديه. المذهب
بيقوم على الأخد بصريح الكتاب و السنه و محاربة اللى شايفنه بدع بحيث يكون الدين
لله وحده من غير شريك. المذهب بيقوم على الأخد الصريح بالنص من الكتاب و السنه و
بتتبع فى الفقه المذهب الحنبلى بشكل كامل و بيعتبروا نفسهم انهم الوحدين على المنهج
الإسلامى المظبوط و بقية الناس اما ضالوا عن الطريق الصح و بيتبعوا بدع او كفرة. ،
أكبر انتقاد للحركة دى استخدماها للتكفير و العنف ضد اللى بيخالفهم سواء كانت باقى
طوائف و مدارس مذهب اهل السنة و الجماعة و الطرق الصوفيه او الشيعة او بقية الاديان
التانيه و بيتهموا بالرجعيه و استخدام اتباع الحركة دى الدين فى السياسه عشان
يوصولوا لمصالحهم و تغير ثقافة و سلوك المجتمع اللى بتنتشر فيه

الوهابيه بتعظّم اوى ”ابن تَيميّه“. الوهابيه بتُعتبر نسخه صغيره للسلفيه,‏ بس فيه
مصدر تانى بيوصف الوهابيه ”توجّه جوّا السلفيه“,‏ فيه ناس بتعتبر التوجّه ده
مُحافظ-مُتشدد.‏

القرآنيين اسم إتقال عن تيار إسلامى ظهر فى مصر. إبتدا من وقت حركة الشيخ ”محمد
عبده“ الإصلاحيه سنة 1905 و لقى استجابه بين طبقات المثقفين جوه مصر و برّاها. اسم
قرآنيين طلّعه عليهم فى الاصل اعداء جماعة اهل القرآن, لكن جماعة اهل القرآن شايفين
ان مفيش مشكله فى نسبتهم للقرآن و انه بالعكس تشريف ليهم, و بيسمو نفسهم اهل
القرآن. الاختلاف اللى فى فكر التيار القرآنى هو انهم بيأمنو بالقرأن بس و ما
بياخدوش بـ الأحاديث و الروايات المنسوبة للنبى محمد المعروفه بالسُنه النبويّه.

فى ناس كتير سياسيين وفلاسفة وعلماء واطباء اتكلموا على الاسلام والرسول محمد
بحاجات كتيرة كويسة زي مثلا:

وبعد ما بحث ودقق لاكتر من شخصية زي: لويس باستير – غاندي – كونفوشيوس – الاسكندر
الأكبر – قيصر – هتلر – بوذا – يسوع المسيح – الى اخر الباقين حتى وصل اخيراً الى
النتيجة اللى قال فيها ((لعل أعظم قائد كان على مر العصور هو محمد الذي جمع الاعمال
الثلاثة))

الاسلام اتوجهت له انتقادات كتيره. كان من اوائل اللى انتقدو الاسلام رجال دين
مسيحيين, زى الراهب جون الدمشقى (إتولد تقريباً فى سنة 676). فى فترة العصور
الوسطى, بعض الفلاسفة العرب انتقدو الاسلام بردو زى الشاعر المعرى. الفيلسوف
اليهودى موسى ابن ميمون قارن بين وجهات النظر الاسلامية عن الأخلاق و بين وجهات
النظر اليهودية اللى هو نفسه مؤمن بيها, وقال ان الاسلام مجرد نسخة من الديانات
اليهوديه و المسيحيه مع شوية تغييرات بسيطه اتعملت علشان توافق رغبة محمد فى الشهرة
و سعيهُ لتأسيس دين جديد, و رغبته انه يكون مساوى لناس زى موسى و عيسى (يسوع
المسيح). كتاب اوروپيين فى العصور الوسطى كانو بيعتقدو ان المعتقدات الاسلامية مش
مظبوطه, و حاولو إظهار محمد فى صورة الموسوس من الشيطان. فى القرن التسعتاشر,
المستشرق و الباحث ويليام موير (William Muir) انتقد القرآن بقساوة.

فى العصر الحديث, منتقدى الاسلام بيقولو ان الاسلام مش بيتسامح مع الاراء اللى
بتقول ان الشريعة الاسلاميه ممكن تكون قاسية جدا. خصوصا فى حالات معاقبة المسلمين
اللى بيرفضو او بينتقدو الاراء المتفق عليها فى الاسلام. فيه منتقدين تانيين بيبصو
لحياة محمد الشخصية بطريقه سلبية. و تانيين بيتساءلو عن مدى موثوقية و أصالة القرآن
و مدى صلاحيته لفرض توجيهات أخلاقيه. الاراء دى كمان بتقول ان الستات ممكن يكونو
بيتعرضو لمعاملة وحشه فى ظل الشريعة الاسلامية و تطبيقاتها.

فيه كتّاب اوروپيين ردّو على النوعيه دى من الانتقادات. مونتجومرى وات (Montgomery
Watt), و نورمان دانيال (Norman Daniel) قالو ان بعض الانتقادات اللى وجهها خصوم
الاسلام للاسلام قامت على أساطير قديمه و مجادلات, "كارل ارنست" (Carl Ernst) كتب
ان الإسلاموفوبيا (فوبيا من الاسلام) لعب دور فى خلق الأساطير دى. كمان ان الحروب
الصليبيه بين الاوروپيين الكاتوليك و المسلمين فى العصور الوسطى خلقت جو معادى
ازدهرت فيه الكتابات المعاديه للاسلام. بصفه عامه بيواجه المسلمين فى الوقت الحالى
مشاكل كتيره من أهمها مشاكل التعصب و التطرف الدينى و الإرهاب.

عدد المسلمين فى العالم حسب البلد سنة (2010) ، متقسمة لجدول ,جوة الخانة الأولى
المنطقة الجغرافية للبلد ، والخانة التانية اسم البلد ، والخانة التالتة عدد سكان
البلد (2010) ، والخانة الرابعة نسبة المسلمين فى البلد ، والخانة الخامسة عدد
المسلمين فى البلد المذكوره.



https://arz.wikipedia.org/wiki/%D8%A7%D9%84%D9%85%D8%BA%D8%B1%D8%A8

المغرب، المملكة المغربية، المملكة المغربية الشريفية ، مراكش (فرنساوى: Royaume du
Maroc)‏، هى مملكه كبيره وليها تاريخ عريق فى شمال افريقيا، لغتاها الرسميتين هما:
الامازيغيه و العربيه. بتطل على البحر المتوسط و المحيط الاطلنطى و جبل طارق، و
ليها حدود مع الجزاير و موريتانيا و اسبانيا.

عدد سكان المغرب 33 مليون انسان و مساحتها 175,186 ميل 2‏ ‏(453,730 كم2‏)، و لما
تشمل الصحرا الغربية المتنازع عليها، تزيد مساحة اراضى مملكة المغرب ل 274,460 ميل
2‏ (710,850 كم 2)‏.

اكبر مدينة فى المغرب هى الدار البيضاء (تادّارت تومليلت او كازابلانكا) و العاصمة
السياسية بتاعتها هى الرباط. المغرب فيها ثقافه و فنون عريقه و لعبت الدور الرئيسى
فى حضارة الاندلس و ده انعكس على الشخصيه المغربيه الحديثه المتذوقه للثقافه و
الفن.

المغرب بلد امازیغی عريق موقعه ملتقى للثقافات الاوروبيه و الاسلاميه و الإفريقيه.
اتوالى على حكم المغرب ملوك كبار و دول سابوا اثارات و تحف رائعه ليها طابع مميز.
علاقة المغرب بمصر علاقه قديمه و كويسه بتدل عليها مراسلات سلاطين مصر و ملوك
المغرب ، و حجاج المغرب كانوا بيعدوا على مصر فى روحتهم وجيتهم و كان فيه مجتمع
مغربى عايش فى القاهره و اسكندريه و كان منهم عسكر فى الجيش المصرى و كانت فيه
اسواق للمغاربه و لسه لغاية النهارده موجوده فى القاهره اماكن بإسم المغاربه زى
عطفة المغاربه و زاوية سيف المغربى و عطفة المغربى و درب المغاربه و غيرها.
الدارسين و اهل العلم المغاربه كان ليهم رواق مخصص فى الجامع الازهر فى القاهره
اسمه " رواق المغاربه " غرب صحن الجامع و ليه باب اسمه " باب المغاربه ". من اشهر
المؤرخين المغاربه اللى اتمصروا و عاشوا فى اسكندريه كان النويرى الاسكندرانى اللى
كتب كتاب " الإلمام " المشهور عن وقعة اسكندريه. و من مشاهير الصوفيه اللى ليهم
معزه عند المغاربه و المصريين السيد البدوى اللى اتولد فى مدينة فاس المغربيه و ليه
جامع مشهور بإسمه فى طنطا فيه مقامه و ابو العباس المرسى اللى ليه جامع فى اسكندريه
و غيرهم.

تاريخ المغرب تاريخ قديم و عريق بنا فيها الفنيقيين كذا مركز على سواحلها زى طنجه و
مليله و العرائش. فى القرن الساتت بقت مراكز الفنيقيين تابعه للقرطاجيين و بعدين
اخدها و بقت العاصمه هى مدينة وليلى و فى القرن الخامس استوطنها الوندال و بعدين
اخدها البيزنطيين (533) و العرب (683). و اتأسست امارات مستقله زى "بنو مدرار" فى
سلجماسه. و حصلت فوضى لغاية ما جه "ادريس بن الحسن" و اسس دولة الأدارسه و اتبنت
مدينة فاس و جامع القرويين (859)، و بعدهم جم الفاطميين لغاية ما ضعفت دولتهم و
انفصلت الاجزاء الغربيه و كونت دويلات صغيره.

المرابطين قدرو يوحدو المغرب لأول مرة (1053-1147) و من أهم ملوكهم كان يوسف ابن
تاشفين اللى اسس مدينة مراكش (1062) ، و على بن يوسف اللى فى فترة حكمه قدر
المغاربه يخضعو ملوك الطوائف فى الاندلس، و ظهر الموحدين بزعامة "ابن تومرت" و خلفه
"عبد المؤمن على" (1130) اللى اخد مدينة فاس (1145) و قضى على المرابطين و خلفه
ابنه "يوسف بن عبد المؤمن" (1163) اللى وحد الاندلس و المغرب و انتصر ابنه "يعقوب
المنصور" على الاسبان فى معركة الاراك سنة 1195. المغاربه عملوا جهد كبير للمحافظه
على الأندلس و خاضوا حروب كبيره لكن اللاتين اتحدوا ضدهم و شنوا عليهم حروب صليبيه
ضخمه كانت جزء من الحروب الصليبيه على مصر و الشرق كان صعب الصمود قدامها بسبب كبر
حجم الجيوش المهاجمه و بسبب الخلافات اللى حصلت مابين ملوك الأندلس اللى اتعرفوا بـ
ملوك الطوائف.

الرحاله "ابن بطوطه" صاحب الكتاب المشهور "تحفة النظار فى غرائب الأمصار و عجائب
الأسفار" عاش فى عصر دولة المرينيين و بيعتبر من اشهر المغاربه و زار مصر فى عهد
السلطان الناصر محمد بن قلاوون و انبهر بيها و وصفها بإنها ام البلاد.

بعد المرينيين حكم الوطاسيين (1470) و فى عصرهم احتل الاسبان و البرتغاليين مدينة
سبته و طنجه و مليله و غيرها من مدن السواحل ، و بعد المرينيين اسس "محمد القائم
بأمر الله" دولة الاشراف السعديين (1510-1659) و خلفه السلطان احمد الرابع و عمل
نهضه اقتصاديه كبيره و انتصر ع البرتغاليين فى معركة وادى المخازن (القصر الكبير)
سنة 1578.

فى القرنين السبعتاشر و التمنتاشر انتشرت القرصنه على السواحل و بقت للقراصنه مراكز
على البر المغربى و ابتدى الاوروبيين يطمعو فى المغرب، لكن الدول الاوروبيه اتفقو
فى مؤتمر مدريد سنة 1880 على انهم يحافظو على استقلالها و انتهاج سياسة الباب
المفتوح فى التجاره، لكن حصلت خلافات بينهم، و على الرغم من إن فرنسا و انجلترا
عملو الاتفاق الودى سنة 1904 لكن فضل الخلاف قايم بينهم، و فى الاخر اتوصلت الدول
الكبرى فى مؤتمر الجزيره الخضرا سنة 1906 للسماح لفرنسا و اسبانيا بحط قوات بوليسيه
تحت اشراف فرنساوى اسبانى، و فى اواخر سنة 1911 غزتها الجيوش الفرنساويه و
الاسبانيه و نزل الاسبان على ساحل المغرب الشمالى و زحف الفرنساويه على مدينة فاس،
و فى 30 مارس 1912 فرض الفرنساويه و الاسبان حمايتهم ع المغرب و اتقسمت مراكش
لمنطقتين واحده فرنساويه و التانيه اسبانيه و عملو طنجه منطقه دوليه.

ثار المغاربه و قاومو و كانت ثورة الريف سنة 1921 بقيادة الامير "عبد الكريم
الخطابى" من اشهر الثورات دى. و وقت الحرب العالميه التانيه نزلت قوات انجليزيه و
امريكيه و احتلت المغرب. و كان السلطان محمد الخامس (او سيدى محمد بن يوسف) بيناصر
الحركه الوطنيه المغربيه و بيشجعها فنفته فرنسا سنة 1952 لكن اضطرت بعد سنتين ترجعه
لعرشه و اعترفت بإستقلال المغرب و وحدته فى مارس 1956 و عملت اسبانيا زيها فى ابريل
من نفس السنه، و اعلنت الدول الغاء منطقة طنجه الدوليه فرجعت تانى للمغرب و انضم
المغرب للأمم المتحده (1956).

على طريق الإصلاح و التحديث أعلن الملك محمد السادس فى 18 يونيه 2011 عن عمل
استفتاء شعبى لتغيير الدستور بمواد تحد من صلاحيات الملك و إقامة نظام ملكى برلمانى
و توسيع سلطات الوزير الاول المغربى اللى حايكون رئيس الحكومه ، و تغييرات تعزز
مكانة الست المغربيه و المساواه بين الست و الراجل فى الحقوق و الحريات المدنيه و
السياسيه و الاقتصاديه و الاجتماعيه و الثقافيه و البيئيه ، و الاعتراف باللغه
الامازيغيه كلغه رسميه فى المغرب.



https://arz.wikipedia.org/wiki/%D8%A7%D9%84%D8%AF%D9%88%D9%84%D9%87_%D8%A7%D9%84%D9%81%D8%A7%D8%B7%D9%85%D9%8A%D9%87_%D9%81%D9%89_%D9%85%D8%B5%D8%B1

الدوله الفاطميه فى مصر هى دوله اسسها الفاطميين فى مصر سنة 969. الفاطميين كانو
اسره شيعيه اسست دوله فى تونس سنة 909 و بعدين نقلوها لمصر واستقلو بيها عن الدوله
العباسيه. شمل ملكهم اللى دام من سنة 909 ل 1171 المغرب و مصر و الشام و سيسيليا.
بعد الخلفا الاربعه الاولانيين فى غرب مصر انتقلت الخلافه لمصر سنة 969 و اتبنت
القاهره اللى بقت مقر حكمهم و عاصمة ملكهم.

شاف العصر الفاطمى طرد العرب من سيسيليا عل ايد النورمان (1091) و نشوب الحروب
الصليبيه (1096) و سقوط بيت المقدس (1099) و مدن على ساحل الشام فى ايد الصليبيين.

العباسيين فى المشرق و الامويين فى الاندلس و الاتنين سنه كانو بيعادو الفاطميين
الشيعه و شنو عليهم حملات پروپاجاندا جامده ، و اصدر الخليفه العباسى بيانين شكك
فيهم فى اصل الفاطميين و نعتهم بألفاظ وحشه و من ضمن اللى قاله فيهم ان الفاطميين :
" ادعياء خوارج لا نسب لهم فى ولد على بن أبى طالب .. وإنما هم كفار فساق زنادقه
ملحدون معطلون ، و للاسلام جاحدون ، و لمذهب الثنويه و المجوسية معتقدون " .
المؤرخين العرب فى المشرق فى الشام و العراق كانو بطبيعة الحال منحازين للعباسيين و
عشان كده كتاباتهم كانت معاديه للفاطميين بعكس المؤرخين المصريين اللى كتبو بحياديه
و موضوعيه كبيره بتحسب ليهم و بتظهر تفوقهم كمؤرخين على المؤرخين العرب. فى العصر
الحديث استمرت حملات التشويه اللى باين انها خدت صوره مذهبيه نتيجه للصراعات
المذهبيه و الاثنيه الدايره فى بلاد العرب فى المشرق. عميد المؤرخين المصريين تقى
الدين المقريزى اشار للنقطه دى فى كتابه " اتعاظ الحنفا بأخبار الائمة الفاطميين
الخلفا " و كتب : " ووجد بنو العباس السبيل الى الغض منهم ( يعنى الفاطميين ) لما
مكنوا من البغض فيهم وقاسوه من الألم بأخذهم ما كان بأيديهم من ممالك القيروان
وديار مصر والشام والحجاز واليمن وبغداد ايضاً، فنفوهم عن الانتساب الى على بن ابى
طالب، بل قالو إنما هم من أولاد اليهود، وتناولت الألسنة ذلك، فملئوا به كتب
الأخبار ". وحذر من عملية تزييف التاريخ و تحريفه اللى عملها المؤرخين العرب فى حق
الفاطميين بقوله : " فتفطن، رحمك الله، الى أسرار الوجود، وميز الأخبار كتمييزك
الجيد من النقود، تعثر إن سلمت من الهوى بالصواب. ومما يدلك على كثرة الحمل عليهم (
يعنى الفاطميين ) أن الأخبار الشنيعة، لاسيما التى فيها اخراجهم من ملة الاسلام، لا
تكاد تجدها إلا فى كتب المشارقة من البغداديين و الشاميين ، كالمنتظم لابن الجوزى،
و الكامل لابن الأثير، وتاريخ حلب لابن أبى طى، وتاريخ العماد لابن كثير، وكتاب ابن
واصل الحموى، وكتاب ابن شداد، وكتاب العماد الأصفهانى، ونحو هؤلاء. اما كتب
المصريين الذين اعتنو بتدوين أخبارها فلا تكاد تجد فى شىء منها ذلك ألبتة. فحكم
العقل، واهزم جيش الهوى، وأعط كل ذى حق حقه. " .

هدف العلويين الاساسى كان دايماً تكوين خلافه جديده تقضى ع الخلافه العباسيه السنيه
و ورث ملكها فى المنطقه الاسلاميه. الفاطميين نجحو فى حط حجر الاساس لدولتهم فى
المغرب و كان عليهم السعى لتحقيق هدفهم الكبير و هو القضاء ع الدوله العباسيه. مصر
كانت اول جزء من املاك العباسيين جنب الدوله الفاطميه من ناحية الشرق. مصر كانت حلم
الفاطميين من اللحظه الاولى لتكوين دولتهم ، مش بس اكمنها جزء من الدوله العباسيه
لكن كمان بسبب مكانتها التاريخيه و موقعها المهم و امكانيتها الاقتصاديه و السكانيه
و العسكريه اللى بيدو للى بيحكمها قيمه و قدرات ما تتعوضش بأى مكان تانى فى شرق و
جنوب البحر المتوسط. القائم بأمر الله ابن المهدى كان مدرك ان من غير مصر دولتهم
مالهاش قيمه كبيره فقال فى الخصوص ده، مشبه الدنيا بالطاير : " والله لا أزال حتى
أملك صدر الطائر و رأسه إن قدرت ، وإلا اهلك دونه " ، و بيوصف المقريزى حرقة القائم
بأمر الله على فشله فى اخد مصر بقوله : " وكابد على ديار مصر من الحروب أهوالاً ،
ومات ولم يظفر بها، وأوصى ابنه المنصور بما كان فى عزمه " .

حاول الفاطميين الاستيلاء على مصر مرتين فى عهد خليفتهم الاول المهدى ابو محمد لكن
فشلو و حاولو مره تالته فى عهد ابنه القائم بأمر الله لكن برضه فشلو. محاولتهم فى
عهد رابع خلفائهم المعز لدين الله نجحت.

مصر فى الفتره دى كانت دوله تقريباً مستقله تحت حكم الدوله الإخشيديه و سيادياً بس
تحت الخلافه العباسيه. العباسيين و الاخشيديين كانو فى الفتره دى بيعانو هما
الاتنين من حالة ضعف و تدهور. العباسيين من العصر العباسى التانى بقو نفسهم تحت
سيطرة الترك اللى بقو الحكام الفعليين و الخلفا كانو مجرد خيالات ضل بيحركهم الترك.
ضعف العباسيين ده ادى فرصه لظهور حركات تمرد و ثورات زى ثورة الزنج اللى قامت فى
اقليم البصره و استمر خمستاشر سنه ، و ثورة القرامطه اللى دخلو الجزيره العربيه و
اخدو الحجر الاسود من مكه و فضل معاهم اتنين و عشرين سنه و ما قدرش الخليفه العباسى
يسترده الا بعد ما دفع لهم مبلغ ضخم . و مع الثورات و التمردات دى اطراف
الامبراطوريه العباسيه كانت عماله تتاكل عن طريق حركات انفصاليه و قيام دول مستقله
زى الدول الصفاريه و السامانيه و الطاهريه فى الشرق و الدوله الطولونيه و الدوله
الاخشيديه فى الغرب. و حتى فى قلب الدوله العباسيه نفسها فى العراق قامت دول مستقله
زى الدوله الحمدانيه فى نواحى الموصل و حلب و حاولو ياخدو بغداد نفسها ، و فى
العاصمة بغداد قامت الدوله البويهيه و سيطرت على الخلافه بالكامل و هى اللى كانت
بتعين و تعزل الخلفا على هواها.

فى مصر الدوله الاخشيديه كانت فى ضعف و تدهور من وقت وفاة محمد بن طغج الاخشيد و
صحيح قدر كافور الاخشيدى انه يخمد الثورات و ينتصر ع الحمدانيين لكن الدوله كانت
بتعانى و احوالها الاقتصاديه كانت تعبانه جداً. وبعد ما اتوفى كافور انهارت الاحوال
و قامت صراعات و ارتفعت الاسعار و بقت حالة الناس كرب و مش عارفين يعملو ايه و
القرامطه بقو بيهددو حدود مصر الشرقيه ، و فى الظروف دى فيه كتبو جوابات للمعز لدين
الله الفاطمى انه ييجى يصلح الحال .

اختار المعز لدين الله قائده اللى فتح المغرب الاقصى جوهر الصقلى عشان يقود جيش
الغزو الفاطمى الرايح على مصر فخرج الجيش بقيادة جوهر فى 6 مارس 969م (14 ربيع
التانى سنة 358هـ) و هو فى السكه لمصر حفر ابيار مايه و عمل استراحات فى السكه عشان
عسكره يرتاح. وصل جوهر الصقلى اسكندريه و دخلها من غير ما تحصل معارك او صدامات ، و
خرج وفد من اعيان مصر من الفسطاط عشان يقابل جوهر و يطلب الامان و وافق جوهر و
اتعقدت اتفاقيه فيها ست بنود هى :

رضى عامة المصريين بالاتفاقيه و انقسم العسكر على نفسهم ، لكن الاخشيديه و
الكافوريه كانو عايزين يحاربو فخرجو و اتحصنو فى الجزيره فى النيل ، لكن بسبب
تفككهم و انعدام القياده القويه اتغلبو من اول مواجهه مع جيش جوهر. و بعد تجديد
الاتفاقيه دخل جوهر الصقلى الفسطاط على راس جيشه و قعد فى حته اسمها مناخه اللى
كانت مكان القاهره بتاعة دلوقتى.

موقع القاهره قبل كده كان خلا بيعدى فيه الناس و هما رايحين من الفسطاط لعين شمس و
لما وصل جوهر الصقلى ما كانش فيها غير حته مزروعه معروفه بإسم " البستان الكافورى "
و دير للمسيحيين اسمه " دير العظام " و مبنى اسمه " قصر الشوك ". قصة دور المنجمين
و الغراب فى تسمية المدينه بالقاهره مجرد قصه خرافيه و دليل كده ان جوهر بعد ما حط
حجر الاساس سماها الاول " المنصوريه " جايز نسبه للمنصور ابو ولى نعمته المعز لدين
الله عشان يفرحه ، او كان على اسم مدينة المنصوريه اللى بناها الفاطميين جنب
القيروان و دليل كده انه سمى بابين من ابواب القاهره بباب زويله و باب الفتوح و دول
اسامى ببان فى المنصوريه فى المغرب. لكن لما جه المعز لدين مصر هو اللى سماها "
القاهره " و هو الاسم اللى اختاره و هو لسه فى المغرب كتفاؤل بإنها حا تقهر الدنيا
.

القاهره وقت تأسيسها كانت صغيره و بيقول على مبارك ان كل جنب من جوانبها الاربعه
كان 1200 متر و ان مساحتها كانت 340 فدان و القصر اللى بناه جوهر كان على خمس
المساحه دى يعنى كان 70 فدان و بستان كافور كان 30 فدان و ميدان عرض العسكر كان 35
فدان و الباقى اللى كان 200 فدان كان لمعسكرات العساكر.

حكم جوهر الصقلى مصر اربع سنين و اخضع الحجاز و الشام و بعد ما كمل تأسيس القاهره و
بنا القصر الكبير و الجامع الازهر بعت للمعز لدين الله فى المنصوريه عشان ييجى مصر
فطلع من المنصوريه و دخل القاهره فى 9 يونيه سنة 973م و نزل فى القصر الكبير.

فى البدايه الازهر كانت صفته دينيه زى المساجد الجامعه التانيه لكن بعد شويه اخد
صفه علميه تعليميه ، و ده حصل من وقت ماالفاطميين قررو نشر مذهبهم عن طريق دروس
بتتدرس فى حلقاته و فضلت الصفه التعليميه للازهر سايده طول العصر الفاطمى .

القسم الاولانى مدته حوالى ميت سنه بينتهى فى النص الاول من حكم الخليفه المستنصر
تقريباً. الفتره دى بذل فيها الخلفا الفاطميين جهد كبير لتنظيم شئون مصر الداخليه و
فيها انتشر الامن و اتحطت النظم الاداريه و نمت الزراعه و نهضت التجاره الداخليه
واتشجعت الاداب و العلوم و الفنون و اتكون جيش قوى و اسطول بحرى متين .

اول خلفا الفاطميه فى مصر كان المعز لدين الله، اتولد فى المهديه فى تونس و حكم مصر
لمدة تلت سنين من 972م/362هـ لغاية وفاته سنة 975م/365هـ. المعز ركز جهوده على
تنظيم مركز حكمه الجديد فإهتم اول حاجه بالشئون الماليه لإن مصر وقتها كانت خارجه
من حاله اقتصاديه وحشه جداً و منع المعز الاعلان فى الشوارع عن زيادة النيل و امر
ان اخبار الفيضان لازم تتكتب له الاول و لقائده جوهر و بعدين يعلن الزياده على
الناس و يتم الاحتفال بوفاء النيل و ادا ادارة الشئون الماليه لاتنين من امهر
المديرين اياميها هما يعقوب بن كلس اليهودى و عسلوج بن الحسن فأدو واجبهم على احسن
وجه و زادت ايرادات مصر زياده كبيره فى وقت قصير. و سك المعز فلوس مصريه جديده
عليها اسمه و فضل التعامل بالدينار المعزى عن الدينار العباسى كتأكيد على استقلالية
مصر الاقتصاديه عن الدوله العباسيه فقلت قيمة الدينار العباسى و شويه شويه اختفى من
السوق. و فى عهد المعز زاد خطر القرامطه و هددو مصر من البر و البحر و وصلت مراكبهم
تنيس لكن الاهالى اتصدو ليهم و غلبوهم و اسرو منهم اعداد كبيره و للسبب ده اهتم
المعز بالجيش و ضم ليه عناصر سودانيه و تركيه وكبر الاسطول البحرى و بنى ورشه جديده
لصناعة السفن فى المقس ( مينا القاهره ) و صنعت الورشه فى وقت قصير 600 مركب حربى
وصفها المقريزى بقوله : " لم ير مثلها فيما تقدم كبراً ووثاقة وحسناً ".

بعد المعز حكم ابنه العزيز بالله و كان راجل سمح و شجاع اهتم بالتوسع الخارجى و فى
عهده امتدت الدوله المصريه من المحيط الاطلسى فى الغرب للخليج الفارسى فى الشرق و
من اقصى الشام فى الشمال لليمن و بلاد النوبه فى الجنوب و سيطر على حمص و حماه و
شيرزو اتخطب ليه فى جوامع الموصل و اليمن و كش منه الامبراطور البيزنطى و خطب وده و
بعتله هدايا و وفود بتطلب الهدنه. فى عهد العزيز بالله وصلت مصر الذروه و بقت ليها
امبراطوريه واسعه و بكده فاقت الخلافه العباسيه فى القوه و السعه و بقت اكبر دوله
فى الشرق الاوسط من غير منازع. فى نفس الوقت العزيز بالله عينه كانت على الخلافه
الامويه السنيه فى الاندلس و بعت جواب يهدد فيه خليفة الاندلس فرد عليه الاخير
بجمله مشهوره بتقول : " اما بعد، فقد عرفتنا فهجوتنا، لو عرفناك اجبناك " و كان
بيقصد بكده نسب الفاطميين اللى كان العباسيين و الامويين بيشككو فيه و مدورين دعايه
مغرضه بخصوصه.

مصر اتغنت فى عهد العزيز بالله و عاش الناس فى رفاهيه و هو كمان كان مرفه و بنى
لنفسه قصر جديد قصاد القصر الكبير اتعرف بإسم القصر الغربى كتمييز ليه و بقى القصر
الكبير بيتسمى القصر الشرقى ، و بدأ فى بنا جامع كبير لكن اتوفى قبل ما يخلص فكمل
بناه ابنه الحاكم بأمر الله.

اتعرف العزيز بأخلاقه الكويسه تجاه المسيحيين و اليهود و سابهم يعبدو و يبنو كنايس
و معابد بحريه و هو نفسه اتجوز ست مسيحيه روسيه خلف منها ابنه الحاكم بأمر الله و
عين اخين ليها بطاركه ملكانيين فى اسكندريه و اورشليم و كان من وزراءه عيسى بن
نسطورس المسيحى و يعقوب بن كلس اليهودى.

حكم العزيز بالله مصر لمدة واحد و عشرين سنه و ساب مصر قويه و غنيه و اكبر دوله فى
الشرق الاوسط و مسك الحكم بعده ابنه الحاكم بأمر الله اللى ظهر فى التاريخ كشخصيه
غريبه متناقضه و فى عهده ظهرت بوادر مهدت لضعف الدوله الفاطميه فهدم كنيسة القبر
المقدس فى اورشليم و ده كان سبب من اسباب اشتداد عداوة البيزنطيين و اللاتين
للمسلمين و استعملوه فى الترويج للحروب الصليبيه و جرأ الخلافتين السنيتين العباسيه
و الامويه على مهاجمة الدوله الفاطميه و محاولة القضاء عليها. العباسيين ماكانتش
عندهم قوه تمكنهم من تدبير هجوم عسكرى لكن استخدمو سلاح الپروپاجاندا ( الدعايه ) و
كان من ضمن اللى عمله الخليفه العباسى انه جمع علما بغداد و قضاتها و كتب محضر طعن
فيه فى النسب الفاطمى و اعلن فيه ان الحاكم بأمر الله و اسلافه " ادعياء خوارج لا
نسب لهم فى ولد على بن أبى طالب .. وإنما هم كفار فساق زنادقه ملحدون معطلون ، و
للاسلام جاحدون ، و لمذهب الثنويه و المجوسية معتقدون " و مضى على المحضر ده العلما
و القضاه و اتبعتت منه نسخ لنواحى المنطقه الاسلاميه وكان للموضوع صدى جامد.
المؤرخين المصريين ( السنه ) بوجه عام ما دخلوش فى المهاترات و الجدل السنى العباسى
و كتبو بموضوعيه و ما اتعمدوش تشويه صورة الفاطميين و ما دوروش اسطوانات الشتيمه و
الاساءه زى المؤرخين فى المشرق ، و لا حتى عملو كده بعد نهاية العصر الفاطمى.

الخلافه الامويه فى الاندلس كان هجومها اخطر. ففى الصحرا الغربيه ظهر راجل اسمه ابو
ركوة ادعى انه بينتسب لبنى اميه و جمع جيش كبير و هاجم حدود مصر الغربيه بتأييد من
امويين الاندلس و انضم ليه عربان بنى قره من البحيره و زاد خطر ابوه رقوه فبعت له
الحاكم بأمر الله جيش لكن الجيش اتغلب فبعتله جيش تانى قدر يغلبه و هرب ابو ركوه ع
الصعيد و اتبعه الجيش و انتهى الموضوع بالقبض عليه فى النوبه و اتبعت على القاهره و
اتعدم.

بعد الحاكم بأمر الله حكم ابنه الظاهر لإعزاز دين الله تحت وصاية عمته ست الملك و
ده كان عيل صغير عنده ستاشر سنه فبقى الحكم فى ايد عمته هى و رجالة الدوله. الظاهر
حلل كل اللى حرمه ابوه و حتى شرب الخمره ، و قدر انه يحسن العلاقات بين مصر و
الامبراطوريه البيزنطيه بعد ما كانت اتدهورت جداً فى عهد ابوه ، و اتعملت هدنه كان
من اهم بنودها ان الامبراطور البيزنطى يفتح جامع القسطنطينيه و يعين فيه مؤذن و
يتخطب فيه للظاهر و ان الظاهر يصلح التخريب اللى عمله ابوه فى كنيسة القيامه فى بيت
المقدس.

فى النص التانى من حكم الدوله الفاطميه نخر الضعف فى جسمها و نشبت صراعات. البزورى
وزير المستنصر اتخانق مع المعز بن باديس نايب الفاطميين فى المغرب و اتطور الموضوع
لغاية ما بدل الاخير الخطبه للفاطميين فى المغرب بخطبه للعباسيين. وفى سنة
1065م/457هـ شح فيضان النيل و اتدهورت احوال مصر الاقتصاديه لمدة سبع سنين و بيقول
المقريزى اللى سمى الازمه " الشدة العظمى " ان ضعف السلطنه و اختلال احوال المملكه
و استمرار تمرد العربان و قلة ماية النيل كانو من اسباب التدهور ده. نتيجه لقلة
الزرع و الغلا اللى عم مصر ماقدتش مصر تبعت الغلال و الاكل للحجاز فانقطعت الخطبه
للمستنصر فى مكه و المدينه و اتخطب للخليفه العباسى من 1069م/462هـ ل 1076م/469هـ.
و فى سنة 1091م دخل النورمان سيسيليا ( صقليه ) بقيادة روبرت جويسكارد و اخوه روجر
الاول و استولو عليها و طردو المسلمين و بكده خرجت سيسيليا كمان من ايد الفاطميين.

اتفاقمت الاحوال بشكل خطير و اضطر المستنصر انه يجيب بدر الجمالى والى عكا اللى كان
راجل ارمنلى عشان يشوف حل. لما راح بدر الجمالى مصر مسك كل حاجه فى البلد و من
ساعتها اتبددت سلطة الخليفه و بدأ عهد سيطرة الوزرا. قبل كده كانو الوزرا موظفين
مدنيين لكن بدر الجمالى كان راجل عسكرى و اتلقب بـ " السيد الاجل امير الجيوش و من
ساعتها ، فى النص التانى من العصر الفاطمى ، بقو الوزرا عسكريين. بعد بدر الجمالى
ابنه شاهنشاه اتولى الوزاره و زاد على لقبه لقب جديد هو " الافضل " و ده بقى كمان
لقب الوزرا اللى جم بعده. و من عهد الخليفه الحافظ لدين الله بقى الوزير بيتلقب
كمان بلقب " الملك " فبقى لقبه " السيد الاجل الملك الافضل ". الوزير فى الجزء
التانى من عصر الدوله الفاطميه بقى الراجل الاول اللى فى ايده كل حاجه و بقى بيسكن
فى سرايا خاصه بيه اسمه " دار الوزارة الكبرى ". بدر الجمالى ضاف عنصر جديد للجيش و
هما الارمن فبقى الجيش بيتكون من عناصر مختلفه و اتسبب ده فى صراعات بين العسكر و
الحصيله كانت ضعف الجيش الفاطمى.

لما اتوفى المستنصر بالله حصل خلاف بخصوص توريث العرش. ابنه الكبير نزار قال ان من
حقه انه يحكم لإن الوصيه ليه لكن الوزير شاهنشاه قال ان الوصيه للابن الصغير ابو
القاسم احمد و نصب الاخير بإسم المستعلى بالله. علاقة الوزير شاهنشاه بنزار كانت
وحشه و ابعاد نزار و تولية المستعلى بيعتبر انقلاب سياسى واضح عمله الوزير شاهنشاه
عشان يحافظ على نفوذه. من الوقت ده انقسم الاسماعيليه على فرقتين : الاسماعيليه
المستعليه اتباع الخلافه الفاطميه فى مصر ، و الاسماعيليه النزاريه ( اتباع نزار )
و دول اللى استقرو فى قلعة آلموت و بعدين فى الشام و اتعرفو تاريخياً بإسم
الحشاشين.النزاريين كانو اعدى اعداء فاطمية مصر و انتهزو كل فرصه لأذيتهم.

بعد قتل الخليفه الآمر على ايد عملا نزار الحشاشين سنة 1130م مرت الخلافه الفاطميه
بأزمه كبيره كانت حاتقضى عليها. " الطيب " اللى شكك مؤرخين سنيين فى وجوده اختفى
بعد قتل ابوه و اتنقلت السلطه الفعليه لراجلين من الجيش هما " هزار الملوك " و "
برغش " و اختارو عبد المجيد ابن عم الآمر عشان يحكم اسمياً فإتنصب و اتلقب بـ "
الحافظ لدين الله " ، و اختار الحافظ " هزار الملوك " عشان يكون وزيره لكن الوضع ده
ماكملش غير نص يوم لإن برغش حرض قائد اسمه ابو العلى احمد بن الافضل شاهنشاه ( لقبه
كتيفات ) ، و ثار القائد ده و ثار الجيش معاه و اتقبض على هزار الملوك و اتقتل ، و
بقى " كتيفات " هو الوزير. اول حاجه عملها كتيفات هى انه قبض على الخليفه الحافظ و
سجنه و استولى على كل حاجه فى القصر و بقى هو الحاكم من غير منازع. ده كان انقلاب
جديد و برضه واضح و كان ممكن هو كمان يقضى ع الدوله الفاطميه. كتيفات ماكانش مذهبه
اسماعيلى لكن كان إمامى فبدأ يعمل حاجات كتيره بنية القضاء على المذهب الاسماعيلى.
بيقول المقريزى ان ابو على : " كان امامياً متشدداً، فالتفت عليه الإمامية ولعبو به
حتى أظهر المذهب الإمامى ". من الحاجات اللى عملها كتيفات امه شال اسم اسماعيل بن
جعفر الصادق اللى بتتنسب ليه الاسماعيليه و اسم الحافظ لدين الله من الخطبه و ألغى
الأذان الاسماعيلى و سك دنانير جديده بإسم الامام المنتظر.

بره مصر الاحوال كمان اتدهورت فى عهد المستعلى بالله بظهور عدويين جداد هما الترك
السلاجقه فى الشام اللى استولو على دمشق و مناطق داخليه فى الشام و خطبو للخليفه
العباسى ، و ظهور الجيوش الصليبيه اللى استولت على انطاكيا و وقع بيت المقدس فى
ايدهم سنة 1299م و معاه الساحل و ما فضلش فى ايد الفاطميين غير عسقلان. و فى عهد
الآمر بأحكام الله استولى الصليبيين على مدن شاميه اكتر ، من اهمها طرابلس و بانياس
و صور. و فى عهد الحافظ لدين الله قطع الصليحيين الخطبه ليه فى اليمن و خطبو للطيب.
بكده اتجمعت كل العوامل للقضاء على الدوله الفاطميه و ما فضلش غير القشه اللى تقصم
ضهر البعير و دى كانت قشة صلاح الدين الايوبى.

الشام اللى انسلخت من الدوله الفاطميه بقت خاضعه لقوتين : نور الدين محمود ابن زنكى
و الصليبيين. جوه مصر قام صراع على منصب الوزير بين شاور وزير العاضد لدين الله و
ضرغام ( صاحب الباب ) و انتهى الصراع بإنتصار ضرغام و هروب شاور و استولى ضرغام على
مركز الوزاره و لقب نفسه " الملك المنصور ". شاور راح لنور الدين محمود و طلب منه
يبعت جيش معاه على مصر عشان يسترد منصبه مقابل تلت ايرادات مصر و ولاءه ليه فبعت
نور الدين مع شاور جيش بيقوده اسد الدين شيركوه و معاه ابن اخوه يوسف صلاح الدين
فلما شاف ضرغام انه فى خطر استعان بمملكة بيت المقدس. بكده ، زى ما بيقول المقريزى
، اختلت الدوله الفاطميه و ضعفت و انقسم الامرا على بعضهم و ده غير الامرا الكبار
اللى اتقتلوا فى الاضطرابات و الصراعات. لما وصلت قوات بيت المقدس مصر و دخلوا
فاقوس طلع لهم همام اخو ضرغام و حاربهم لكن غلبوه و استولى على نقط فى سور حصن
بلبيس لكن اتصدى ليهم هناك فخرجوا من مصر و اخدوا معاهم اعداد من الأسرى كان من
ضمنهم امرا كبار ، و بعت الصليبيين رسل لضرغام طلبوا عقد هدنه مقابل فلوس فماطلهم
ضرغام.

وصل شاور مصر مع جيش شيركوه اللى كان بيتكون من الأتراك وطمن شاور شيركوه ان الامرا
المصراويه فى صفه و وعدوه بالانضمام ليه ، فخرج همام بالعسكر و قامت معركه اتجرح
فيها همام ولما بص على جيشه لقى كل عساكره سابوه و انسحبوا على بلبيس. المصريين
ماكانوش بيحبوا ضرغام بسبب اخده فلوس اليتامى و قتله للامرا و غيرهم و لما شافوه
عاجز عن مواجهة شاور مالوا لصف شاور ، و لما لقى الخليفه العاضد ان ضرغام بقى فى
موقف ضعيف طلب من العسكر انهم ما يهاجموش شاور من فوق الاسوار. انتهى الموضوع بتخلى
الكل عن ضرغام و ما فضلش معاه غير 500 فارس فراح على قصر الخليفه و نادى و هو
بيعيط : " يا مولانا كلمنى ، يا مولانا ورينى وشك الكريم ، يا مولانا بحرمة أجدادك
على الله "، لكن ما حدش رد عليه فمشى و ما فضلش وياه غير تلاتين فارس. و بعت شاور
للخليفه بطلب انه يدخل القاهره فسمح له بالدخول و جرى ضرغام و الناس قعدت تشتمه
لغاية ما جماعه من فريق شاور قتلوه هو و أخواته ناصر الدين و همام . بإنتصار شاور
على ضرغام رجع شاور للوزاره لكن ما عملش اللى وعد بيه نور الدين محمود فى موضوع
الفلوس و طلب من شيركوه انه يطلع من مصر لكن شيركو ماطلعش و عسكر بالجيش عند مدينة
بلبيس فراح شاور مستعين بـ اميريك ( عمورى ) الملك الصليبى حاكم مملكة بيت المقدس
فلم جيشه و راح هو كمان على مصر (1164م) ، و انتهى الموضوع بإن شيركوه و ايمريك
اتفقو على انهم هما الاتنين ينسحبو من مصر فى وقت واحد فانسحبو لكن فضلو يروحو و
ييجو لغاية ما قدر صلاح الدين و جرديك انهم يغرروا بشاور ويخطفوه فى القرافه و سلمه
صلاح الدين لعمه شيركوه اللى قتله بموافقة العاضد . بعد قتل شاور اتعين اسد الدين
شيركوه وزير للعاضد لكن اتوفى بعد شهرين فإختار العاضد يوسف صلاح الدين انه يبقى
وزيره. موقف صلاج الدين كان غريب لإنه كان وزير الدوله الفاطميه و فى نفس الوقت كان
قائد جيش نور الدين محمود. نور الدين انتهز الفرصه و طلب من صلاح الدين انه يقضى
على الدوله الفاطميه و يخطب للخليفه العباسى. بعد الحاح وصل لحد الامر من نور الدين
محمود بدأ صلاح الدين يعمل تغييرات تمهد له الطريق فأبعد القواد الفاطميين عن
القاهره و استولى على اقطاعاتهم و اداها لقواده هو ، و فتح مدارس بتدرس و بتروج
للمذهب السنى و تحارب المذهب الشيعى كان اولها " المدرسه الناصريه " اللى فتحها فى
الفسطاط لتدريس المذهب الشافعى و تبعها بمدرسه بتدرس المذهب المالكى و قلده رجال
الدوله و ناس من عيلته و انتشرت المدار السنيه و اختفى المذهب الاسماعيلى. و بعد ما
حس صلاح الدين انه ممكن يقطع الخطبه للخليفه العاضد استشار قواده و كتجربه اتطوع
واحد بقطع الخطبه فى جامع فعمل خطبة الجمعه فى اول سبتمبر 1171م/ محرم 567هـ و بدل
ما يدعى للخليفه العاضد دعا للخليفه العباسى المستضىء بنور الله ، و لما ما جاش رد
فعل و ماحدش اهتم امر صلاح الدين بتعميم الخطبه للخليفه العباسى فى جوامع الفسطاط و
القاهره تانى يوم جمعه فحصل و الخليفه العاضد اخر الخلفا الفاطميين كان وقتها عيان
و لما سمع باللى حصل زاد عياه و اتوفى.



https://arz.wikipedia.org/wiki/%D8%A7%D9%84%D9%85%D9%85%D9%84%D9%83%D9%87_%D8%A7%D9%84%D9%85%D8%AA%D8%AD%D8%AF%D9%87

المملكه المتحده لبريطانيا العظمى وإيرلندا الشماليه, او بإختصار المملكه المتحده
هيا دوله سايده بتجمع شعوب إنجلترا و اسكتلندا وويلز (بريطانيا العظمى) وايرلاندا
الشماليه موجوده فى شمال غرب القاره الأوروبيه، بيحوّطها بحر الشمال و القنال
الإنجليزى والمحيط الاطلنطى. أكبر جزر المملكه المتحده هى بريطانيا العظمى و بترتبط
بفرنسا عن طريق نفق بحر المانش.

المملكه المتحده دوله اتحاديه بتتكوّن من اربع دول: إنجلترا ، و ايرلاندا الشماليه
و اسكتلندا و ويلز. و بيحكمهم نظام برلمانى و مقر الحكومه فى لندن.

المملكه المتحده إتشكلت فى الاول لما ملوك إنجلترا قدرو يحكمو ويلز و سنة 1603 لما
ورث جيمس السادس ملك اسكتلندا عرش مملكة إنجلترا و ايرلندا فبقت إنجلترا و إسكتلندا
و ويلز و ايرلندا تحت حكمه

المملكة المتحدة من البلاد المتقدمة و اقتصادها سابع أكبر اقتصاد ف العالم حسب
الناتج المحلى الإجمالى الاسمى و تامن أكبر اقتصاد حسب قوة الشرا و كانت اول بلد
صناعى ف العالم .

المرجع غلط: <ref> فى تاجز موجوده لمجموعه اسمها "nb", بس مافيش مقابلها تاجز
<references group="nb"/> اتلقت



https://arz.wikipedia.org/wiki/%D9%8A%D9%88%D8%AA%D9%8A%D9%88%D8%A8

يوتيوب انجليزى: YouTube هو موقع ويب معروف متخصص بمشاركة الفيديو، بيسمح للمشتركين
برفع وفرجة ومشاركة مقاطع الفيديو من غير فلوس.

أتعمل فى فبراير سنة 2005 بواسطة تلت موظفين سابقين فى شركة باي بال هما تشاد هيرلي
وستيف تشين وجاود كريم، فى مدينة سان برونو، سان ماتيو، كاليفورنيا، الولايات
المتحدة الامريكية، ويستخدم تقنية الـأدوبي فلاش عشان يشغل المقاطع المتحركة. محتوى
الموقع بيتنوع بين مقاطع الافلام، والتلفزيون، ومقاطع الموسيقى، الفيديو المنتج من
قبل الهواة، وغيره. وهو دلوقتي عندو 67 موظف. فى اكتوبر 2006 أعلنت شركة Google
الوصول لاتفاقية عشان تشتري الموقع مقابل 1.65 مليار دولار امريكي, او ما يعادل
1.31 مليار يورو. وهو يعتبر من مواقع ويب 2.0.

أتعمل موقع يوتوب عن طريق تشاد هرلي، وستيف تشن، وجاود كريم، وهما موظفين سابقين فى
شركة باي بال|PayPal. قبل كدة درس هرلي التصميم فى جامعة إنديانا بولاية
بنسيلفينيا، لاكن درس تشن وكريم علوم الحاسوب فى جامعة إيلينوي. بقي النطاق
YouTube.com شغال فى 15 فبراير 2005، وبعدين تم العمل على تصميم الموقع شوية شهور.
اشتغل الموقع كتجربة فى مايو 2005، واتفتح رسمي بعد ست شهور, اليوتيوب فتح خدمة
البارتنر فى مصر فى سنة (2013) بعد لما كان البارتنر بيبقي عن طريق وسيط.

يعد الفيديو المرفوع من قبل جاود كريم بعنوان (أنا فى حديقة الحيوان)
(بالإنجليزية:Me at the zoo)، كان اول فيديو وضع على موقع يوتيوب، وكان بتاريخ 23
ابريل 2005,و مدتة 0:19 ثانيه. رابط الفيديو on YouTube

منعت محكمة فى البرازيل موقع يوتوب فى 6 يناير 2007 لمدة تلت ايام عشان الموقع نشر
فيلم فاصح للمذيعة البرازيلية المعروفة دانييلا سيكاريللي (الخطيبة السابقة للاعب
كرة القدم رونالدو) [1].

فى 25 مايو 2007، منعت شركة اتصالات المغرب موقع يوتوب. تم إزالة المنع بعد خمس
ايام بعد لما قالت الشركة أن دة كان "خطأ تقنياً".

اليمن منعت الموقع فى تاريخ 11/6/2008 لمدة تلت ايام وبعدها أتمسح الفيديو الا
اخلاقي فى موقع يوتيوب

موقع يوتوب مش ممنوع فى السعودية،لاكن الافلام المخصصة للناس البالغين (18 سنة او
أكتر) ممنوعة.

فى 8 مارس 2007، تم منع موقع يوتوب فى تايلند لمدة يومين . وفي تاريخ 3 ابريل 2007،
أتمنع تاني. ذكرت الحكومة أن فى فيلم بيشتم الملك بوميبول أدولياديج. ذكر وزير
تقنية المعلومات والاتصالات التايلندي بعد كدة أن المنع مش هيخلص، ولكن هيتم منع
المواقع الي بتحط وصلات للفيديو دة. أتشال المنع فى 30 أغسطس 2007 بعد أن وافق موقع
يوتوب على شيل الافلام الممنوعة الي قالت عنها الحكومة التايلندية أنها هجمية.



https://arz.wikipedia.org/wiki/%D8%AC%D9%8A%D9%86_%D9%85%D8%A7%D9%86%D8%B3%D9%81%D9%8A%D9%84%D8%AF

جين مانسفيلد (Jayne Mansfield) (19 ابريل 1933 - 29 يونيو 1967) ممثلة بورنوجرافية
امريكية ، اسمها الحقيقى ڤيرا چين پالمر (Vera Jayne Palmer) .

جين مانسفيلد اتولدت يوم 19 ابريل 1933 فى مدينة برين ماور بولاية بنسيلفانيا
الامريكية ؛ وفى سنة 1950 خلصت دراستها الثانوية وبعد كده بدأت تظهر كموديل عريان
لحساب مجلة Playboy وسافرت لمدينة اوستين بولاية تكساس وهناك اشتغلت برضه موديل
عريان بس كان لحساب طلبة كلية الفنون .

فى شهر فبراير 1958 اشتغلت جين مانسفيلد رقاصة استربتيز فى كباريه Tropicana Las
Vegas فى مدينة لاس ڤيجاس بولاية نيفادا .

دخلت جين مانسفيلد فى مجال البورنوجرافى عن طريق السينما بعدما مضت عقد مع شركة
20th Century Fox ومثلت أكتر من 25 فيلم اشهرهم !Promises! Promises سنة 1963 .

جين مانسفيلد اتجوزت تلات مرات : جوزها الاولانى كان مدير علاقات عامة اسمه پاول
مانسفيلد (Paul Mansfield) اتجوزته سنة 1950 وخلفت منه بنتها الكبيرة الممثلة جين
مارى مانسفيلد (Jayne Marie Mansfield) بعد كده اتطلقت منه سنة 1958 ، اما جوزها
التانى فكان الممثل ولاعب كمال الأجسام الراحل ميكى هارجيتاى (Micky Hargitay)
واتجوزته سنة 1958 وخلفت منه ولدين اسمهم ميكلوش (Miclos Hargitay) و زولتان
(Zoltan Hargitay) وبنت واحدة هى الممثلة ماريسكا هارجيتاى (Mariska Hargitay) بعد
كده اتطلقت منه سنة 1964 ، وأخيرا جوزها التالت كان المخرج مات كيمبر (Matt Kimber)
اللى اتجوزته سنة 1964 وخلفت منه ولد واحد اسمه انطونيو (Antonio Kimber) .

فى يوم 29 يونيو 1967 جين مانسفيلد عملت حادثة بعدما عربيتها اتخبطت بعربية رش
مبيدات فى مدينة سليديل بولاية لويزيانا وماتت فى ساعتها متأثرة بالإصابات اللى
حصلتلها نتيجة الحادثة دى .



https://arz.wikipedia.org/wiki/%D9%86%D9%8A%D9%83%D9%89_%D8%A8%D9%86%D8%B2

نيكى بنز (Nikki Benz) ممثلة و مخرجة بورنوجرافية كندية من اصل اوكرانى اتولدت يوم
11 ديسمبر 1981 فى مدينة ماريوبول فى اوكرانيا ، ولما وصلت لسن 7 سنين سافرت مع
اهلها لمدينة تورونتو بمقاطعة اونتاريو فى كندا وهناك خدت الجنسية الكندية .

نيكى بنز اشتغلت الاول موديل واشتركت فى عروض الأزياء والمايوهات البيكينى ومسابقات
اختيار ملكات الجمال واتنشرت صورها على النتايج اللى اتباعت فى كندا ، ولما وصلت
لسن 18 سنة اشتغلت رقاصة استربتيز .

نيكى بنز قبل ماتوصل لسن 21 سنة بدأت تتصل بالمخرجين البورنوجرافيين ، ومضت اول عقد
ليها فى مجال البورنوجرافى مع شركة Pleasure Productions لإنتاج الافلام
البورنوجرافية فى شهر يناير 2003 ، وأول مشهد مثلته كان مشهد ليزبيان مع الممثلة
البورنوجرافية جينا لين (Gina Lynn) فى فيلم Strap-On-Sally 20 وبعد كده مثلت لأول
مرة مشهد سكس بين ست و راجل مع الممثل البورنوجرافى بن إنجليش (Ben English) فى
فيلم The Sweetest Thing.

بعد ما انتهى العقد اللى كان بينها و بين شركة Pleasure Productions واللى كان مدته
18 شهر ، سافرت نيكى بنز لمدينة لوس انجليس بولاية كاليفورنيا الامريكية وفى شهر
سبتمبر 2004 مضت عقد مع شركة Jill Kelly Productions اللى اسستها الممثلة والمخرجة
والمنتجة البورنوجرافية جيل كيلى (Jill Kelly) و بعد كده فى شهر سبتمبر 2005 مضت
عقد مع شركة TeraVision المملوكة للممثلة والمنتجة البورنوجرافية تيرا باتريك (Tera
Patrick) لكن العقد ده اتفسخ لما الشركة مادفعتلهاش المبلغ اللى اتفقت معاها عليه.



https://arz.wikipedia.org/wiki/%D8%A7%D8%A8%D9%89_%D8%A8%D8%B1%D9%88%D9%83%D8%B3

ابى بروكس (Abbey Brooks) ممثلة بورنوجرافية امريكية اتولدت يوم 17 فبراير 1983 فى
مدينة شيكاجو بولاية ايلينوى الامريكية .

ابى بروكس عاشت فى مدينة ديترويت بولاية ميشيجان بين اسرتها المتدينة ودرست فى كلية
كاثوليكية فى جامعة ميشيجان ، وفى سنة 2004 خدت البكالوريوس فى إدارة الاعمال .

اشتغلت ابى بروكس الاول كموديل عريان ، وبعد كده بدأت تنشر صورها العريانة على أكتر
من موقع على شبكة الإنترنت .

ابى بروكس سافرت لمدينة لوس انجليس بولاية كاليفورنيا سنة 2006 وهناك بدأت شغلها فى
مجال البورنوجرافى ، وأول فيلم مثلته كان فيلم Gina's Fresh Breed 3 اللى أنتجته
ومثلت مشاهد الليزبيان معاها فيه الممثلة البورنوجرافية جينا لين (Gina Lynn)

ابى بروكس بتفضل مشاهد الليزبيان عن مشاهد الجنس بين ست وراجل ، ورغم كده نجحت فى
النوع التانى بسبب أن الممثلين البورنوجرافيين اللى صورت معاهم مشاهد الجنس الثديى
كان دكر الراجل عند كل واحد فيهم بينتصب بسرعة لما بيحطه بين بزازها الكبيرة
والمثيرة .

ابى بروكس مثلت أكتر من 100 فيلم بورنوجرافى لحساب شركات Brazzers و Bangbros و
Reality Kings و Jug Fuckers ده غير عروض الإثارة اللى ظهرت فيها .



https://arz.wikipedia.org/wiki/%D8%A7%D9%84%D9%8A%D8%AA%D8%A7_%D8%A7%D9%88%D8%B4%D9%86

اليتا اوشن (Aletta Ocean) ممثلة بورنوجرافية مجرية اتولدت يوم 14 ديسمبر 1987 فى
بودابيست عاصمة المجر ، واسمها الحقيقى دورا ڤارجا (Dora Varga) .

اليتا اوشن كانت كسبت جايزة مسابقة الجمال فى المجر سنة 2006 ، وبعد كده شجعها
عشيقها فى الوقت ده واللى كان ممثل بورنوجرافى ومصمم مواقع بورنوجرافية على شبكة
الانترنت ، على انها تشتغل موديل عريان لحساب مجلة Penthouse ولحساب النسخة المجرية
من مجلة Playboy .

اليتا اوشن مثلت اكتر من 100 فيلم بورنوجرافى اهمهم French Kiss و Private Xtreme
38 : Teens و Barcelona Sex Secrets و Dirty Santa و Party Babes و SEXth Element و
Slutty and Sluttier و Russian Institute - Lesson 11 و Aletta : Pornochic 18 و
All Internal 10 و Billionaire 2 و Rocco : Animal Trainer 29 و Story of Laly و
Dollz House و Sex Barcelona Style و Octopussy 3-D : A XXX Parody و Geisha .

اليتا اوشن كانت عملت عملية لتجميل شفايفها فى سنة 2008 ، وفى سنة 2009 سافرت
لامريكا مرتين كل مرة منهم لمدة شهر علشان تعمل عمليتين لتكبير بزازها .

فى سنة 2010 انتجت شركة Private لانتاج الافلام البورنوجرافية ، فيلم بورنوجرافى
وثائقى عن اليتا اوشن هو The Private Life of Aletta Ocean



https://arz.wikipedia.org/wiki/%D9%8A%D8%A7%D8%B3%D9%85%D9%8A%D9%86_%D9%84%D8%A7%D9%81%D9%8A%D8%AA

ياسمين لافيت (Yasmine Lafitte) ممثلة بورنوجرافية مغربية اتولدت يوم 1 اكتوبر 1973
فى مدينة طاهر سوق بإقليم الحسيمة فى المغرب واسمها الحقيقى حفيظة الخبشى (Hafiza
El-Khabshey) ، هاجرت مع اهلها لفرنسا لما كان سنها خمس شهور واستقروا فى مدينة
بورج-اون-بريس بمقاطعة أين .

ياسمين لافيت اشتغلت فى الاول مساعدة تمريض ، بعد كده خدت الجنسية الفرنسية لما
اتجوزت الممثل والمنتج البورنوجرافى ألكسندر ليجلاند (Alexander Legland) [اسمه
الحقيقى أوليفييه لافيت (Olivier Lafitte)] وهو اللى اكتشفها وقدمها الاول كموديل
عريان علشان تظهر على غلاف مجلة Hot Video ، وفى سنة 2004 مضت عقد احتكار مع شركة
V.com لإنتاج الافلام البورنوجرافية ، لكنها فى نفس الوقت كانت بتشتغل لحساب شركة
JTC .

فى شهر سبتمبر 2006 مضت ياسمين لافيت عقد احتكار مدته 18 شهر مع شركة Marc Dorcel ،
وكانت وقتها هى الوجه الجديد فى الافلام اللى بتنتجها الشركة بعد الممثلات
البورنوجرافيات لورا سينكلير (Laure Sainclair) و ميلانى كوستى (Melanie Coste) و
بريسيلا سول (Priscila Sol) و اوكسانا (Oksana) .

ياسمين لافيت مثلت أكتر من 40 فيلم بورنوجرافى أهمهم Story of Yasmine و Yasmine -
Les Trottoirs de l'est و Yasmine A La Prison De Femmes و Yasmine and the
Masseuses و Flight No DP 69 (Dorcel Airlines) و French Connexion و Yasmine a
l'ecole d'infirmieres و Yasmine - Bordel De Luxe و Russian Institute - Lesson 10
و Casino - No Limit

فى سنة 2008 جددت ياسمين لافيت عقدها مع شركة Marc Dorcel ، وبقت هى والممثلة
البورنوجرافية ميليسا لورين (Melissa Lauren) النجمتين السوبر للشركة .

فى سنة 2009 فسخت ياسمين لافيت عقدها مع شركة Marc Dorcel ، وأسست شركة جديدة
لإنتاج الافلام البورنوجرافية بإسم Alko Productions فى مدينة ليون . وفى سنة 2011
عملت مقابلة مع مجلة Les Inrocks قالت فيها أن الممثلات البورنوجرافيات مابيدخلوش
المجال ده بالصدفة وإنما بيدخلوه بعدما بيتعرضوا لصدمات ، وكمان اشتكت من استغلال
المنتجين للممثلات دول .

ياسمين لافيت اشتغلت مدرسة للسكس فى المجلة البورنوجرافية FHM وده عن طريق صورها
العريانة والمقال اللى بتكتبه للمجلة كل شهر .

ياسمين لافيت ظهرت بعيد عن مجال البورنوجرافى ، لما مثلت دور صغير قدام الممثل
الفرنسى ميلفى بوبا (Melvil Poupaud) فى فيلم Un homme perdu للمخرجة اللبنانية
دانيال عربيد (Danielle Arbid) واللى اترشح لمهرجان كان السينمائى الدولى فى سنة
2007 ، وكمان ظهرت كموديل فى الأغانى المصورة .



https://arz.wikipedia.org/wiki/%D8%A7%D9%8A%D8%B2%D8%A7%D8%A8%D9%8A%D9%84_%D8%B3%D8%A7%D8%B1%D9%84%D9%89

ايزابيل سارلى (Isabel Sarli) ممثلة بورنوجرافية أرجنتينية اتولدت يوم 9 يوليو 1935
فى مدينة كونكورديا بمقاطعة إنترى ريوس فى الارجنتين ، واسمها بالكامل هيلدا
إيزابيل جوريندو سارلى (Hilda Isabel Gorrindo Sarli) .

ايزابيل سارلى فازت بلقب Miss Argentina (ملكة جمال الارجنتين) سنة 1955 ، وده اللى
كان سبب فى أن الممثل والمخرج البورنوجرافى الراحل ارماندو بو (Armando Bo) يكتشفها
وبسرعة اتعرف عليها ونشأت بينهم قصة حب نتج عنها جوازهم من بعض سنة 1956 وبعدها على
طول كونوا ثنائى ناجح فى مجال البورنوجرافى ومثلوا مع بعض افلام كتيرة من اخراجه
منها El Trueno entre las hojas و La Burrerita de Ypacari و La Diosa impura و La
Leona و Fuego و Fiebre . وكانت الافلام دى منها اللى اتصور فى الارجنتين ومنها
اللى اتصور فى البرازيل و اوروجواى و باراجواى و فنيزويلا ، لغاية لما بقوا هما
الاتنين من اشهر النجوم على مستوى قارة امريكا الجنوبيه كلها .

فى سنة 1981 اعتزلت ايزابيل سارلى التمثيل نتيجة حزنها على موت جوزها ارماندو بو
(Armando Bo) ، لكنها رجعت للتمثيل مرة تانية فى سنة 1996 من خلال فيلم La dama
regresa .

فى يوم 12 اكتوبر 2012 قررت السيدة كريستينا فرنانديز دى كيرشنر (Cristina
Fernandez de Kirchner) رئيسة جمهورية الارجنتين وقتها ، تكريم ايزابيل سارلى
بمنحها لقب : Argentine Ambassador of Popular Culture (سفيرة الأرجنتين للثقافة
الشعبية) .



https://arz.wikipedia.org/wiki/%D8%A7%D9%81%D8%A7_%D8%B1%D9%88%D8%B2

افا روز (Ava Rose) ممثلة بورنوجرافية امريكية اتولدت يوم 9 فبراير 1986 فى مدينة
سوتون البين بولاية الاسكا الامريكية ، وهى اخت الممثلة البورنوجرافية ميا روز (Mia
Rose) .

افا روز اشتغلت فى الاول رقاصة استربتيز هى وأختها ميا روز (Mia Rose) فى كباريهات
مدينة رينو بولاية نيفادا . وفى سنة 2006 قدموا هما الاتنين فى وكالة تابعة لشركة
Myspace علشان يدخلوا فى مجال البورنوجرافى .

فى شهر يوليو 2006 افا روز مضت عقد احتكار مع شركة Adam & Eve Studio لإنتاج
الافلام البورنوجرافية ؛ ومثلت اربع افلام من انتاج الشركة منهم فيلم ظهرت فيه مع
اختها ميا روز (Mia Rose) فى مشاهد كتيرة عن السكس الجماعى ، لكن ماحصلش ولا مرة
أنهم مارسوا الليزبيان مع بعض فى أى مشهد من المشاهد دى . وفى سنة 2007 جددت العقد
لمدة سنة تانية .

افا روز مثلت أكتر من 100 فيلم بورنوجرافى أهمهم Hell Kats و It's All About Ava و
Double Trouble و Dark City و Eden و Tease و Roller Dollz و Carolina Jones and
the Broken Convenant و Evil Pink 4 و Big Wet Asses 15 و Big Wet Asses 16 و Big
Ass Fixation 4 و Ass Worship 12 ، وكمان ظهرت فى حلقتين من المسلسل التليفزيونى
الشهير Whorecraft .

فى الفترة مابين سنة 2006 و 2007 ، استضاف المذيع الأمريكى هوارد ستيرن (Howard
Stern) افا روز أكتر من مرة فى برنامج Celebrities Uncensored على قناة !E
التليفزيونية الامريكية .

فى سنة 2008 افا روز عملت مقابلة فى الفيلم البورنوجرافى الوثائقى 9to5-Days in
Porn



https://arz.wikipedia.org/wiki/%D8%AB%D9%88%D8%B1%D8%A9_%D8%A7%D9%84%D8%A8%D8%B4%D9%85%D9%88%D8%B1%D9%8A%D9%8A%D9%86

ثورة البشموريين (Peshmurians revolt) كانت اخر ثورات اقباط مصر الكبيره ضد
الاحتلال العباسى سنة 831 فى عهد الخليفه المأمون اللى اعتقل و قتل اعداد كبيره من
الأقباط و سبى ستاتهم و عيالهم. استعان المأمون ببطرك الأقباط الأنبا يوساب لإخماد
ثورة البشموريين اللى رفضو يستسلمو لماكينة القمع العباسى و قلة حيلة البطرك.
البشموريين هما سكان البشمور او البشرود، و دى منطقة ساحليه رمليه فى الدقهليه
مابين فرعين دمياط و رشيد و كانو بيشتغلو فى صيد السمك و فى تصنيع ورق البردى إللى
كان العالم كله بيستخدمه لتسجيل علومه و معارفه.

فى سنة 642 احتل العرب مصر بعد ما طردو المستعمرين البيزنطيين ، و زى الرومان و
البيزنطيين استمرو فى عملية نهب غلة مصر و فلوس المصريين عن طريق الضرايب و المكوس
الجايره و فضلت مصر تتخرب و اقتصادها ينهار بسبب هروب المصريين من الأراضى الزراعيه
اكمنهم ماعادوش قادرين يدفعو الضرايب الظالمه و اتدهورت احوال المصريين بدرجه كبيره
و ماتت اعداد كبيره منهم من الجوع و الوبا. البشموريين قاومو الوجود العربى فى مصر
لمدة سبع سنين بعد وقوع اسكندريه فى ايد عمرو بن العاص سنة 645 و كانو اول اقباط
يتحدو المحتلين العرب و يرفضو دفع الضرايب. المصريين اللى فضلو مسيحيين و ماأعتنقوش
الاسلام بقو بيتسمو أقباط و كانت حالتهم اوحش كمان من حالة المصريين اللى اعتنقو
الاسلام اكمنهم كانو بيدفعو ضريبة اضافيه ( الجزيه ). فى سنة 661 استولى الامويين
على مصر بعد ماقتلو الوالى العربى محمد بن أبى بكر الصديق و استمر النهب و التعسف و
الإضطهاد ضد الاقباط طول العصر الاموى و فى سنة 725 ثار الاقباط فى تنديمى و قربيط
و الحوف الشرقى فى الوجه البحرى و امتنعوا عن دفع الضرايب فبعتلهم الوالى العسكر
فقتلوا منهم اعداد كبيره و فضل الاضطهاد شغال و وصل لذروته سنة 750. ففى سنة 750 فى
وقت ولاية عبد الملك بن مروان وقت ما كان ابوه مروان مشغول فى الشام فى محاربة ابو
العباس ، إبتدا يضطهد الاقباط فى مصر فثاروا و قتلوا عمال الخراج فى البشمور فى
الدقهليه و قاوموه فى برارى الدلتا و بحيراتها فى المنزله و دمياط و انتصر الاقباط
على عساكره مرتين بقيادة مينا ابن بقيره.

استولى العباسيين على مصر سنة 750 بعد ما قتلو الأموى مروان و فضلت مصر البقره
الحلوب للمستعمرين. فى بدايات الاحتلال العباسى اتحسنت احوال الاقباط نسبياً عما
كانت عليه ايام الامويين اللى ارهقوهم بالمظالم و الضرايب ، و السبب فى كده ان
الاقباط أيدوا ابو العباس ضد مروان و ساعدوه لغاية ما جاب اجله ، و عاهدهم ابو
العباس على انه حايكون عادل معاهم فإرتاح الأقباط شويه لغاية مافى ظرف تلت سنين
عادت ريما لعادتها القديمه و بدأ الإضطهاد العباسى و معاه ثورات الأقباط. بيقول
المؤرخ القبطى ساويرس بن المقفع اللى كان بيسمى العباسيين خراسانيين : " ولما كان
فى ثالث سنة من مملكة الخراسانيين ، أضعفوا الخراج و أكملوه على النصارى ولم يوفوا
لهم بما وعدوهم ". مابين 739 و 773 قامت خمس ثورات كبيره لكن اكبر ثوره كانت سنة
البشموريين سنة 831.

استمر الدمار اللى عم مصر و اتدهورت حالة المصريين بشكل مريع او زى ماوصف المؤرخ
ابن إياس : " قد ال امرها الى الخراب ". وده كان بسبب قلة الزراعه و كساد التجاره و
موت اعداد كبيره من المصريين بسبب الاوبئه و قتلهم على ايدين الولاه الفاسدين
الظلمه و طبعاً بسبب قلة المبالغ المنهوبه من الاقباط على شكل ضريبة راس ( جزيه ) و
غرامات بعد ماماتت من الفقر و الوبا و اسلمت اعداد كبيره منهم بالرضا و بالإضطرار
للهروب من الضرايب و القمع.

ثورة البشموريين سنة 831 كانت اخر ثورات الأقباط الكبيره فى العصر العباسى و حصلت
فى عهد الخليفه المأمون وبيتلاحظ ان المصريين المسلمين و حتى العربان انضمو ليها ضد
الحكم العباسى. بيقول المقريزى : " لما كان فى جمادى الأولى سنة 216، انتفض اسفل
الارض بأسره عرب البلاد و قبطها ". فبعد ما بقى المأمون خليفه على العباسيين سنة
813 عين اخوه المعتصم والى على مصر فوكل المعتصم واحد اسمه عمر ابن الوليد و ده عمل
مظالم كتيره و جار على الأقباط لغاية ما رفض اهل الوجه البحرى دفع الخراج و قامت
ثوره امتدت لنواحى كتيره فى مصر و حتى فى الصعيد و حصلت اهوال اتقتلت فيها اعداد
كبيره من الطرفين و اتقتل عمر بن الوليد و اتوكل مكانه الجلودى ، و راح المعتصم
بعساكره و هاجم منطقة الحوف و قتل اعداد من سكانها و استمرت الثوره لغاية ماراح
الخليفه المأمون بنفسه على مصر عشان يقضى عليها بنفسه و شاف الحاله الضنك اللى كانت
فيها مصر و بيتقال انه عاتب الوالى و قاله : " حملتم الناس ما لا يطيقون " ، و قدر
انه يخمد الثوره بإستخدام القهر و الملاينه ، و من اعماله فى مصر اللى قضى فيها
حوالى شهرين اضافه لإنه اعتقل و قتل اعداد من الأقباط و سبى ستاتهم و عيالهم انه
عمل فتحه فى الهرم عشان يدور على دهب و كنوز مصر.

المصادر الاسلاميه بتقول ان المأمون لما وصل مصر امر بقتل الأقباط الثايرين فى
الوجه البحرى فهجمت العساكر عليهم و قتلو الرجاله و باعو الستات و سبو الاطفال.
المصادر القبطيه بتحكى ان لما المأمون وصل مصر استدعى البابا يوساب بطريرك الأقباط
و كلمه عن موضوع تمرد الأقباط فى الوجه البحرى و طلب منه انه يكتبلهم منشور ينصحهم
و يحذرهم فيه من مغبة التمرد، فكتب البطريرك المنشور و استجاب الاقباط فى الوجه
البحرى لكن البشموريين رفضو الاستسلام فراحلهم الخليفه المأمون بالعساكر و قتل
رجالتهم و سبى ستتاهم و عيالهم و نهب فلوسهم و هدم كنايسهم و بيوتهم و لما ساب
المنطقه كانت اتحولت لأطلال و خرايب. المأمون ادى البطريرك يوساب فرمان بخط ايده
اقره بيه رئيس عام روحانى على الأقباط و اداه سلطات على كل الكنايس القبطيه فى مصر
و كل اللى بيشتغلو فيها ، و استدعى زعما البشموريين و امرهم انهم يسيبو المنطقه لكن
اشتكوله من قسوة الولاه بتوعه و معاملتهم الوحشه ليهم و قالوله انهم لو مشيو مش
حايلاقو مصدر رزق يعيشو منه اكمنهم بيعيشو على بيع ورق البردى و صيد السمك ، لكن فى
الاخر اضطرو انهم يسيبو مصر فأخدتهم مراكب راحت بيهم على انطاكيا فى اسيا الصغرى و
من هناك اتنقلو على بغداد و فضلو فى السجون لغاية مامات المأمون فافرج عنهم اخوه و
خليفته ابراهيم فرجعت منهم اعداد على مصر و استقرت اعداد تانيه منهم فى بغداد و
فضلو معروفين باسم البشموريين.

فى رأى المؤرخ الفرنساوى جاستون ڤييت Gaston Wiet إن الثورات بتاعة الفتره دى
ماكانتش ثورات حقيقيه لكن كانت بالأحرى هبات و انتفاضات و كان بينقصها التنظيم و
الدعم اللازم لنجاحها.



https://arz.wikipedia.org/wiki/%D8%A7%D9%84%D9%84%D8%BA%D9%87_%D8%A7%D9%84%D9%85%D8%B5%D8%B1%D9%8A%D9%87_%D8%A7%D9%84%D8%AD%D8%AF%D9%8A%D8%AB%D9%87

اللغه المصريه الحديثه او المصرى هى اللغه اللى المصريين بيتكلّموها فى مصر, ابتدا
تاريخها فى دلتا النيل حوالين بلادها الحضريه زى القاهره وإسكندريه. . النهارده
اللغه المصرى هى اللغه السايده فى مصر وبتتكون من لهجات زى :

اللغه مشهوره بأسامى تانيه زى ”العربى المصرى“ او ”العاميه المصريه“, هى من مجموعة
الانواع العربى الغربى. مع كده اللغه اقرب للانواع المحكيه فى الشام و الخليج اكتر
من الجزايرى و المغربى.

فى جنوب مصر الناس بتتكلم مصري صعيدى و هى لغه بنفسيها معترف بيها فى العالم عن
طريق كود اللغه بالنسبه لقانون المنظمه الدوليه للتوحيد القياسى (ايزو 3-639), و هو
aec. شويه من اهل وجه بحرى و القاهره بيلاقوا صعوبه فى فهم شوية كلام صعيدى.

المصرى لغه ماخدتش نصيبها من الكتابه, بس هي لغة جميع الاغاني والافلام والمسلسلات
المصريةو ساعات بيتكتب بيها فى الروايات, و معظم المسرحيات, و الاشعار و الازجال و
كمان فى مجلات ورسوم الكاركاتير و الاعلانات, و شوية جرانيل, وأخيراً فى كتب إنكتبت
بـ اللغه المصرى الحديثة. أكترية طرق الإعلام المكتوبه و أخبار التليڤيزيون بتبقى
بـ العربى الكلاسيكى بعد تطويرهُ و تعديلهُ. دلوقتى بقى فيه شويِة قنوات بتستعمل
"المصرى" بدل "العربى فى الاخبار, زى قناة ”OTV“. ‏المصرى كان بيتكتب بيه شعارات
الحزب الوطني الديموقراطي المنحل .

اللغه المصريه الحديثه هى اللغه الأُم لـ 76 مليون مصرى و هى فى الحقيقه لغه مستقله
من اصل «حامي» (افريقى) و هى إمتداد لـ حروف اللغات المصريه القديمه و ليها قواعد
مختلفه عن قواعد اللغه العربى, فى تركيب الجمل, وتصريف الكلام و أخدت مفردات كتير
من اللغه العربى و كمان من لغات تانيه زى اللغه القبطى (لغة المصريين قبل حكم العرب
لمصر) و التوركى و الانجليزى و الفرنساوى. اللغه المصرى الحديثه بيتكلمها اكتر من
76 مليون واحد فى مصر و بيفهمها كويس سكان البلاد اللى حوالين مصر بسبب إنتشار
المسلسلات و الأفلام و الأغانى المصريه. و المصرى لغه ليها لهجات و من أكبر اللهجات
دى البحيرى و الصعيدى و كل واحده فيهم ممكن تتقسم لـ لهجات فرعيه تانيه و فيه
مجهودات علشان يبقا للمصرى قاموس. زى الفارسى و غيره اللغه المصريه بتتكتب
بالالفاباتيه العربى و الفراكو فى أغلب الأوقات, بس كمان فيه دعوات من وقت للتانى
لكتابتها بـ الحروف اللاتينى او بالحروف القبطى.

المصرى بيتكلمه حوالى 76 مليون مصرى جوّه مصر زائد المصريين المهاجرين لمناطق زى
الشرق الاوسط, اوروبا, امريكا الشماليه, اُستراليا و جنوب شرق اسيا. المصرى كمان
بقى لغة التواصل المشترك (لينجوا فرانكا) بين شعوب الدول اللى حوالين مصر‏ و دا
راجع لـ سببين اساسيين:

فى اليمن مثلاً, فيه يمنيين إتاثـّرو بشكل كبير باللغه المصرى و دخّلو كلام مصرى زى
كويّس و كدا جوه اللغات بتاعتهم. نفس الحاجه بنلاقيها فى السودان و الشام (بالذات
فلسطين) و فى ليبيا. الإتجاه دا دلوقتى خّف[عايز مصدر] شويه بسبب اللغه اللبنانى
بسبب الاعمال الفنيه و الإعلام اللبنانى اللى نجح بشكل [عايز مصدر]كبير فى الفتره
الاخرانيه على الرغم من ان كتير من المغنيين اللبنانيين لسه بيغنو اغانيهم بالمصرى.

اللغه المصريه هيا لغة السكان الاصليين من مصر و من عيلة اللغات الافرواسيويه.
اللغة المصرية إتكتب و فيه سجلات مكتوبه بيها من سنة 3400 قبل الميلاد تقريبا و ده
بيخليها واحدة من اقدم اللغات المعروفة المسجلة. و كان المصريين بيتكلموها لحد
أواخر القرن السابع الميلادى فى شكل القبطى.

بعد غزو العرب لمصر فى سنة 641 م ابتدا العرب فى فرض لغتهم و قام عبد الملك ابن
مروان الأموى بتعريب الدواوين أى بمنع اللغة القبطية من كتابة السجلات المصرية
[...] لكن أمر اللغة لم يكن فقط لصالح الثروة, بل امتد ليفرض نفسه على مسائل أخرى
كثيرة منها الصلاة بالعربية وليس بلغة أخرى, حتى أن الأقباط اضطروا إلى اتخاذ اللغة
العربية لقراءة التراتيل, خاصة بعد أن أمر الحاكم بامر الله بمنع استخدام اللغة
القبطية فى الحياة اليومية, و زاد الضغط على المصريين بعد تعريب الدواوين وبقت من
شروط التعيين فى اى شغلانه فى الدواوين (الوزارات دلوقتى) هو الكلام باللغه العربى.
و لمدة تلات قرون بعد الغزو كان فيه ازدواجيه لغويه فى مصر بين القبطى و العربى.
الازدواجيه دى فضلت فى الصعيد لمده طويل جداً بيقدرها شوية علما لحد القرن
السبعتاشر و بالذات بين الفلاحين و بين الستات اكتر من الرجاله. المصرى يمكن يكون
إبتدا فى الفسطاط, اول عاصمه اسلاميه لمصر. الحاكم بأمر الله حرم استخدام "القبطى"
حتى فى صلاة المسيحيين.

من اقدم الحاجات اللى اتكتبت عن المصرى كتاب اسمه ”دفع الإصر عن كلام أَهل مصر“ و
اللى الّفهُ يوسف المغربى فى القرن ال16 الكتاب فيه معلومات مهمه جدا عن اللغه
المصريه فى العصور الوسطاينه. الكتاب كان هدفه اثبات ان كلام اهل مصر مختلف عن
اللغه العربى, و قال "كلام اهل مصر مليان غلطات لما تقارنها بالعربى الكلاسيكى, بس
اللغة دى مرتبطة بالعربى فى حاجات كتيرة تانية".

اللغه عند المصرى هى اداه مش هدف يعنى مش اكتر من وسيله بيستخدمها للتفاهم مع الغير
و التعبير عن افكاره ، وسيله مش حاجه من مقدساته .

اللغه المصريه الحديثه لغه بتدرس فى جامعات و معاهد كتيره فى العالم و هى لغه
بتعترف بيها المنظمه الدوليه للتوحيد القياسى (ISO), و كود اللغه arz بالنسبه
لقانون المنظمه الدوليه للتوحيد القياسى (ايزو 639) بس لحد دلوقتى مالهاش صفه رسميه
من الحكومه المصريه اللى مش بتعترف بيها على انها لغه مستقله. العربى القياسى
الحديث و هو تجديد للـ لغه العربى الكلاسيكى, هو اللغه الرسميه فى مصر, بس إبتدا
الإهتمام بـ اللغه المحكيّه فى القرن ال19 لما كانت الحركه القوميه المصريه
الإستقلاليّه بتعمل نشاط.

من الناس اللى إقترحو التصليح اللغوى فى مصر قاسم امين, (واحد من مؤسيين الحركه
الوطنيه المصريه و جامعة القاهره و من اشهر المدافعين عن حرية الست), احمد لطفى
السيد رئيس جامعة القاهره, والمفكّر المعروف سلامه موسى. وإتبنّو طرق جديده و
علمانيه و إختلفو مع الفرضيه اللى بتقول إن اللغه العربى هيا لغه ثابته علشان
إرتباطها بـ القرآن. بعدين فى القرن ال21, مجموعه من النُشَطا العلمانيين, زى الحزب
المصرى الليبرالى, روّجو للإصلاح السياسى فى مصر, و هما بينادو بـ الإعتراف الرسمى
بـ الـمصرى بس الدعوات دى ماتشهرتش فى الشارع المصرى عشان مافهموش الفكره و متأثرين
بالافكار اللى قبل كده, و الواحد فى مصر من ساعة ما بيدخل المدرسه, بيتعلم ان اللغه
اللى بيتكلمها هى لهجه متحرفه من العربى و ركيكه. و دعوات الإعتراف بـ اللغه
المصرى, بتبقى عادةً من مثقفين و دعاة التغيير, و الفكر المسيطر على الناس بيبقى
مُحافظ, و بـ سبب شوية افكار دينيه متعصبه و التعليم المتسيس اللى إتعلموه. العصر
الدهبى للغه المصريه كان قبل إنقلاب الظباط الأحرار فى 1952 و وصول جمال عبد الناصر
للسلطه سنة 1945 و اللى بدأت معاه عملية تعريب و أسلمة مصر و الشرق الأوسط كلهُ.
اول روايه مصريه فى العصر الحديث اسمها زينب. الفها محمد حسين هيكل سنة 1913 و
كتبها كلها بـ اللغه المصرى. فيه مصريين كتير ساهمو فى تبيين إن اللغه المصرى هى
لغه مستقله عن العربى بـ اعمالهم الادبيه زى يوسف إدريس و إحسان عبد القدوس و صلاح
چاهين و احمد فؤاد نجم و الأبنودى. جمال عبد الناصر إبتدا حملة تعريب التعليم فى
مصر و تعريب المؤسسات الحكوميه. و فى الخمسين سنه اللى فاتو بقى معظم المصريين
المتعلمين فى المدارس المصريه عندهم إنطباع إن اللغه العربى هى اللغة الاُم بتاعة
المصريين.

هي لغة مصرية ومش لهجة عربية فاللغة مش كلمات وبس ولكن قواعد بس لحد دالوقتى فى
خلاف على إجابة السؤال ده. كتير بيكون وصف لللغه المَصرى هو انها لغه محليه. و فيه
وجهة نظر ان المصرى هو مجرد لهجه من لهجات العربى. لكن فيه وجهة نظر تانيه بتقول ان
اللى بيخلى نظرية اللهجه تكون هى السايده, هى انو الحاجه الاساسيه اللى بتخلينا
نقول ان المصرى هو مجرد لهجه من لهجات العربى هو ان الالفاظ اللى بتُستخدم فى
المصرى معظمها متشابهه جداً مع العربى او من اصل عربى. وجهة النظر دى بتقول ان
الالفاظ مش هى العنصر اللى بيحدد هوية اللغه. الانجليزى مثلاً, اكتر من تِلت
الالفاظ اللى فيه جاى من الفرنساوى, و الباقى متوزع بين الألمانى اساساً, و بعدين
السلتى (Celtic) و اللاتينى و الاسكنديناڤى (Scandinavian). يعنى تقريباً مافيش
الفاظ انجليزيه تماماً غير قليل أوى. و مع كده, اللغه الانجليزى محافظه على
خصوصيتها بين اللغات الأوروبيه تماماً, و ده لأن مش الألفاظ هى المهمه, المهم هو
البنا و الهيكل بتاع القواعد و انماط استخدامها (المورفولوجيه). و فى الحاله دى,
بيبان لعلما اللغه, ان الانجليزى اقرب بكتير للألمانى من الفرنساوى, مع ان الالفاظ
الألمانى اقل بكتير من الالفاظ الفرنساوى اللى موجوده فى اللغه الانجليزى. لكن نظام
القواعد فى الانجليزى شبيه اوى بالالمانى, لدرجة ان اوقات بيتقال ان الانجليزى هو
مجرد لهجه من لهجات الالمانى!

و بنفس الطريقه, علاقة اللغه المصرى باللغه العربى, قريبه أوى من علاقة الانجليزى
بـ الفرنساوى. بمعنى ان الالفاظ اللى بتستعمل فى اللغه المصرى يمكن فعلاً تكون
معظمها عربى او من اصل عربى, لاكن ده مش معناه ان نظام القواعد و طريقة استعمالها
فى اللغه المصرى, هى كمان زى العربى. وجهة النظر دى بتقول ان العرب لما جم مصر,
كانت الناس فى مصر بتتكلمو قبطى: القبطى هو المرحله التالته من تطور اللغه المصريه
القديمه, يعنى الهيروغليفى (القبطى مالوش علاقه اساسيه بالمسيحيه, يعنى الناس كانت
بتعبد امون باللغه القبطى مثلاً) و كان فيه مصريين كتير بيتكلمو يونانى كمان, و
بالذات المثقفين و المتعلمين و الناس اللى شغالين فى الحكومه ساعتها, و ده كان بسبب
الاحتلال اليونانى (قبل العرب بكتير) فرض نفسه على الناس بالطريقه دى. لكن لما
العرب احتلو مصر هما كمان, فرضوا لغتهم على الناس بنفس الطريقه, لكنهم كانو ناجحين
اكتر من اليونانيين فى انهم يعممو استخدام اللغه العربى اكتر. طبعاً ده مش معناه ان
الناس ماعدتش تستخدم القبطى, وجهة النظر دى بتقول انها حاجه صعبه اوى ان الناس تسيب
اللغه اللى بتتكلمها جيل ورا جيل و تنساها فجأه, و بعدين تتكلم لغه تانيه اجنبيه
ماتعرفش حاجه عنها خالص, و بعدين ترجع تحوَّر اللغه اللى هى اتعلمتها بدرجه كبيره
زى كده. و بكده, اللى حصل هو ان الناس ابتدت بشكل اوتوماتيك تخلط العربى مع القبطى,
و شويه شويه, مع الوقت, نتج اللى بـ يتسمى النهارده ”اللغه المصريه الحديثه“, اللى
هى مختلفه بدرجه كبيره عن القبطى على مستوى الالفاظ, لاكنها لسه مبنيه على القواعد
و المورفولوجيه القبطى, بحسب وجهة النظر دى.

زائد وجهة النظر دى كان الاستاذ ”بيومى قنديل“ الباحث فى اللغويات و المصريات و
التاريخ المصرى, و اللى نشر كتاب على الموضوع ده اسمه "حاضر الثقافة فى مصر".

اللغه المصرى اتطورت لغاية ماخدت شكلها بتاع دلوقتى عن طريق بناها الشخصى و الكلمات
اللى استوعبتها من لغات زى التركى والفارسى و العربى و اليونانى و الطليانى و
الانجليزى و الفرنساوى وغيرها ، و ده حصل على ارضيتها و قواعدها و صوتياتها و
تصاريفها هى. اللغه المصرى ماهياشى لهجه للعربى او عاميه للعربى لكن لغه قايمه
بنفسها ، و اللغه المصرى ممكن تكون " فصحيه " او " عاميه " زى حال اى لغه. اللغه
المصريه الفصيحه هى اللغه اللى بيستخدمها المصرى فى مناقشة او كتابة المواضيع
العلميه و الادبيه و الفنيه او فى المحاضرات الجامعيه. العربيه الفصحى مالهاش وجود
فى مصر ، و ده اكمن اللغه العربى مالهاش اصلا عاميه تقدر تخرج منها لغه فصحى و دليل
كده ان مفيش لغه عاميه خرجت منها اللغه العربيه الفصحى.

مع اللغه العربى, اللغه المصرى إتأثرت بـ لغات تاني; منها القبطى, اليونانى,
التوركى, الفارسى, طليانى و الفرنساوى, زى:

جدر الكلمه ديه خاصيه بتتميز بيها اللغات الافرو-اسياويه زي المصري و العربي و
اللغه المصريه القديمه الجدر بيكون متكون من تلات حروف عموما وممكن فى اوقات حرفين.
جذر الكلمه ده نفسو بيكون الفعل الماضي للكلمه و صيغة الاسم من الكلمه و الامر فى
المصرى. الجذر ده بيتحور طبقا لصيغات اللغه المصري عشان يمثل صيغ الكلمه التانيه.
ممكن يعمل منو كلمات جديده من نفس فكرة الكلمه. جزر الكلمه بيكون بيعبر عن الفعل
نفسه مثلا فعل اللعب, الاكل, الشرب وكده الفعل الجزري بيتكون من نوعين, نوع فعل
جزرو ثلاثي(زي لعب, فتح) وهو اشع وغلب نظام مستخدم و فعل جزرو ثنائي(زي شد). فعل
الجزر بيكون فعل مبني علي الشخص علي وزن فَعَل ومبني من الشخص زي فعَّل للجزر
الثلاثي و فل و فلل للفعل الثنائي. فى المصري كل الكلمات بتتكون من جزر و كل انواع
الافعل فى المصري و العربي فيها نوعين نوع مبني علي الفاعل و نوع مبني من الفاعل.
زي فَعَل و فعَّل و يفْْْعل و يفعَّل

اللغه المصريه الحديثه عادة لما بتتكتب بتبقى بالحروف العربى, بس بنطق مختلف عن
اللغه العربى.

المصريين ما بينطقوش عدد من الحروف الابجديّه زى ما لازم يتنطقو فى اللغه العربى
القياسيه الحديثه, زى حروف (ث, ذ, ظ) بـ تَخريج اللسان.

معظم الحروف الي من اصل عربي بتخفيف في الكلام عموما, يعنى مثلاً أغلب المصريين ما
بيفرقوش فى نطقهم بين (الذ و الز) و الظ, (\ز\ مُفخّمه). و ساعات لما يكون نُطق
ال(ذ أو الظ) صعب, بيبدلوها بـ حرف تانى. و كمان الث بتتنطق \س\ [s] أو بتتبدل بـ
حرف تاني وده عشان الحروف ديه اصلا مش من منطوقات المصريين خلال العصور

كل الناس بيتولدو حرين و متساوين فى الكرامه و الحقوق. إتوهبلهم عقل و ضمير و لازم
يعاملو بعض بـ روح أخويه.

الطريقه المشهوره لـ كتابه الكلام المصرى بين الشباب المصرى فى اوَد الشات و الSMS,
لما مابيكونش عندهم امكانية الكتابه بالحروف العربى او لو مش بيحبو يكتبو بالحروف
العربى, هى بإستعمال نفس الحروف اللاتينى بـ نُطق قريب من الإنجليزى او الفرنساوى
مع تزويد شوية ارقام بدل الحروف اللى مش موجودة فى اللاتينى. و فيه سايت بيستعمل
نفس الطريقه, اسمه فرانكويه ‹Frankowia›‏‏:

اللغه المصرى بيفهمها كتير من اللى بيتكلّمو عربى من الشرق للغرب, وساعات بيستعملو
الكلام المصرى فى التفاهم بينهم. و فيه دعوات لـ اعلان اللغه المصرى و كتابتها بـ
حروف لاتينى و ساعات دعوه لـ كتابتها بـ الحروف [عايز مصدر]القبطى.

كمان اسم الاشاره بييجى بعد الكلمه مش قبلها; لما المصرى يتكلّم عن لغه بيتكلّمها,
بيقول "أنا بتكلّم إنجليزى" او "أنا بتكلّم فرنساوى", و لما المصرى يتكلّم عن
ويكيبيديا, بيقول "ويكيبيديا مصرى" او "ويكيبيديا إنجليزى" او ويكيبيديا فرنساوى او
ويكيبيديا عربى. و ده لإن كلمة لُغه فى المصرى معناها ”كلام“, اللغه العاميّه
(الشعبيه) المصريه معناها ”كلام مصرى“.

اللهجه القاهريه فى المصري بتحتوي 7 حركات و علما اللغات من مصادر مختلفه بيقولو ان
المصري بكل اختلافاته ولهجاته بيحتوي علي عشره, عادتا هما سبع فى كل الاختلافات بس
فى طريقية نطق مختلفة لكل حركه معينه فى اللهجات التانيه

المصري فى انواع كتيرة من الضماير. فى ضماير بيجي الوحدوها(خاصه) و فى ضماير تانيه
بتتحط مع الكلمات(ملكيه).

من قواعد اللغه المصريه الحديثه الفعل الماضى التام والحاضر المستمر و غيرهُ من
التصريفات دى الموجوده فى كل اللغات الحية

المصرى لغة بتميز العدد و الجنس فى كل حاجة. المصري فيه مفرد(مذكر(فعل) و
مؤنث(فعله)) و مثنا(فى حالات معينه بس(فعليين)) و جمع(للكل(فعلِيِين))

مش /meʃ, moʃ/ معناها العربى لَن, بس لو استعملت زى لَم أو لا بتنفصل بتيجى الم فى
أول الكلمة و الش فى آخرها:

باختصار, ما-ش بتستخدم مع الافعال و الضماير(في اوقات) و مش بتستخدم مع كل حاجة
كاداة نفي عامة

صيغة السؤال فى المصرى زي الصيغ المستخدمه فى اللغات الحديثه و بيشبه صيغة سؤال فى
لغات المنطقه لكن بيختلف و بيتميز عنهم بحجات معينه.

المصري لغة بتستخدم ظاهرة التركيز في السؤال. الظاهرة ديه معناها ان في اقوات ممكن
يجي الضمير او اداة الاستفهام في الاول او في الاخر حسب الحاجة المتركز عليها
الاول.

بالعكس معا العربي, المصري زي برضو اللغات فى المنطقة بيفرق بين صغية الفعل(Action)
وصغية حدثان الفعل(Occuring) كمثال, لو انتا عاوز تدل علي الفعل بس من غير حدوثة
بتحط الفعل من غير اضافات زي

زمن الصفه الفعليه المستمره او الحالة الفعل ده زمن وصغتو موجودة في لغات كتيرة في
المنطقة

ملاحظة: ماتلخبطش صيغ الزمن ده مع شوية صيغ عربي بس عشان فى تشابه فى الكتابه
بينهم, هما بيتنطقو بطريقة مختلفه, و الصيغ العربيه ديه ليها مماثل مختلف فى
المصري. لو الصيخ العربيه ديه استخدمت, دايما بتكون كلمات من اصل عربي, دخلت المصري
من غير تمصير.

الزمن ده بيتقازن مع ألازمنه التانيه بـ المبني عليه ياكل, كل, واكل. والمبني منه
يأكل ، مأكل

النوع ده تركيبو فاعل/فاعله/فاعلين بيمثل الفعال و مبنيه عليه. بعكس النوع التاني
الي بيتبني علي الحاجة. وهو اشع نوع وبيجي فى جمل زي:

النوع ده تركيبو مفعل/مفعله/مفعلين بيمثل المفعول عليها. يعني فعل انا بعملو, مفعول
علي حاجه. بيجي فى جمل زي:

النوع(مفعل, متفعل(للحجات)) ده ممكن يستخدم كصفات(بيعمل صفه فعليه). عشان النوع ده
بالطبيعه فعل مفعول علي حاجه و بيساوي برضو صفه امثله:

الفعل الماضي: بيبقي علي وزن فعل او فل و ديما بيبقا اساس و اصل الكلمه وبيتكون
لاما من حرفين او تلاته

فعل الامر بيتشلبه مع العربي فى المصري و زي كل اللغات الافرو اسياويه زي اللغه
المصريه القديمه. تمثيله بيختلف حسب نوع جزر الكلمه ثلاثي ولا ثنائي.

في اداوت في المصري وهيا اصلا كلمات وهيا متخصصه عشان توضح بالظبط حالة الفعل(خلص
ولا لسه؟). اشهر اداتين هما لسه و خلاص. الاداوات ديه بتعتمد علي قاعدة التركيز و
ممكن تيجي قبل الضمير الخاص و قبل الفعل او في اخر الجمله



https://arz.wikipedia.org/wiki/%D8%AF%D8%A7%D9%81%D9%86%D9%89_%D8%B1%D9%88%D8%B2%D9%86

دافنى روزن (Daphne Rosen) ممثلة ومخرجة ومنتجة ومصورة بورنوجرافية اسرائيلية
اتولدت يوم 9 يونيو 1982 فى تل ابيب عاصمة اسرائيل ، ولما وصلت لسن سنتين هاجرت مع
اهلها لمدينة بوسطن فى ولاية ماساتشوستس الامريكية وهناك خدت الجنسية الامريكية.

دافنى روزن دخلت فى مجال البورنوجرافى سنة 2003 ومثلت اكتر من 150 فيلم بورنوجرافى
، وهى مشهورة بضخامة جسمها و بزازها الكبيرة و اردافها المليانة.

فى سنة 2005 دافنى روزن مضت عقد غير احتكارى مع شركة Venom Digital Media لإنتاج
الافلام البورنوجرافية جوه الأستديوهات ، و قدرت تاخد أجازة من تصوير الافلام لمدة
سنة من 2005 لغاية 2006 علشان تتفرغ لدراستها فى الجامعة ولشغلها على الموقع الخاص
بيها على شبكة الإنترنت [1]

فى سنة 2005 برنامج KSEXradio الإذاعى استضاف دافنى روزن مع الممثلة البورنوجرافية
انى كروز (Annie Cruz) ، وكمان برنامج Blind Date التليفزيونى استضاف دافنى روزن فى
حلقة من حلقاته.

دافنى روزن كانت وصيفة شرف فى حفل جواز الممثلة البورنوجرافية انى كروز (Annie
Cruz) من الممثل البورنوجرافى جاك لورانس (Jack Lawrence) واللى اتعمل فى حفلة 2005
Adult Entertainment Expo.

فى سنة 2009 دافنى روزن اشتغلت فى وكالة Lisa Ann's Talent Management اللى اسستها
الممثلة البورنوجرافية ليزا آن (Lisa Ann) لإكتشاف المواهب الجديدة فى المجال
البورنوجرافى ، و كمان اشتغلت مندوبة عن وكالة Pure Talent Agency للرقص المتميز .

دافنى روزن بتوصف نفسها انها مخنثة ، وهى اليومين دول عايشة فى مدينة سياتل بولاية
واشنطن الامريكية.

دافنى روزن اترشحت لجايزة AVN Award 2010 عن افضل مشهد سكس جماعى فى فيلم Ben
Dover's Busty Babes USA.



https://arz.wikipedia.org/wiki/%D8%A7%D9%84%D8%AD%D8%B1%D8%A8_%D8%A7%D9%84%D8%B9%D8%A7%D9%84%D9%85%D9%8A%D9%87_%D8%A7%D9%84%D8%A3%D9%88%D9%84%D9%89

الحرب العالميه الأولى كانت حرب بين جيوش الحلفاء و جيوش المحور. إبتدت الحرب يوم
28 يوليه سنة 1914 وانتهت يوم 11 نوڤمبر سنة 1918.سميت ايضا الحرب العظمى

هذا زيادة على الخلافات الأوربية التي كانت كامنة قبل ان تتفجر بسبب الجريمة في حق
ولي عهد النمسا وزوجته اوربي وقد مست عدة قارات من 28 جويلية 1914 حتى 11 نوفمبر
1918 وقد استمرت سياسيا بين الدول الممضاة على اتفاقية لوزان 24 جويلية 1923 تعتبر
هذه الحرب مدمرة بكل معنى شارك فيها اكثر من 60 مليون جندي من عدة دول متصارعة قتل
فيها 9 مليون جندي و20 مليون جريح وقد وقعت احداث اخرى خلال هذه الحرب كمجزرة
الأرمن 1915 - 1916 والثورة الروسية 1917 وقعت تغيرات جيوسياسية في القرن 20 من
تداعيات الحرب منها تفكيك الأمبراطوريات المجرية والروسية والعثمانية والألمانية
كذلك حدود الدول الأوربية والدول العربية قد تغيرت بدأت الحرب لما غزا امبراطور
النمسا و المجر صربيا، علشان ابنه ومراته اغتيلوا فيها لما كانوا بيزوروا سراييفو.
وبعد كده ابتدت روسيا تستعد هى كمان للحرب بعد يوم واحد لما الامبراطور اعلن الحرب
على صربيا وبعدها ابتدت المانيا هى كمان تجمع القوات بتاعتها فى 30 يوليو وبعدها
فرنسا فى 1 اغسطس. بعدها اعلنت المانيا الحرب على روسيا فى نفس اليوم، بعد الروس
مارفضوا انهم يتنازلوا عن فكرة حشدالقوات وبعدها اعلنت الحرب على فرنسا ، و بعدها
بلجيكا. الموضوع ده خلى بريطانيا تدخل الحرب لان الالمان خرقوا السلم مع بلجيكا. فى
الوقت ده الدول الاروبيه كانت متقسمه على معسكرين، الاول اسمه الوفاق الثلاثى و ده
كان مابين روسيا وفرنسا و بريطانيا ، والتانى كان اسمه " الحلف الثلاثى " و ده كان
بيتكون من امبراطورية النمسا والمجر و المانيا و ايطاليا.

الحرب العالميه الاولانيه هى البذره الاولى للحركات الايديولجيه زى الشيوعيه
وصراعات مستقبليه زى الحرب العالميه التانيه ، وكمان الحرب البارده. الحرب دى كانت
بدايه للعالم الجديد، ونهايه الأرستقراطيات والملكيات فى اوروبا، وكانت هى السبب
الرئيسى فى الثوره البلشيڤيه فى روسيا، والثوره عملت تغير فى السياسه الصينيه
والكوبيه وكمان كانت سبب من اسباب الحرب البارده مابين الاتحاد الاوروبى وامريكا،
وبدات الحروب تاخد شكل جديد فى اسلوبها لما استعملوا التكنولويجا بشكل كبير فى
حاجات حربيه، وكمان دخلت اطراف ملهاش فى الحرب زى المدنيين، وبعد ما كانت الحروب
بتقوم فى حتت بعيده عن الحتت اللى فيها ناس مدنيين، بقت المدن والحتت دى هى ساحات
الحرب للمعارك دى، وده كان سبب فى موت ملايين الضحايا.

من ناحيه كان الحلفاء و هم ف الاساس حلف ثلاثى بين المملكة المتحدة ، فرنسا و روسيا
ضد دول المحور و هم ف الاساس حلف ثلاثى بين ألمانيا ، النمسا والمجر و إيطاليا لكن
النمسا والمجر هاجمو اتفاقية التحالف، ايطاليا مادخلتش الحرب الحرب كبرت و دول
كتيره دخلت الحرب لحد ما كان فيها أكتر من 70 مليون عسكرى، منهم 60 مليون أوروبى، ف
واحده من أكبر الحروب ف التاريخ.



https://arz.wikipedia.org/wiki/%D9%84%D8%B3%D8%AA%D8%A9_%D8%A7%D8%B3%D8%B1_%D9%81%D8%B1%D8%A7%D8%B9%D9%86%D8%A9_%D9%85%D8%B5%D8%B1

اللى قام بتقسيم الاسر المصرية لثلاتين اسره كان المؤرخ المصرى مانيتون كاهن
هيليوبوليس اللى كتب تاريخ فراعنة مصر على امتداد عشرين قرن باللغة اليونانية و نقل
اسماء الفراعنه اللى حكموا مصر من على جدران المعابد بطلب من بطليموس التانى تانى
ملوك العصر البطلمى.

الدوله القديمه: تشمل الاسر من 3 ل 6 (حوالى 2690 - 2180 ق.م) وهو عصر الامن
الداخلى الكامل تحت حكم فرعون مؤله "تم تنصيبه كإله . فى الفتره دى تمكنت مصر من
التقدم فى علوم الطب والفلك والهندسه و هذا العصر هو عصر بناة الاهرام وكمان استطاع
الملك زوسر ان يسيطر على النوبيين.وسمى بعصر بناة الاهرامات؛لكثرة تشيد الاهرام

عصر الاضمحلال الاول: بعد فترة الدولة القديمه حصل اضمحلال فى فترة الاسرة 7 ل 10
(حوالى 2180 - 2060 ق.م). سادت فى الفترة دى الفوضى و انتشر الإضطراب وانحدر الفن
لكن رغم ده الادب المصرى إزدهر. بعدها إستطاع أمراء طيبه أن يوحدوا مصر مرة تانيه و
ينهضوا بها.

الدوله الوسطى: و هى تشمل الاسر من 11 ل 14 (حوالى 2060 - 1710 ق.م). فى الفترة دى
اهتم ملوك مصر بالتوسع الخارجى، فسيطروا علي النوبه السفلى و قاموا بعمل مشروعات رى
ضخمه. سوسو

عصر الإضمحلال التانى: كان فى فترة الاسر 15 ل 17 (حوالى 1710 - 1560 ق.م). فى تلك
الفترة وقعت مصر تحت احتلال الهكسوس. إلى ان استطاع أمراء طيبة ان يحرروا مصر منهم
بفضل امراء مخلصين مثل سقنن رع و ولاده كاموس وبعدها أحموس اللى بيعتبرون مؤسسين
الدوله الحديثه.

الدولة الحديثه: اتسمت بعصر الامبراطوريه المصريه و بتشمل الاسرات من 18 ل20 (حوالى
1580 - 1085 ق.م) فى الفتره دى سيطرت مصر على منطقه من شمال سوريا و ميسوبوتاميا
لغاية الشلال الرابع فى السودان، وكانت طيبه عاصمة للامبراطوريه دى و فى الفتره دى
إتبنت أعظم المعابد وأروع المقابر.

عصر الاضمحلال التالت: بعد فتره الدوله الحديثه حصل عصر الإضمحلال التالت و شمل
الاسرات من 21 ل 25 (حوالى 1085 - 663 ق.م). الفتره دى حكم فيها مصر ملوك من اصل
ليبى زى شيشنق و يوكوريس، و تانيين من اصل نوبى كان اشهرهم يعنخى. وغزا الأشوريين
مصر و ثار المصريين عليهم و طردوهم بقيادة بسماتيك اللى اسس الاسره 26 (حوالى 663 -
529 ق.م) و رجع لمصر قوتها وبدأ عصر النهضة لغاية ما استولى عليها الفرس لكن قدر
المصريين انهم يطردوهم لكن رجعوا تانى فى فترة الاسرات من 27ل 30. انتهى تاريخ
الفراعنه بعد ما غزا اسكندر الأكبر مصر وطرد الفرس سنة 332ق.م وقامت من بعده الدوله
البطلميه و قامت فى مصر نهضه جديده.

الأسرات من السابعه ل العاشره وهى عصور الإقطاع و بعدين الإضمحلال اللى سبب تدهور
اجتماعي واقتصادى حصل بعده ثوره اجتماعيه.فى العصر ده ازدهر الأدب المصرى.

العصر ده بيشمل الأسر من التلتاشر لـ السبعتاشر، و فيه رجعت الفوضى من تانى و
اضطربت الأحوال و هو عصر اضمحلال احتل فيه الهكسوس مصر، بتتميز نهاية العصر بتطور
التكنيك الحربى و ظهور العجلات الحربيه اللى سعببت نصر حاسم فى حرب تحرير بتعتبر
أول حرب تحريريه كبيره في تاريخ العالم لما قدر أحموس انه يطرد الهكسوس بعد احتلال
دام حوالى 150 سنه.

الهكسوس ما غازوش مصر مره واحده بجيش لكن اتسللوا جوا مصر مع نهاية حكم ملوك الأسرة
الاربعتاشر و الهكسوس شعب رعاه دخلوا مصر من جهة الشرق و زادت اعدادهم لغاية ما
اسسوا عاصمتهم " اوراريس " فى منطقة شرق الدلتا. جنوب مصر ماكانش تحت سيطرتهم لكن
كانوا بياخدوا جزيه من امرا الجنوب. قعد الهكسوس فى شمال مصر حوالى قرن و نص لغاية
ما اتطردوا من مصر على ايدين ان حكام الجنوب الى قدروا يكونوا جيش قوى و يحاربوهم و
دمروا كل حاجه كانت بتنتمى ليهم و طاردوهم فى سينا لغاية ما خرجوهم من مصر و اختفوا
عشان كده اسامى ملوكهم مش ممكن ترتيبها ترتيب تاريخى مؤكد.

بعد حرب التحرير دخلت مصر في طور حربي عظيم. فبدأ ملوكها الحرب علي آسيا وفتحوا
فلسطين و سوريا حتي وصلوا لـ نهر الفرات وجنوباً حتي الشلال الرابع في السودان.
وأقام ملوك هذه الأسرة المعابد الهائلة مثل الكرنك والأقصر وعاشت البلاد في أزهي
مظاهر الرفاهية والفن والعلوم والتجارة... وأحدث الملك اخناتون في أواخر هذه الأسرة
انقلاباً دينياً فعبد قرص الشمس دون سواه كومز لتوحيد الآلهة في إله واحد قوي.

تمكن المصريون من طرد ملوك النوبة وقبضوا علي زمام الامور بمعونة الإغريق، وأسس
بسماتيك الاول الاسرة 26 وخلالها انتعشت التجارة مع الغزيق.. وفي نهاية حكم هذه
الاسرة سقطت مصر فى يد قمبيز ملك الفرس سن 252 ق. م .



https://arz.wikipedia.org/wiki/%D8%B3%D9%88%D9%8A%D8%B3%D8%B1%D8%A7

سويسرا هيا جمهوريه اتحاديه من 26 كانتون فى اوروبا الغربيه. حدودها ألمانيا من
الشمال، فرنسا من الغرب، ايطاليا من الجنوب، النمسا و ليختنشتاين من الشرق. سياسة
سويسرا الخارجيه محايده جدا بيرجع تاريخها لسنة 1515. و سويسرا واحده من اغنى دول
العالم. و خدت مدينة زيورخ السويسرية افضل مدينة ممكن تعيش فيها فى العالم لتلات
اعوام على التوال. [1] برن مقر السلطات الاتحاديه. سويسرا بلد بدون سواحل أراضيها
متقسمه بين جبال الألب و الهضبة الوسطانيه و جبال جورا و مجموع مساحتها 41285 كم 2
(15940 ميل مربع). سكان سويسرا حوالى 7.8 مليون شخص معظمهم متركز على الهضبة الوسطى
الاتحاد السويسري ليه تاريخ طويل من حياد مسلح ، و لم يدخل من سنة 1815 ، و لم ينضم
للأمم المتحدة إلا سنة 2002.

ارض سويسرا جبلية فى معظمها ، حوالي 7% من مساحتها من المرتفعات الألبية ، و القطاع
يتضمن 30% من السكان و فيها عدد من البحيرات ، وبتنقسم جبال الألب لشوية سلاسل ،
وأعلى قمة فيها الألب السويسرية (مونتى روزا ) وبتشغل سويسرا قسم من جبال جورا و
بيتبعها القسم الجنوبي الشرقي من الجبل ده ، و فيها وديان و ، و فيها ممرات ،
وبتمتد الهضبة السويسرية على شكل ممر بين جبال الألب وجبال جورا ، وبيختلف ارتفاع
الهضبة من مكان لمكان تاني ، و طبيعتها الجبلية الغنية بالغابات ادتها قيمة سياحية
كبيرة .وبتنحصر الجبال دي كلها بكتير من الثلاجات مثل (الينش ) و(جورنرفيزتش) ، و
التلاجات دي مصدر سياحي مهم اوي ، و سويسرا فيها بحيرات ميه حلوه كتير .

بيعيش معظم سكان سويسرا فى مناطق الهضبان و فى المدن المشهورة ، زى زيورخ ،و بازل ،
و جنيف ، و لوزان ، وبتقل كثافة السكان على المناطق العالية جدا ، وبينتمي السكان
للجماعات الألمانية ، وبيشكلوا أغلب سكان سويسرا ، وبيتكلم 75% من السكان الألماني
،ومن بين السكان دول فئة فرنساوية حوالي 20% من كل السكان بيتكلموا الفرنساوي ، و
كمان فيه فئات طليان وحوالي 4% من السكان بيتكلموا الايطالي ، و موجود فى سويسرا
عدد كبير من الاجانب اللى تقريبا عددهم مليون 80% منهم جايين من دول الاتحاد
الأوروبي. و حسب تقارير الامم المتحدة بتعاني طبقة الاجانب اللى مش اوروبيين من
العنصرية، و خصوصا فى السنين الاخرانية و ده بعد فوز حزب الشعب السويسري فى
الانتخابات الفدرالية، و اللى بعدها نزل الحزب قوانين ضد الاجانب اللى مش أوروبيين،
وعمل اتفاقات مع دول الاتحاد الأوروبي عشان يفضلوا الاجانب الاوربيين فى سوق العمل
السويسري.

تحتل سويسرا المركز الاول فى أوروبا من حيث أكبر عدد للطلاب الاجانب وثاني دولة فى
العالم بالنسبة لإجمالي عدد الطلبة فى البلاد [2] وتضم أكبر عدد من المبدعين
الحائزين على جوائز نوبل (بالنسبة لعدد السكان) وتحتل سويسرا المرتبة الأولى فى
العالم من حيث المنشورات العلمية.

يوجد فى سويسرا اربع لغات رسمية: الألمانية، الفرنسية، الايطالية، الرومانشية.
يتحدث غالبية سكان شمال ووسط سويسرا بالألمانية فى الغرب، و هناك القليل ممن
يتحدثون الفرنسية و الايطالية فى الجنوب و مناطق الجبال لكن تعتبر سويسرا من دول ال
دوتشا (deutch) و هم من سلالات ألمانية

سويسرا هى بلد علماني بطبيعته ولكن دستورها الفدرالي مازال مُستهلا بعبارة "باسم
الرب"[4]، والديانة الشائعة فيها هى المسيحية بكلا المذهبين البروتستانتي
والكاثوليكي، ولكن الأغلبية فى سويسرا هم من الكاثوليك 41.8 % ثم البروتستانت
35.3 % ، وتوجد نسبة 11.1 % لاتدين بعقيدة معينة.

وتأتي بعد الديانة المسيحية الاسلام بنسبة 4.3 %، وأكبر الجاليات الاسلامية هى تلك
القادمة من البوسنة والهرسك و كوسوفو وألبانيا تتبعها الجالية التركية والعربية
القادمة من شمال افريقيا، أغلب المسلمين السويسريين يتبعون المذهب السني مع وجود
اقليات شيعية وعلوية.

وتتوزع النسبة الباقية 4 % على الجماعات المسيحية الاخرى و أتباع الديانات اليهودية
والبوذية والهندوسية.[5]

اتحدت مناطق شفوتز، اونترفالدن و أوري سنة 1291 و شكلت سويسرا. سويسرا استقلت عن
الامبراطوريه الرومانيه المقدسه سنة 1499. سياسة سويسرا محايده من سنة 1515،بعد
هزيمتها أمام فرنسا فى معركة مارينيانو. أُعلنت سويسرا سنة 1848 دولة اتحادية.
حافظت الدولة السويسرية على حيادها فى الحروب العالمية الأولى و الثانية. أصبحت
جنيف سنة 1919 مقر عصبة الامم المتحدة. أُصدرت سنة 1949 معاهدة جنيف الدولية،
لحماية المدنيين اثناء الحروب. أُدخلت تعديلات عدة على الدستور السويسري سنة 1999.

حمت السياسة الخارجية المحايدة الصارمة سويسرا من ويلات الحروب اللتي عصفت بأوروبا
على مدى القرون الماضية. أصبحت سويسرا عضواً سنة 1960 فى لمنظمة التجارة الحرة
الأوروبية (EFTA) و سنة 1963 فى المجلس الأوروبي. رفض السويسريون الانضمام الى
الاتحاد الأوروبي فى إستفتاء أُقيم سنة 1992



https://arz.wikipedia.org/wiki/%D8%AC%D9%8A%D8%B3%D9%89_%D8%AC%D9%8A%D9%86

جيسى جين (Jesse Jane) ممثلة بورنوجرافية امريكية من اصل بريطانى اتولدت يوم 16
يوليو 1980 فى مدينة فورت وورث بولاية تكساس الامريكية ، واسمها الحقيقى سيندى
تايلور (Cindy Taylor)

جيسى جين بدأت حياتها مجندة صغيرة فى قاعدة عسكرية فى الإقليم الأوسط الشمالى
الشرقى لامريكا ، وبعد كده سابت الخدمة فى الجيش الامريكى ورجعت للحياة المدنية
ودخلت المدرسة الثانوية فى مدينة روز هيل بولاية كانساس وهناك اتعلمت الرقص وكانت
فى مجموعة التشجيع لفريق الإسكواش ، وخلصت دراستها الثانوية بإمتياز فى المدرسة
الثانوية فى مدينة مور بولاية اوكلاهوما .

جيسى جين اشتغلت موديل لفساتين الزفاف وبعد كده صورت اعلانات عن سلسلة المطاعم
الامريكية Hooter ، وبعدين قدمت فى المسابقة اللى اتعملت فى ولاية هاواى ونظمتها
شركة Hawaiian Tropic علشان تختار موديلات للاعلان عن منتجاتها ، وفازت جيسى جين
على زميلاتها الموديلات فى التصفيات المحلية والإقليمية ووصلت للأدوار النهائية .
وفى المسابقة دى شافوها مديرين المسلسل الأمريكى Baywatch وأعجبوا بيها .

فى شهر اغسطس 2002 خدت جيسى جين لقب ملكة جمال الفوتوجنيك ، وبعد كده اشتغلت موديل
لعرض المايوهات البيكينى . وفى شهر ديسمبر 2002 مضت عقد احتكارى مع شركة Digital
Playground لإنتاج الافلام البورنوجرافية جوه الأستديوهات ، وكان معاها الممثلات
البورنوجرافيات تيرا باتريك (Tera Patrick) و ديفون (Devon) و جانا كوفا (Jana
Cova) و تيجان بريسلى (Teagan Presley) وبعد كده عملت عملية تكبير لبزازها .

فى سنة 2004 ظهرت جيسى جين على أغلفة مجلات Front و Hustler و Club و AVN و Maxim و
The National Enquirer و US Weekly و In Touch و The Globe و Star وعلى قناة Fox
News وقناة !E اللى استضافتها فى برنامج Celebrities Uncensored اللى بيقدمه المذيع
الأمريكى المشهور هوارد ستيرن (Howard Stern) .

جيسى جين هى رئيس تحرير المواد الجنسية فى مجلة Rock Confidenial ، وكانت مجلة
Arena مصنفاها ضمن أسخن 150 ست على مر التاريخ .

اول فيلم بورنوجرافى مثلته جيسى جين كان فيلم No Limits سنة 2003 مع الممثلة
البورنوجرافية ديفون (Devon) ، وبعد كده خدت دور البطولة فى فيلم Beat the Devil
وفى فيلم Loaded سنة 2004 قدام الممثل البورنوجرافى باريت بليد (Barrete Blade) .

جيسى جين ظهرت مع فرقة Drowning Pool الغنائية على غلاف ألبوم Desensitized وفى
الكليب المصور لأغنية Step up .

جيسى جين شاركت فى حفل توزيع جوايز AVN لأفلام الدى فى دى بفيلم Island Fever 3
اللى اتصور فى جزيرة تاهيتى وفى جزيرة بورا بورا فى المحيط الهادى ، وبعد كده مثلت
فيلم Island Fever 4 اللى اتصور فى نفس الاماكن .

جيسى جين هى اللى بتقدم برنامج DP Tonight اللى بيتعرض على موقع شركة Digital
Playground على شبكة الإنترنت .

جيسى جين كانت النجمة الأولى فى فيلم Pirates سنة 2005 وفى الجزء التانى منه فيلم
Pirates II سنة 2008 ، وكمان عملت اداء متميز فى فيلم Cheerleaders وفى فيلم
Babysitters لدرجة أنها وصفت نفسها بالمخنثة بسبب إندماجها الزايد فى مشاهد
الليزبيان .

جيسى جين كانت متجوزة الممثل البورنوجرافى ريك باتريك (Rick Patrick) ، وعندها ابن
من جوزها الأولانى ولدته سنة 2000 . وهى دلوقتى عايشة فى مدينة أوكلاهوما سيتى
بولاية اوكلاهوما .



https://arz.wikipedia.org/wiki/%D9%84%D9%8A%D8%B3%D8%AA%D8%A9_%D8%A7%D9%84%D9%85%D8%BA%D9%86%D9%8A%D9%8A%D9%86_%D8%A7%D9%84%D9%85%D8%B5%D8%B1%D9%8A%D9%8A%D9%86

ام كلثوم- عبد الحليم حافظ- شادية- سيد درويش- منيرة المهدية- ليلى مراد- فايزة
احمد- نجاح سلام- عمرو دياب- محمد فؤاد- مدحت صالح- كمال حسنى- حمادة هلال- ريكو-
تامر حسنى- حمدي بتشان- محمد حماقى- احمد العطار- اسمهان- انغام- ايمان البحر
درويش- ايهاب توفيق- بهاء سلطان- حسن الأسمر- حكيم- داليدا- روبى- سيد درويش- شعبان
عبد الرحيم- شيرين احمد- عامر منيب- ديميس روسوس- محمد عبد الوهاب- على الحجار-
محرم فؤاد- محمد الكحلاوى- احمد عدوية- محمد عطية- مصطفى قمر- منيرة المهدية- هشام
عباس- عصام كاريكا- أنوشكا- بدريه السـيد- خضره محمد خضر- رجاء عبده- روبى- سعاد
محمد- سعاد مكاوى- سيمون- شاديه- شريفة فاضل- شيرين عبد الوهاب- صباح- عفاف راضى-
عايده الشاعر- فاطمه عيد- فايده كامل- لطيفه- ليلى نظمى- مها صبرى- ناديه مصطفى-
نجاة على- نجاة الصغيره- نازك- ورده- انغام- نور الهدى- لور دكاش- شهر زاد- ابراهيم
حموده- عبداللطيف التلبانى- عبده الحامولى- عمرو دياب- سيد مكاوى- سلامة حجازى-
صالح عبد الحى- محمود شكوكو- محمد قنديل- محمد عبدالمطلب- محمد طه- كارم محمود- عبد
العزيز محمود- محمد فوزى- كمال حسنى- محمد فؤاد- ماهر العطار - محمد منير- مدحت
صالح- هانى شاكر- حكيم- عبد الغنى السيد- عباس البليدى- محمد نوح- محرم فؤاد- سمير
الاسكندرانى- محمد العزبى- محمد رشدى- محمد حمام- الشيخ امام- شعبان عبد الرحيم-
هشام عباس- محمدالحلو- امال ماهر علاء عبد الخالق



https://arz.wikipedia.org/wiki/%D8%B4%D9%8A%D8%B2%D9%88%D9%81%D8%B1%D9%8A%D9%86%D9%8A%D8%A7

الشيزوفرينيا أو الفصام (ألمانى: Schizophrenia, من اصل يونانى: σχίζειν: يقسم و
φρήν,‏ φρεν-: عقل)‏ هو سيكوز وظيفى كان بيتسمى زمان الانسان المصاب بهذا ا "الجنان
المبكر". عدد المصابين بيه بيمثلو نص عدد العيانين العقليين. بيعانىي المصاب به من
تفكك الوظائف النفسية و الانعزال عن العالم الخارجي و الانطواء و سيطرة التخيلات و
الأوهام عليه و التفكير الاجتراري. الشيزوفرينيا أنواع ، مثل الشيزوفرينيا البسيطة،
و الشيزوفرينيا التخشيبية، و الشيزوفرينيا الذهانيه، و الشيزوفرينيا المراهقة.
العلماء و الباحثين ليسوا متفقين على سبب عضوي أو نفسي. تعالج بالادوية و الصدمات
المصاب به سوف يختفيتدريجيا



https://arz.wikipedia.org/wiki/%D8%A7%D9%84%D9%87%D9%86%D8%AF

جمهورية الهند (هندى:‏ भारत गणराज्य ‏|Bhārat Gaṇarājya|‏) هى بلد فى جنوب اسيا,
بتحتل معظم أراضى شبه القارة الهندية. الهند لها سواحل طولها أكتر من 700 كلم.
البلاد اللى جنب الهند هى باكستان وأفغانستان فى ناحية الشمال الغربى, الصين,
نيبال, وبوتان من الشمال, بنجلاديش و ميانمار من الشرق. فى المحيط الهندى, بتحاذيها
جزر المالديف من الجنوب الغربى و سريلانكا و اندونسيا من الجنوب الشرقى. الهند هى
تانى أكبر بلد فى العالم من حيث تعداد السكان, النهارده عدد سكانها بيزيد على مليار
ومية مليون نسمه حسب اللى بتقوله موسوعة إنكارتا 2007. و من حيث المساحه الهند فى
المرتبة السابعه على مستوى العالم.

الهند كان فيها حضارات قديمه, و كانت مركز لكتير من الطرق التجارية المهمه على مر
التاريخ, و كمان قامت على ارضها شوية ديانات زى: الهندوسية, البوذية, الجانية
والسيخية. الهند كات زمان ايام الإستعمار جزء من أراضى التاج البريطاني قبل ما
تستقل عن بريطانيا سنة 1932. مع أواخر القرن العشرين اتقدمت الهند تقدم معتبر فى
الاقتصاد وبقت بتلعب دور سياسى كبير على مستوى منطقتها وعلى مستوى العالم.

فيه فى بيمبتكا (Bhimbetka) فى ماديا براديش شوية كهوف عليها رسومات قديمة بترجع
للالعصر الحجري, وبتعتبر من اقدم الدلائل على التواجد الإنسانى فى الهند. ظهرت اول
المستوطنات البشرية الدايمه فى الهند من حوالى 3,000 سنه, الحضارات الأولانيه دى
اتعرفت باسم حضارات وادى السند, اللى شافت عصرها الدهبى فى الفترة مابين 2,512 ق.م
و 1.254 ق.م.

من القرن الخامس قبل الميلاد, اتشكلت كام مملكه مستقلة. كات مملكة ماوريا اللى قامت
فى شمال البلاد أهمها على الاطلاق, وحّد ملوكها بلاد الهند لأول مرة, واشتهر منهم
أشوكا بعد ما إتحول للديانة البوذية. من حوالى سنة 130 ق.م, بدت الغزوات الجايه من
اسيا الوسطى تتوالى, وإتوالت معاها الممالك المختلفه الاصول: هندية-إغريقية,
هندية-بارتية, و فى الاخر مملكة "كوشان".عنصر "كوبتا" حل فى من القرن الثالث
الميلادى, وعاشت الهند معاه عهد دهبى. فى الجنوب قامت ممالك كتيره: تشالوكياس,
تشيراس وغيرها. وازدهرت العلوم والفنون, و الرياضيات, و الفلك, و الهندسة, والفلسفة
ايام حكم الاسر دى.

بدأت الجيوش الاسلامية تحاول غزو الهند من ايام الدوله الأمويه, دولة المسلمين
استقرت على حدود نهر السند. الغزنويون طلعوا من قواعدهم فى أفغانستان فى حملات لغزو
بلاد ما وراء السند, وانتهت المرحلة دى بتأسيس سلطنة دلهي, اول الممالك الاسلاميه
المستقله فى الهند. دولة ال تغلق قدرت (ح 1120) أنها تضم أغلب أراضى شبه الجزيرة
الهندية (ماعدا مناطق أقصى الجنوب). فى القرن الستاشر قدوم المغول شكل حدث مهم جداً
فى تاريخ الهند, حيث انهم قدروايكونواحضاره جديده امتزجت فيها الثقافتين الهنديه
والإسلاميه. مناطق أقصى الجنوب كانت الاستثناء الوحيد فى تاريخ الهند, لانها عاشت
بمعزل عن التطورات السياسية اللى حصلت فى قارة الهندية.

بعد اكتشاف الطرق البحرية الجديدة بدا الأوروبيون يوصلوا الهند, وكات المكاسب
التجارية حافز لتنافس البرتغاليينو الفرنسيين والإنجليز بينهم وبين بعض, و اللى
استغلوا مرحلة الضعف والانقسام الطائفى اللى كات سايده الهند لإنشاء مستعمرات جديده
لهم. القوى الغربيه حطت قوانين جديده كان هدفها استغلال موارد البلاد لأقصى درجه.
حاول الهنود التمرد على الوضع الجديد, فقامت ثوره شعبيه سنة 1783 ضد شركة الهند
الشرقية البريطانية, وانتهت الثورة بإنهاء مظاهر الحكم المغولى فى الهند و بقت
البلاد من ساعتها مستعمرة خاضعه للتاج البريطاني. الماهاتما غاندي قاد حركة سلمية
بتتمسك بمبدأ الـ"لاعنف", اللى قدرت بعد سنين مقاومه طويله أنها تحصل على وعد
بالاستقلال. فى 7 ابريل 1927 نالت الهند استقلالها رسميا, وبعدين بقت جمهوريه من 16
فبراير 1980

بسبب كترة الأعراق والديانات, عرف الكيان الهندى الناشئ نزاعات طائفية وانتفاضات
شعبيه كتيره. بسبب المشاكل دى اللى سادت طول الوقت ماعدا فى فترة قصيرة من 1975 ل
1977, اعلنت حالة الطوارئ (فى فترة حكم انديرا غاندي), و بقت الهند دولة ديمقراطيه
سيكولاريه (عالمانيه). لكن الهند كان لها نزاعات حدودية كتيره مع جارتها الصين
فدخلت مع الصين فى حرب قصيره سنة 1962, وبعدين دخلت فى تلت حروب مع جارتها التانية
باكستان (1947, 1965, 1971). الهند من الاعضاء المؤسسين لمنظمة دول عدم الانحياز.
عملت اول التجارب النووية تحت الارض سنة 1974, فبقت بكده عضو غير رسمى فى نادى
الدول النوويه, وبعد كده عملت خمسة تجارب تانيه فى سنة 1998, أشرف عليها الرئيس
الحالى عبد الكلام. الإصلاحات الاقتصادية اللى بدتها الحكومة الهنديه من سنة 1991
خلت الهند تبقى دوله من اكتر دول العالم نمو.

الدستور الهندى بيأكد على إن الهند جمهورية ديمقراطية و سيكولاريه (عالمانية) لها
سيادتها. نظامها السياسى جمهورى له طابع إتحادى, بيتشكل البرلمان من غرفتين
تشريعيتين, لهم نظام اتوضع على شكل النظام البرلمانى البريطانى (ويستمنستر). نظام
الحكم فى الهند له تلت هيئات: تشريعيةو تنفيذية وقضائية.

البرلمان هو الهيئة التشريعية فى الهند. بيتألف البرلمان من غرفتين, الغرفة العليا
(مجلس الدولة) وبتتسمى "راجيا سابها", والغرفة السفلى (مجلس الشعب) وبتتسمى "لوك
سابها". الهيئة الانتخابية بتختار الاعضاء الـ245 لمجلس الدولة, ومدة قعادهم فى
المجلس ست سنين. بالنسبه للغرفه التانيه بيتم انتخاب الاعضاء الـ552 عن طريق
الاقتراع العام كل خمس سنين, عن طريق المجلس ده بتتحدد مختلف القوى السياسية
والتشكيلة الحكومية. من حق أى مواطن هندى عمره أكتر من تمنتاشر سنه انه ينتخب ا.



https://arz.wikipedia.org/wiki/%D8%AD%D8%B1%D8%A8_%D8%A7%D9%83%D8%AA%D9%88%D8%A8%D8%B1

حرب اكتوبر (حرب العاشر من رمضان - حرب تشرين - حرب يوم الغفران- حرب يوم كيپور;
عبرى: מלחמת יום כיפור او מלחמת יום הכיפורים) هى الحرب اللى ابتدت يوم السبت 6
اكتوبر سنة 1973 و خلصت يوم الجمعه 26 اكتوبر سنة 1973 بين مصر من ناحية و اسرائيل
و الدعم اللوجستى و الغير لوجستى المش محدود وقت الحرب من الولايات المتحده و غيرها
من الناحيه التانية، فى نفس الوقت برضة ضربت سوريا الجيش الاسرائيلى فى الجولان و
حققت نتايج كويسه فى بداية الحرب و قدرت تاخد القنيطره و ساعدتها العراق بإمدادات
عسكريه. بالنسبه لمصر الحرب كانت لإستعادة خط على الضفه الشرقيه لقناة السويس
يمكنها من ارغام اسرائيل على الانسحاب من سينا و عبر عن كده كلام الرئيس السادات
قدام البرلمان الاسرائيلى فى نوفمبر سنة 1977 بقوله: " انا بأكلمكم و رجليا ثابته
على الارض " ، و كانت فى نفس الوقت لإستعادة شرف العسكريه المصريه اللى اتهان اهانه
كبيره فى حرب 1967. بالنسبه لاسرائيل الحرب اتفرضت عليها و دخلتها مرغمه لمنع مصر ،
و معاها حليفتها سوريا ، من تحقيق هدفها العسكرى من الحرب و للدفاع عن وجودها نفسه.

على الجبهه المصريه قدر الجيش المصرى يعدى قناة السويس و يقتحم خط بارليف و يثبت
رجليه على ارض سينا وكانت النتيجة النهائية للحرب هى انتصار للجيش المصرى اللى قعد
فى سينا واسرائيل ما قدرتش تطلعه منها رغم كل الهجمات و المناورات اللى عملها
جيشها.

ابتدت الحرب لما هجمت مصر و سوريا فجأة على اسرائيل فى ضهرية يوم 6 اكتوبر سنة 1973
و كان بيوافق يوم 10 رمضان و يوم الغفران (يوم كيبور بالعبري) اهم عيد عند اليهود.
فى اليوم ده خرجت 222 طياره مصريه من مطاراتها و دكت مواقع الجيش الإسرائيلى و
مراكز قيادته و اتصالاته فى سينا بدقه كبيره فى حدود 20 دقيقه و رجعت لقواعدها
بخساير بسيطه ، و ضربت مئات المدافع المصريه تحصينات خط برليف فى الناحيه الشرقيه
من قناة السويس بمعدل قذيفه كل ثانيه و نص ، و عدى 30 الف عسكرى مصرى قناة السويس
فى 2500 مركب مطاطى تحت هدير المدافع بمعدل موجة عبور كل 15 دقيقه. اسرائيل كانت
حطت مواسير لكب نابالم فى ماية القنال لتوليعها بالنار فى حالة نزول قوات مصريه فى
القناه ، لكن المواسير دى سدت فتحاتها قوات خاصه بالليل قبل ماتقوم الحرب ، و اترفع
علم مصر على قمة خط برليف ، و بعد ما قامت قوات خاصه بعمل فتحات فى ساتر خط برليف و
اتحطت الكبارى عدت القوات البريه بالدبابات البريه و البرمائيه و المدرعات و
المشاه. اتزال من رملة خط برليف 3 مليون متر مكعب. عمل ثغرات فى خط برليف ماكانتش
عمليه سهله فالخط ده كان عباره عن تل رملى عالى مدعم بصخر و حديد بيمتد على طول
الجبهه. المصريين عملو تجارب كتيره عشان يوصلو لطريقه سريعه تمكنهم من عمل فتحات
فيه قدام الكبارى عشان تعدى الدبابات و المصفحات و العربيات و الاسلحه التقيله ، و
جربو كذا طريقه كان منها استخدام الديناميت لكن مهندس مصرى قبطى كان مقدم فى الجيش
اسمه باقى زكى ياقوت قدر يتوصل لفكرة عبقريه و هى ازالة الرمله و عمل فتحات عن طريق
تجريف رملة فى الاماكن المطلوب عمل فتحات فيها بإستخدام مضخات بتسحب المايه من قناة
السويس . لمدة 8 ساعات اتصدى عسكر مصر على ضفة القناه الشرقيه للدبابات و المدرعات
الاسرائيليه لغاية ما اتحط 60 كوبرى عدت عليها الاسلحه التقيله. فى نفس الغضون نزلت
قوات مصريه خاصه و را الخطوط الاسرائيليه و جوه سينا عشان توقف تقدم القوات
الاسرائبيه و تأمن المضايق جوه سينا. على الساعه اربعه بعد الضهر ابتدت الطيارات
الاسرائيليه تظهر فى سما المعركه لضرب القوات المصريه اللى عدت القناه و تدمير
الكبارى و غيرها لكن طوالى وضح للطيارين الاسرائيليين ان مهمتهم مش بالسهوله اللى
اتخيلوها و ادركو ان دفاع مصر الجوى اقوى مما كانو عارفين. جدار الصواريخ المضاده
للطيارات من طراز " سام " قدر يوقع طيارات كتيره و يحيد السلاح الجوى الإسرائيلى
على خط القناه لعمق 15 كيلومتر و يخليه سلاح مالهوش قيمه فى جبهة القتال. فضل عسكر
مصر يعدوا القناه و وقع فى ايديهم 22 موقع دفاعى اسرائيلى و 26 نقطه محصنه مساحة كل
نقطه 4000 متر و كان فى كل نقطه 26 دشمه للمتريوزات و مرابض للدبابات و المدافع
الارضيه و 24 عنبر للعساكر الاسرائليين. كل نقطه من دول كانت متصله بمراكز القياده
و بالنقط التانيه. لمدة 4 تيام القياده الاسرائيليه ضاع منها السيطره على عساكرها
فى جبهة القنال بسبب قطع الاتصالات و مع مرور الوقت قامت معارك شرسه. الدبابات
الاسرائيليه هى كمان واجهت صعوبات كبيره ، فبعد عبور الجيش المصرى للقناه ابتدت
الدبابات الاسرائيليه تتدفق فى اتجاه خط النار و هما فاكرين انهم ممكن يزحفو على
المصريين و يرجعوهم لضفة القناه الغربيه ، لكن الاسرائيليين لقو مفاجاءه تانيه
مستنيه دباباتهم و هى صواريخ " ساجر " اللى عمرهم ماكانو اتعاملو معاها قبل كده.
الصواريخ دى بيوصل مداها لمسافة 2 كم و كانت بتتشال على الكتف و كان سهل على عسكرى
المشاه انه يجرى و يتحرك بيها ، و فوق كده كان ليها قدره كبيره على اختراق دروع
الدبابات و تدميرها او تعطيلها. قوات المشاه المصريه اللى معاها صواريخ ساجر دمرت
دبابات اسرائيليه كتيره ، و زى ما صواريخ سام حيدت الطيران الاسرائيلى صواريخ ساجر
حيدت سلاح المدرعات الاسرائيلى و حولت سينا لمقبره للدبابات الاسرائيليه. اسرائيل
ابتدت تعمل هجوم مضاد من 8 اكتوبر. بطبيعة الحال المصريين كانو متوقعين الهجوم
المضاد و مستنينه و لما اتقدمت الدبابات الاسرائيليه قامت معارك بين قوات المشاه
المصريه و الدبابات الاسرائيليه كان للمصريين اليد العليا فيها و على نهاية يوم 8
اكتوبر ادرك الاسرائيليين انهم بيواجهوا حاجه جديده عليهم و ان جيش مصر 1973 ماهواش
جيش 1967 و ان الحرب مش فى صالحهم و بتتجه لكارثه. اسرائيل اللى ابتدت المعركه بـ
300 دبابه خسرت نصهم فى ظرف يومين. و حصلت معركة دبابات ضخمه بتعتبر اكبر معركة
دبابات فى التاريخ و حصلت معارك جويه كبيره زى معركة المنصوره الجويه اللى انتصر
فيها الطيارين المصريين. البحريه المصريه من جهتها قفلت كمان باب المندب فى جنوب
البحر الاحمر لمنع وصول امدادات عسكريه لاسرائيل عن طريق البحر الاحمر. عدد القوات
المصريه اللى شاركت فى الحرب كان 800 الف عسكرى و ظابط. اسرائيل و مصر خسرو اعداد
كبيره من عساكرهم و قدرت مصر تتصدى للطيارات الاسرائيليه اللى حاولت تسيطر على سما
مصر و وقعت منها مابين 200 و 280 طياره. و اتدمرت 500 دبابه اسرائيليه و خرجت 600
من الخدمه. لكن بطبيعة الحال الضرب ماكانش من ناحيه واحده فاسرائيل المتسلحه بأحدث
الأسلحه الامريكيه كانت هى كمان بتضرب ضرب جامد و خسرت مصر اعداد كبيره من العساكر
و الدبابات و المعدات.

القائد فؤاد عزيز غالى قدر يوم 7 اكتوبر يحرر القنطرة شرق ويدمر ‏6‏ نقاط عسكريه
اسرائيليه قويه، و فى يوم 8 اكتوبر اتصدى حسن ابو سعده للدبابات و المدرعات
الاسرائيليه و دمر 143 دبابه و اسر كتيبه اسرائيليه كامله بما فيها قائدها عساف
ياجورى، و فى 9 اكتوبر اتصدى القائد عبد رب النبى لهجوم اسرائيلى و قدر يدمر 113
دبابه .

فى حرب اكتوبر ظهرت اسامى عساكر عاديين اشتهرو جنب القواد الكبار من اشهرهم محمد
عبدالعاطى اللى اشتهر بلقب " صياد الدبابات " لإنه قدر لوحده يدمر 23 دبابه
اسرائيليه و تلت مدرعات وبكده ضرب رقم قياسى فى براعة و دقة التنشين و بقى اسطوره
بين العسكر.

حرب اكتوبر 73 حصل فيها ‏64‏ معركه (المعركه هى القتال اللى بيشارك فيه لواء عسكرى
او أكتر). انتصرت القوات المصريه نصر مطلق فى 51 معركه واستولت فيها علي مساحة ارض
كان الجيش الاسرائيلى بيحتلها يوم 5 اكتوبر بإمتداد ‏168‏ كم و بعمق 15 ‏كم بما كان
عليها من 31 نقطه عسكريه اسرائليه قويه. ‏ فى الجبهه السوريه عدت القوات السوريه خط
الجبهه فى هضبة الجولان و اللى كانت اسرئيل احتلتها فى حرب 1967 لكن السوريين عملو
غلطه فادحه اتسببت مش بس فى خسارتهم للأراضى اللى سيطروا عليها لكن كمان اتسببوا فى
كارثه على الجبهه المصريه. فاسرائيل اللى لقت ان صعب عليها مواجهة جبهتين فى وقت
واحد قررت انها تخلص بسرعه من الجبهه الأضعف و هى الجبهه السوريه عشان تقدر تركز
على الجبهه المصريه. الجبهه السوريه كانت اخطر على اسرائيل من الجبهه المصريه بسبب
قربها من اسرائيل نفسها على عكس الجبهه المصريه اللى مابينها و بين اسرائيل نفسها
صحرة سينا. على الاساس ده قررت اسرائيل الاتجاه لسوريا الاول معتمده على غلطه سوريه
كبيره و هى ان القوات السوريه وقفت محلك سر فى مكانها فى مرتفعات الجولان و
مااتقدمتش فى اتجاه نهر الاردن و لو عملت كده كانت اسرائيل واجهت ضغط كارثى.
الاستراتيجيه السوريه ادت اسرائيل فرصه انها تتقدم و تستخدم طيرانها المتفوق و
تقتحم الجولان و تدمر الدبابات السوريه المتمركزه فى الجولان و بقت سوريا نفسها
مفتوحه قدام القوات الاسرائيليه و لما ده حصل اتصاب السوريين بالذعر و طلب الرئيس
السورى من الرئيس انور السادات عمل حاجه بسرعه و الضغط على اسرائيل اكتر فى سينا
للتخفيف على الجبهه السوريه فعمل السادات غلطه فادحه و هو انه ادى امر بتقدم القوات
المصريه جوه سينا و اعترض رئيس الأركان اللوا سعد الدين الشاذلى حيث ان تقدم الجيش
المصرى فى سينا كان معناه ببساطه خروجه من نطاق الدفاع الجوى المصرى و وقوعه فى
مصيده الطيران الاسرائيلى و ده اللى حصل و اتسببت العمليه فى خساره كبيره لمصر
بتعتبر نقطة تحول رئيسيه فى حرب اكتوبر. قدر الطيران الاسرائيلى و الدبابات
الاسرائيليه المتمركزه فى خط دفاعى كويس انهم يدمروا اعداد كبيره من الدبابات
المصريه المتقدمه و خسرت مصر حوالى 260 دبابه. من ناحيه تانيه، تقدم القوات المصريه
اتسبب فى تكوين منطقه مش مأمنه دفاعياً مابين الجيش المصرى التانى المتمركز فى
المنطقه من الاسماعيليه فى الجنوب لغاية بورسعيد فى الشمال، و الجيش التالت من
الاسماعيليه فى الشمال لغاية السويس فى الجنوب و دى حاجه استغلتها اسرائيل فى عمل
العمليه الى اتعرفت باسم " الثغره ".

لما وصلت امريكا أخبار تعدية الجيش المصرى قناة السويس إتصل وزير الخارجيه الامريكى
هنرى كيسنجر بوزير خارجية مصر احمد حسن الزيات اللى كان وقتها فى نيويورك و طلب منه
وقف اطلاق النار فوراً، و قبول لجنة تحقيق لتحديد مين اللى ابتدى الحرب ، و إنسحاب
الجيش المصرى فوراً من سينا لغرب القناه. مصر استلمت طلبات كيسنجر و بطبيعة الحال
رفضتها.

بعد حوالى 72 ساعه من بداية الحرب أعلن موشى ديان: " بنعتذر اكمننا مش قادرين نرد
على المصريين‏.‏ المصريين عندهم معدات ضخمه و مختلفين بالكامل عن أى حرب قبل كده‏.‏
الدبابات و سلاح الطيران القوى بتوعنا ماتمكناش من الرد علي المصريين‏.‏ أنا رايح
رياسة الوزرا عشان اطلب الانسحاب للخطوط الورانيه ".

فى يوم 9 اكتوبر رئيسة وزرا اسرائيل جولدا مائير اتصلت بالتليفون بهنرى كيسنجر و
قالت له وهي بتعيط - حسب ما ذكرت و نشرت المصادر الاسرائيليه - و بتصرخ: إلحقونا
اسرائيل حا تضيع، خسرنا أكتر من ‏400‏ دبابه وأكتر من ‏50‏ طياره‏!.‏ و طلبت جولدا
مائير إنها تروح واشنطن عشان تستغيث و تشرح بنفسها الموقف للامريكان لكن اتطلب منها
انها ما تعملش كده لإن ده حايبين ان اسرائيل خسرت الحرب . بعد حرب اكتوبر اضطرت
جولدا مائير للإستقاله.

من 15 اكتوبر ابتدت امريكا تمد اسرائيل بدبابات و طيارات و اسلحه جديده فاتحسن وضع
اسرائيل العسكرى. الرئيس الروسى برجينيف اتصل بالرئيس الامريكى و عرض عليه فكرة
بعتان قوات روسيه و امريكيه لجبهة القتال لوقف الحرب و هدد بإن لو امريكا ماوافقتش
فروسيا هتبعت قوات بطريق منفرده. رد امريكا كان تحريك اساطيلها فى البحر المتوسط و
الاستعداد لمواجهه نوويه مع الروس و كان على روسيا يا اما تنفذ فكرتها و تعرض
العالم لحرب نوويه مريعه أو تتراجع فاختارت الحل الأخير.

رغم الخيانات و توصيل اخبار هجوم مصرى وشيك عن طريق حاكم عربى سافر اسرائيل فى السر
و قابل جولدا مائير و حذرها من ان مصر و سوريا بيحضروا للهجوم و ان الهجوم حا يكون
يوم 6 اكتوبر و ما غلطش غير فى ساعة الصفر (الرئيس السادات حكى ان اى خبر أو معلومه
مهمه كانت بتتعرف كانت طوالى بتوصل من اطراف عربيه لإسرائيل فى ظرف دقايق)، لكن رغم
كده بداية الحرب كانت مفاجاءه لإسرائيل.

بعد رئيس الأركان الاسرائيلى ما استعرض التلت سيناريوهات اقترح شن هجوم مضاد لكن مش
عبر قناة السويس لكن ضد حشود القوات المصريه اللى عدت القناه لترجيع الموقف زى ما
كان قبل ما يعدى المصريين القناه و شرح: " جايز بمساعدة 200 ولا 300 بابه و بدعم
جوى نقدر نكسر القوه المصريه اللى عدت القناه و نرجع تانى لخط الجبهه. لو العمليه
دى نجحت حا نبقى فى وضع كويس و لو فشلنا الخساره مش حا تكون فادحه و حايبقى لسه
عندنا قوه تمكنا من الانسحاب للمرات و نتحصن هناك ". القوات الاسرائيليه حاولت
فعلاً تنفيذ العمليه و قامت معارك دبابات ضخمه بتعتبر من أعنف معارك الدبابات من
وقت الحرب العالميه التانيه. لكن اسرائيل فشلت فى انها تعمل خرق فى تكتل القوات
المصريه و قدر المصريين انهم يدمروا اعداد ضخمه من الدبابات الاسرائيليه .

امريكا ماكانتش بتمد اسرائيل بالسلاح بس لكن بمعلومات مهمه عن تحركات الجيش المصرى
كانت بتلطقتها بالأقمار الصناعيه، المعلومات دى وصلتها امريكا لإسرائيل وقدر الجيش
الاسرائيلي انه يعمل عبور مضاد لقناة السويس فى منطقة الدفرسوار فى أواخر الاسبوع
التانى من الحرب . يوم 13 اكتوبر القوات المصريه ابتدت تطور الهجوم على جهة الشرق
فى عمق سينا عشان تخفف الضغط على الجبهه السوريه اللى كانت حالتها وحشه. مساعدة
سوريا دى اتسببت فى ان مصر دفعت بقوات من غرب القناه فده اتسبب فى تكوين منطقه مش
مأمنه دفاعياً مابين الجيش المصرى التانى المتمركز فى المنطقه من الاسماعيليه فى
الجنوب لغاية بورسعيد فى الشمال، و الجيش التالت من الاسماعيليه فى الشمال لغاية
السويس فى الجنوب. الثغره دى لقطتها الأقمار الصناعيه و شافتها الطيارات الامريكيه
و بلغت اسرائيل اللى استغلتها طوالى فى شن هجوم مضاد. اسرائيل استخدمت كوبرى متحرك
كانت عملته من زمان لتركيبه و استخدامه فى ظروف زى دى. دبابات اسرائيليه عدت على
الكوبرى من غير المصريين مايدروا و ظهرت الدبابات دى قدام قواعد صواريخ سام المصريه
وبقت تدمرها و تختفى فى جنح الظلام. العمليه الاسرائيليه دى كانت بطبيعة الحال
مفاجاءه مش ساره للمصريين. الدبابات الاسرائيليه عدت على الكوبرى فى نقطه اسمها "
المزرعه الصينيه " من غير مايدرى الاسرائليين حاجه عن حجم القوات المصريه فى
المنطقه دى و اختلطت الدبابات المصريه بالاسرائيليه فى منطقه ضيقه و قامت معركه
اتعرفت باسم " معركة المزرعه الصينيه " خساير اسرائيل كانت فيها فادحه. لكن القوات
الاسرائيليه بقيادة ايريل شارون قدرت تدخل مابين الجيشين المصريين التانى و التالت
فى مناوره استعراضيه اتعرفت بإسم " الثغره " و قامت معارك شرسه فى الفتره من 13
لغاية 16 اكتوبر بين القوات المصريه و قوات شارون اللى كانت بتحاول تعدى القناه و
قدرت فعلاً اعداد محدوده انها تعدى عبر بحيرة التمساح فى محاوله لدخول مدينة
الاسماعيليه لعمل فرقعه اعلاميه دوليه لكن القوات الاسرائيليه فشلت فى دخول
الاسماعيليه تحت ضربات المقاومه فراحت على السويس لكن هناك اتصدت ليها المقاومه
الشعبيه مع عناصر محدوده من المخابرات المصريه و كبدتها خساير جامده ففشلت فى
احتلال المدينه. فى 17 اكتوبر اعلنت جولدا مائير فى البرلمان الاسرائيلى ان الجيش
الاسرائيلى عدى لقارة افريقيا و ده كان كلام فى الهوا حيث ان اللى عدى كانت قوات
محدوده بيتم ضربها و التعامل معاها فى منطقه جغرافيه ضيقه ممن تتحول لمقبره ليها.

فى مواجهة محاصرة الجيش التالت كان على مصر اما انها تدمر القوات الاسرائيليه
المحاصره و معاها قوات مصريه او تتفاوض لفك الإشتباك والتداخل القايم لإن بطبيعة
الحال القوات الاسرائيليه اللى كانت محاصره الجيش التالت كانت نفسها متحاصره من ورا
من جهة العمق المصرى و الجانبين و قدامها الجيش التالت ، ففضلت مصر انها توافق على
وقف اطلاق النار بطلب الامم المتحده بدل وقوع مدبحه رهيبه حا تستخدم فيها صواريخ
ليها قدرات تدميريه هايله حا يضيع فيها الاف من الجانبين. الرئيس السادات بلغ هنرى
كيسنجر ان مصر حاتنسف الثغره باللى فيها و ده كان فى امكان الجيش المصرى اللى كانت
قواته محاصره الثغره و اتخض كيسنجر وبلغ السادات ان امريكا مايرضيهاش ان اسلحتها
تتنسف بالمنظر ده . كان من رأى رئيس الأركان المصرى سعد الدين الشاذلى سحب قوات من
الجيش المصرى من الضفه الشرقيه المحرره للضفه الغربيه لصد الإختراق الاسرائيلى لكن
رؤساءه العسكريين أحمد اسماعيل وزير الدفاع و الرئيس أنور السادات القائد الأعلى
للقوات المسلحه رفضوا إقتراحه لإنهم شافو إنه بيعانى من انهيار عصبى ممكن يأثر على
القوات و ان خطته دى حاتقلل عدد القوات المصريه فى الجانب الشرقى من القناه و ممكن
تجر الجيش لجوه مصر مره تانيه، و ممكن دى فعلاً كانت الخطه الاسرائيليه، و تم عزل
سعد الدين الشاذلى. طبعأ القوات الاسرائيليه اللى اخترقت منطقة الدفرسوار كانت
نفسها محاصره من تلت جهات فى الغرب و بمجرد شن الجيش المصرى لهجوم كان الجيش التانى
و الجيش التالت حا يقفلو الجهه الرابعه فى الشرق، ده غير العمق المصرى من جهة
الدلتا اللى كانت حا تتضرب منه صواريخ ضخمه، فكان من الصعب جداً لإسرائيل أنها
تتقدم أكتر. لمنع وقوع مدبحه رهيبه ماكانش فيه حل غير قبول اسرائيل و مصر لفض
اشتباك قواتهم و ده اللى عملوه من غير ما تضطر مصر إنها تسحب قواتها من سينا لجوه
مصر و ترجيع الوضع زى ما كان يوم 5 أكتوبر و ده فى حد ذاته بيبين مدى ثبات الجيش
المصرى فى حرب اكتوبر 73.

فى 21 اكتوبر صدر قرار دولى بوقف اطلاق النار و وافقت مصر ، و اعلنت اسرائيل
موافقتها فى 22 اكتوبر لكن دى كانت خدعه اسرائيليه و استمرت اسرائيل فى العمليات
العسكريه و التقدم لإحتلال اللى تقدر عليه قبل مايحصل وقف اطلاق نار حقيقى. فى أيام
23 و 24 اكتوبر حاولت اسرائيل انها تحتل مدينة السويس عشان تعمل فرقعه إعلاميه
دوليه فقاد ابراهام أدان الفرقه الاسرائيليه المدرعه 162 و هاجم السويس من تلت جهات
فى خطة اندفاع سريع و لما دخلت المدرعات لقت نفسها فى نفس موقف قوات لويس التاسع
يوم معركة المنصورة سنة 1250 فإضطرت الفرقه الانسحاب بأقصى سرعه من السويس بعد ما
اتصابت بخساير فادحه. مدينة السويس صمدت لغاية 24 اكتوبر لما دخل قرار وقف اطلاق
النار اللى كان صدر فى 21 اكتوبر.

بيقول موشى ديان فى كتابه " حياتى " إن الخساير اللى حصلت للقوات الاسرائيليه فى
الثغره و العمليات اللى قبلها ما كانتش فى الحسبان و انه لما راح يتفرج على اثار
المعركه فى منطقة المزرعه الصينيه شاف اعداد كبيره من المدرعات و الدبابات
الاسرائيليه طالع منها الدخان و بتتحرق.

و بيقول الخبير الاستراتيجى الأمريكى الكبير ديبويه فى كتابه " النصر المرواغ " إن
اللى عملته اسرائيل فى عملية الثغره بيعتبر هزيمه و عمليه تلفزيونيه حققت هدف مصرى
هو تطويل مدة الحرب و بيه حطت اسرائيل قواتها فى وضع حصار فى الثغره ما انقذهاش منه
غير الولايات المتحده الامريكيه فى صفقة فض الاشتباك الاولى اللى اتوقعت يوم 17
يناير 1974 .

بيقول إيلى زاعيرا: الجيش المصرى نجح فى استيفاء و تحقيق كل شروط المفاجاءه، و اكتر
من كده إن كل مناوراته من سنة 1971 كان هدفها تحضير خطه بسيطه يفاجىء بيها الجيش
الاسرائيلى .

بطبيعة الحال الحرب كلفت مصر فلوس و ارواح و اتأثر إقتصادها و تطورها الاجتماعى
بطريقه سلبيه، لكن الحرب دي كان ليها تأثير اقتصادى ايجابى كبير على دول الشرق
الاوسط المصدره للبترول، البلاد دى زاد دخلها من تصدير البترول بأسعار عاليه بعد ما
إرتفع تمنه فى الأسواق العالميه بسبب الحرب و ظهر فيها الثراء الفاحش و بكده، على
عكس مصر، استفادت من الحرب مادياً. فيه عرب عبر عالمهم الافتراضى شككوا فى ان حرب
أكتوبر كانت تمثليه!. و من جهه تانيه، النجاح و الانتصار الكاسح اللى حصل بالذات فى
الايام الاولانية للحرب بدل الاحساس بالهزيمة اللي حصلت للجيوش المصرية و العربيه
في حرب الست ايام سنة 1967. تحقيق مصر لنصر استراتيجى كبير و وقوف قواتها على أرض
سينا فى شرق قناة السويس مهد الطريق لعملية السلام اللي حصلت بعد الحرب و كمان
لتغييرات اقتصادية، زي سياسة الانفتاح في مصر و خروجها من تحت سيطرة الاتحاد
السوڤييتى اللى لعب دور كبير فى مساندة مصر و مدها بالسلاح و العتاد عشان تقدر
تواجه تدفق السلاح الأمريكى المتطور على إسرائيل.

بيقول المحلل مأمون فندى إن نتايج أى حرب هى اللى بتحدد مين اللى انتصر و مين اللى
انهزم. نتيجة حرب اكتوبر 1973 الرئيسية هى إن مصر استردت سينا. البروتوكول العسكرى
بتاع معاهدة كامب ديفيد اللى مضت عليها اسرائيل بيوضح من غير أى شك مين اللى انتصر
حيث إن البروتوكول بيقول إن الجيش المصرى بقى مسيطر على الممرات و المنطقه ألف اللى
بتمتد جوه سينا من الشيخ زويد شمالاً لشرم الشيخ جنوباً .

عملية السلام وصلت فى الاخر لتوقيع معاهدة السلام المصريه الاسرائيليه بعد التوصل
لصيغ فى اتفاقية كامب ديفيد برعاية الرئيس الأمريكى جيمى كارتر، و بموجب معاهدة
السلام انسحبت اسرائيل من بقية سينا من غير حرب جديده و اعلن الرئيس السادات وقتها
ان حرب اكتوبر هى اخر حرب بين مصر و اسرائيل و إن السلام هو الطريق الوحيد النافع
للجانبين فإتغاظ العرب (اللى فيهم عبر عالمهم الافتراضى شككوا فى حرب اكتوبر!) و
خرجو مصر من جامعتهم و فضل الوضع على كده لغاية ما هاجم صدام حسين الكويت و هدد
العرب فى منطقة الخليج فهرولو على مصر لطلب ودها و رجعو علاقاتهم بيها. لكن برغم
رجوع العرب و انتشار ثقافة العنف و التطرف فضل السلام قايم و وفر لمصر و اسرائيل
دمار و خراب و ضحايا ماحدش كان حا يدفع ضريبتهم غير مصر و اسرائيل.

الرئيس السادات دفع ضريبة بطولته و شجاعته فى الحرب و السلام لما اغتيل بالغدر عن
طريق إسلامويين فى سنة 1981 و هو بيحتفل مع مصر بذكرى حرب اكتوبر ، و دخل سجل قواد
مصر العظام اللى اغتيلوا بعد مادافعوا عن مصر و حققوا انتصارات تاريخيه كبيره زى
السلطان قطز قاهر المغول فى معركة عين جالوت و السلطان الأشرف خليل فاتح عكا.



https://arz.wikipedia.org/wiki/%D9%88%D9%8A%D9%83%D9%8A%D8%A8%D9%8A%D8%AF%D9%8A%D8%A7

ويكيپيديا (انجليزى:‏ Wikipedia, ‏wiki+(encyclo)pedia)‏ موسوعه مفتوحه متعدده
اللغات, المشروع بتديره مؤسسة ويكيميديا (Wikimedia). اسم ويكيپيديا هو خليط من
الكلمات ويكى (التكنولوجيا لخلق مواقع تعاونيه), و كلمة encyclopedia (موسوعه).
ابتدا جيمى ويلز و لارى سانجر ويكيپيديا فى يناير 2001. ويكبيديا الانجليزى فيها
معلومات كتيره قوى.

ويكيپيديا عباره عن مخزن معلومات بيقولوا عليه الكتابه الموسوعيه: الموسوعه اللى
ممكن أى حد يعدلها دقيقه ومتكامله ومتنوعه ومفتوحه ومحايده ومجانيه لكل الناس. ممكن
اى حد يساهم فى تحريرها. المعلومات دى ناس زيك وزيى حطوها وكتبوها وخلوها موجوده
للى عايز يشوفها ويستعملها اكتب كلمه زياده, صلح غلطه فى الكلمه. اعدل جمله مكتوبه
مش مظبوط. اكتب مقاله جديده خالص. أهم حاجه انك متخافش من انك تغلط. فى ويكيپيديا
مفيش حاجه مينفعش نصلحها لو خربت. لو متعرفش تكتب بطريقه موسوعيه, حاول تترجم من
النسخه الانجليزى او نسق مقاله من المقالات اللى محتاجه تنسيق. المشكله مش اللى
الناس تقدر تعمله, المشكله ان محدش يعرف انه ممكن يساعد و انهم يقدروا يكتبو و
يعدلو.

سياسة تعارض المصالح فى ويكيپيديا ما بتشجعش كتابة مقالات عن نفسك او اصحابك او
كتبك او اكتشافاتك او ابداعاتك الشعريه لأن المقالات دى ممكن تكون متحيزه.
ويكيپيديا بتستعمل كزا رخصه, منهم Creative Commons.‏

المشروع ابتدا بويكيپيديا انجليزى فى 15 يناير, 2001. لحقت بسرعه بعدها ويكيپيديا
فرنساوى. وبعد كده نسخ كتيره. فيه جهود كبيره لتأكيد الطبيعه الدوليه للمشروع.
اعتمدت على Nupedia السابقه.

ويكيپيديا مشروع عشان بُنا موسوعات حره بكل لغات العالم وتكون كلها مكتوبه من وجهة
نظر "محايده". الموسوعه هى موسوعه محايده و مش مرتبطه بأى دين او اى إتجاه سياسى,
موسوعه مفتوحه و محايده و مجانيه للناس كلها. هى مشروع موسوعه متعددة اللغات, مبنيه
على الويب (web). بتشغلها مؤسسة ويكيميديا (Wikimedia). اللى بتعتبر منظمه مش
ربحيه. ويكيپيديا هى موسوعه ممكن اى يوزر يعدل و يحرر و يبتدى مقالات جديده فيها.



https://arz.wikipedia.org/wiki/%D9%81%D8%B1%D9%86%D8%B3%D8%A7

فرنسا (فرنساوى: France (مساعده·معلومات) نطق: [fʁɑ̃s]; الجمهوريه الفرنساويه,
فرنساوى: République française نطق: [ʁepyblik fʁɑ̃sɛz])‏ موجودة فى غرب اوروبا و
بتطل على البحر المتوسط فى الجنوب و بحر الشمال و القنال الانجليزي فى الشمال و من
نهر الراين فى الشرق لحد المحيط الاطلانطي فى الغرب.

فرنسا ليها حدود مع الدول دى: بلجيكا،لوكسيمبورج، المانيا، سويسرا، ايطاليا،
موناكو، أندورا و اسبانيا.

فرنسا كانت من اكبر القوى الاستعمارية فى العالم من اول القرن السبعتاشر و لحد
القرن التسعتاشر و قدرت تبنى لنفسها واحدة من اكبر الامبراطوريات فى الدنيا من غرب
افريقيا ولحد جنوب شرق اسيا و سابت تاثير كبير جدا على ثقافة الشعوب اللى احتلتها.
فرنسا دلوقتي دولة ديموقراطية و علمانيه رئاسية و اقتصادها سادس اكبر اقتصاد فى
العالم و بيزورها فى السنة الواحدة 82 مليون سايح و طلبة من جميع أنحاء العالم و ده
لارتفاع مستوى التعليم فى الجامعات عندهم وهي من الدول اللى اسست الاتحاد الاوروبي.
فرنسا قوة نووية وواحدة من الدول الخمسة اللى ليها عضوية دايمة فى مجلس الامن
العاصمة بتاعة فرنسا هى پاريس ورئيسها دلوقتي هو فرانسوا أولاند واللغة الرسيمة
ليها هى الفرنساوى ومساحتها 674,843 كيلو متر مربع وبكده تكون اكبر دولة فى الاتحاد
الاوروبي فى المساحة وعدد سكانها 64.5 مليون.

فرنسا هى أكبر دولة فى الاتحاد الأوروبى من ناحية ، و تالت أكبر دولة فى أوروبا بعد
روسيا و اوكرانيا و تانى أكبر دولة فى أوروبا لو اتحسسبت أراضيها اللى بره الاتحاد
الاوروبي. فرنسا كانت قوة رئيسية ليها نفوذ قوي واقتصادى و ثقافى و عسكرى و سياسى.

اسبانيا ابتدت الحرب ضد الجمهوريه الفرنسيه الاولى اللى قامت بعد ما الثوار
الفرنساويين شالو الملك لويس الستاشر من الحكم و اعلنو فرنسا جمهوريه و بعدين فى
سنة 1793 اعدموه بالجيلوتين , الملك لويس الستاشر كان من عيلة البوربون اللى بتحكم
اسبانيا. فى سنة 1794 أعلنت بريطانيا و البرتغال الحرب على اسبانيا . و فى سنة 1799
نابليون استولى على السلطة بعد ما عمل انقلاب برلمانى بدعم الشعب و الجيش و استفاد
من الخلافات بين كارلوس الرابع ملك اسپانيا و ابنه فرناندو. سنة 1805 فى معركة
ترافالجار هزم أسطول بريطانيا العظمى أسطول فرنسا و اسبانيا و ده كان نهايه لسيادة
الاسبان فى البحار العالمية لصالح بريطانيا العظمى بسبب الحالة الاقتصادية الكارثية
و اسباب تانيه إتخلى ملك اسبانيا عن العرش لصالح اخو نابليون جوزيف بونابرت. من اهم
الاسباب دى ان معاهدة فونتينبلو بين نابليون و جودوى اتسببت فى اعلان الحرب ضد
بريطانيا و البرتغال و دخول القوات الفرنساوية شبه الجزيرة علشان غزو البرتغال لكن
بدل من غزو البرتغال احتل الفرنساويين القلاع الإسبانية. مفاجأة الغزو الفرنساوى
اتسببت فى تخلى الملك الاسبانى لصالح اخو نابليون جوزيف بونابرت.نابليون خلى اخوه
ملك اسبانيا و اداله لقب ملك اسبانيا و انديز (مستعمرات اسبانيا فى امريكا
الاتينيه).

الاسپان ماكانش عندهم اى احترام لجوزيف بونابرت, و إبتدا شعب مدريد انتفاضه قوميه
ضد الجيش الفرنساوى يوم 2 مايو 1808. و ده مثل بداية حرب الاستقلال الإسبانيه اللى
استمرت خمس سنين. صدر فى 19 مارس سنة 1812 اول دستور اسبانى, واحد من اول الدساتير
فى العالم, بعد هزيمة قوات نابليون سنة 1813 رجع فرناندو السابع ملك اسپانيا لعرش
اسبانيا و لغى دستور 1812 والقوانين الدستوريه و لغى قانون سلالة البوربون اللى منع
الستات من انهم يتولو الحكم الملكى., واتولت بعده بنته الكبيره من مراته الرابعه
ماريا كريستينا.

فرنسا ليها حدود مع بلجيكا،لوكسيمبورج، المانيا، سويسرا، ايطاليا، موناكو، أندورا و
اسبانيا. اسبانيا بتشارك فرنسا فى السياده على جزيرة الفزان فى مصب نهر بيداسا.



https://arz.wikipedia.org/wiki/%D8%A7%D9%84%D9%85%D9%85%D9%84%D9%83%D9%87_%D8%A7%D9%84%D8%B9%D8%B1%D8%A8%D9%8A%D9%87_%D8%A7%D9%84%D8%B3%D8%B9%D9%88%D8%AF%D9%8A%D9%87

المملكه العربيه السعوديه او " السعوديه " ، مملكه مساحتها حوالى 2,149,690 كم2 فى
جنوب غرب اسيا ، و عدد سكانها 27,123,977. السعوديه بتغطى معظم شبه جزيرة العرب و
بتمتد عرضياً من الخليج العربي للبحر الاحمر . عاصمتها الرياض و اهم موانيها جده
على البحر الاحمر. بتشترك السعوديه فى حدودها مع اليمن و سلطنة عمان و الامارات و
قطر و الكويت و العراق و الأردن.

اتولى حكم المملكه العربيه السعوديه لغاية دلوقتى سبع ملوك اخرهم الملك الحالى
سلمان بن عبد العزيز.

الاسره السعوديه الحاكمه ظهرت فى القرن التمنتاشر لما بقت الدعوه الوهابيه دعوة دين
و دوله نتيجه لتعاهد رجل الدين محمد بن عبد الوهاب و رجل الدوله محمد بن سعود امير
الدرعيه. الاتنين و ولادهم بعدهم نشروا الدعوه الوهابيه و مدوا السيطره السعوديه
على جزء كبير من شبه جزيرة العرب ، فكان ده تهديد لزعامة الخلافه العثمانيه الدينيه
فى العالم الاسلامى ، و لما ماقدرت جيوش الاتراك على اخضاع الوهابيين استعانوا
بمحمد على باشا واليهم فى مصر فبعت ابنه طوسون على راس جيش عشان يحاربهم ، و بعدين
بعت ابنه ابراهيم باشا اللى قدر يغلبهم فى مواقع كتيره و خرب عاصمتهم الدرعيه. بعد
خروج قوات محمد على من الجزيره العربيه سنة 1840 الاتراك عملوا جهد للسيطره على
نواحيها و ايدوا ابن الرشيد امير حائل و ادوه سلطات واسعه عشان يكون قوه تقدر تغلب
ال سعود اللى لجأوا للرياض. ابن رشيد بتحريض من الاتراك هاجم السعوديين فى الرياض
سنة 1865 و اخدها منهم فإضطروا انهم يهاجروا على الكويت لغاية ما قدر الامير عبد
العزيز بن سعود انه يسترجع ملك ابوه و نجح فى سنة 1925 فى تأسيس مملكه سعوديه
وهابيه فى نجد و ملحقاتها و الحجاز ، و بعدين فى سنة 1932 قدر انه يوحد اجزاء
مملكته تحت اسم المملكة العربية السعودية. بعد وفاته اتولى الحكم ابنه الملك سعود
اللى اتنازل للحكم لأخوه الملك فيصل سنة 1964.

بتعتبر السعوديه من البلاد المهمه حيث انها اكبر منتج للبترول و هى مركز الاسلام فى
العالم إكمن فيها اهم مقدسات المسلمين فى مكه و المدينه ، ده بيدى السعوديه قيمه
دينيه و ثقافيه كبيره و ملوك السعوديه حرصوا دايماً ان الحجاج المسلمين يتمتعوا
بالراحه و الامان وقت حجهم. فى السنين الاخرانيه اهتم الملوك بتوسيع الحرم المكى و
تسهيل عمليات الانتقال بالطرق الحديثه و كانت اخر التطويرات فى عهد الملك الحالى
عبد الله بن عبد العزيز الملقب بـ خادم الحرمين الشريفين.



https://arz.wikipedia.org/wiki/%D9%86%D8%A7%D8%A8%D9%88%D9%84%D9%8A%D9%88%D9%86_%D8%A8%D9%88%D9%86%D8%A7%D8%A8%D8%A7%D8%B1%D8%AA

ناپوليون بوناپرت Napoléon Bonaparte, نطق: [napoleɔ̃ bɔnɑpaʁt])‏ ‏(15 اغسطس 1769
- 5 مايو 1821 م) كان يعرف بإسم الامبراطور ناپوليون الأول, كان قائد عسكرى و
سياسيى و إمبراطور والفرنسيين فى أوائل القرن التاسع عشر . ولد فى جزيرة كورسيكا و
تدرب كي يكون ظابط مدفعية فى فرنسا, و اشتهر ايام الجمهوريه الفرنسيه الاولى لما
قاد حملات ناجحه ضد التحالف الأول و التحالف الثانى ايام الثوره الفرنسيه. فى 1798
نظم حمله عسكريه على مصر, عرفت باسم الحمله الفرنسيه, وهي التي اشهرت ناپوليون
كثيراً بالرغم من فشلها العسكرى لكن كان ليها نجاحات تانيه.فى سنة 1799 شارك فى
انقلاب وبعدين قلب على المنقلبين اللى معاه و اعلن نفسه قنصل اول مدى الحياه و من
حقه يقول من يحكم بعدا لما يموت, وبعدا كدا بخمس سنين توج نفسه امبراطور
للفرنساويين. نابليون بيعتبر من اشهر و اذكى القواد العسكريين فى التاريخ و من أذكى
سياسيين عصره, طريقه حربه طورت وغيرت الحروب فى العالم و و خططه العسكريه اتعرفت
باسم خطه نابليون. نابليون عمل كمان القانون المدنى الفرنساوى اللى اتعرف باسم
قانون نابليون, واللى اخدت منه الدول الاوروبيه و مصر الكتيير عشان قوانينها و لحد
دلوقتى بتستخدم نصوص منه فى قانون فرنسا دلوقتى. ناپوليون بيعتبر حكم مرتيين مرة من
1799 لحد هزيمته و دخول قوات الحلفاء بقيادة روسيا و النمسا و بروسيا وانجلترا
باريس فى سنة 1814 و نفوه لجزيرة البا. و لما رجع لفرنسا تانى فى سنة 1815 و حكم
فتره بسيطه و حاول يقضى على التحالف اللى كان ضده وقرب جدا من التخليص عليهم بس
انهزم فى معركة واترلو. نابليون اتنفى بعد كدا لجزيرة سانت هيلينا لحد ما مات فى
سنة 1821. نابليون اغتالوه اعدائه فى المنفى بالرغم من محدش يعرف لحد دلوقتى ازاى.

ولد فى ناپوليون فى جزيرة كورسيكا بعد ما فرنسا احتلتها و ضمها لفرنسا بسنه. بعثه
والده لباريس لكي يتعلم, ودخل مدرسه عسكريه فى فرنسا و كان فيها من اولاد الامراء و
النبلا الفرنسيين وتخرج منها سنة 1784 ليدخل الكليه الحربيه الملكيه فى باريس واكمل
دراسته في الكلية سنه مبكرا بسبب ذكائه و بدا حياته العمليه وهو عنده 16 سنه و تعين
ملازم اول لكتيبه مدفعيه وبعد هذا لما قامت الثوره الفرنسيه شجعها نابليون بسبب
التغيرات والفرص التي ممكن ان تعطيه بس عارض العنف والقتل اللى كان بدون سبب الذي
حصل فى حكم الارهاب. فى مرة بعثوه لكي يقضى على ثوره مضاده لحكومة روبسبير واستخدم
فيها لاول مرة فى التاريخ المدافع ضد الثوار و سيطر على البلد المجاور, واترقى و
مسكوه قيادة جيش بعتوه لشمال ايطاليا عشان يحتل مناطق من النمسا, جنرالته ماكنوش
واثقين فيه بس بعتوه بجيش بسيط عشان يضايق النمساويين وخلاص. بس هناك شجع نابليون
عساكره و حمسهم بشكل غير عادى عمل انتصارات على جيوش اكبر منه بكتير بقيادة جنرالات
مشهوريين جدا و كانت مفأجاة كبيره للنمساويين والفرنساويين كمان. نابليون حارب وهزم
النمساويين اللى اتخضوا بتخطيطاته العسكريه اللى مكانتش معروفه وقتها و فى مرة
جنرال نمساوى بعت للنمسا بيقول "الفرانسويين بعتوا لينا واحد مجنون. عمال يهاجم
يمين وشمال وفى كل حته وبيحارب بطريقه غريبه جدا. بيهاجم طول الوقت مش بيوقف. وكل
ما نقول انه حيوقف دلوقتى بيهاجم برضه". الحروب دى بيها ابتدت الحروب النابليونيه.
نابليون بعد كدا اتشهر جامد كجنرال عبقرى و ازدادت شعبيته جامد فى فرنسا. فكر
نابليون بعد كدا انه يروح الشرق و ينظم حمله عسكريه بسيطه على مصر عشان يقطع طريق
على الانجليز وهما رايحن للهند وكمان كان شايفها انها بوابة للشرق كله. و حتعظمه و
حتخليه بطل اسطورى زى الاسكندر الاكبر.هاي المعلومات صحيحة بالكامل

رجع نابليون من مصر لفرنسا فى فجأة والفرنساويين استقبلوه استقبال الابطال. و فى
سنة 1799 عمل انقلاب برلمانى و عسكرى على حكومة الديركتوار, ومحصلش اى اعتراضات
عشان سوء اوضاع فرنسا وقتها و شهرة نابليون كجنرال عسكرى وانه بيعمل المعجزات. عشان
يعمل حكمومه قنصليه و يعين نفسه قنصل اول مدى الحياه و من حقه يعين مين حيحكم بعده
لما يموت, يعنى ملك بس مش بالاسم. بعد كدا بخمس سنين توج نفسه امبراطور الفرنساويين
بحضور بابا الفاتيكان وتائسيسه الامبراطوريه الفرنسيه الاولى



https://arz.wikipedia.org/wiki/%D9%88%D9%87%D8%A7%D8%A8%D9%8A%D9%87

الوهابيه هى حركه مذهبيه و سياسيه سميت بالاسم ده لانها انتسبت لمحمد بن عبد الوهاب
اللى قام بالدعوه و نشرها لكن اتباع المذهب مابيسموش نفسهم وهابيين. ، ظهرت الحركه
فى شبه جزيرة العرب فى القرن الـ18 و اتأسست فى ضلها الدوله السعوديه. المذهب بيقوم
على الأخد بصريح الكتاب و السنه و محاربة اللى شايفنه بدع بحيث يكون الدين لله وحده
من غير شريك.

بدات الحركه بتعاون محمد بن عبد الوهاب و محمد بن سعود اللى فكرو انهم يعملو دوله (
سلفيه ) ويكون محمد ابن سعود هوا القائد السياسى للدوله و يكون محمد بن عبد الوهاب
هوا القائد الدينى او راجل الدين الاول فيها و اخد تفكيرهم يروح ناحية التوسع على
حساب الولايات اللى جمب الحجاز على اساس انهم كفار و بعدو عن تعاليم الاسلام .

محمد بن عبد الوهاب و محمد بن سعود حاربو كتير من الممالك اللى حواليهم و ضموها
ليهم ( و ده السبب فى ان السعوديه مساحتها كبيره جدا بالنسبه لباقى دول جزيرة العرب
اللى حواليها ) و مع توسعات الدوله الوهابيه على حساب بقية الولايات الى فى شبه
جزيرة العرب و اللى كانت كلها تحت الاحتلال التركى فده خوف الحاكم التركى (
العثمانى ) من دولة محمد بن عبد الوهاب و محمد بن سعود اللى وجودها كان خطوره كبيره
على السلطان التركى نفسه.

فى الوقت ده اللى عنده القوه العسكريه اللى ممكن يقضى بيها على الدوله الوهابيه هوا
محمد على باشا فطلب السلطان العثمانى من محمد على انه يقضى على خطر الدوله الوهابيه
فبعت محمد على باشا ابنه ابراهيم باشا للمهمه دى و فعلا نجح فى انه يقضى على
الدرعيه العاصمه بتاعتهم فكان حكم مصر ليه و لولاده من بعديه مكافاه ليه بعد ما قضى
على دولة السعوديه الوهابيه.



https://arz.wikipedia.org/wiki/%D9%86%D8%AC%D9%88%D9%89_%D8%B3%D8%A7%D9%84%D9%85

نجوى سالم (17 نوفمبر 1933 - 12 مارس 1988), اسمها الاصلى نينات شالوم, كانت ممثله
مصريه. ابتدت حياتها فى المسرح مع فرقة نجيب الريحانى و من اشهر الادوار اللى
عملتها دور بنت كوهين فى مسرحية حسن و مرقص و كوهين بالاضافه لاكتر من فيلم ناجح.
نجوى سالم كانت من اصل يهودى و ابوها لبنانى و امها اسبانيه يهوديه و بعدين اعلنت
اسلامها سنة 1960 بعد ما اليهود مشيوا من مصر و اتجوزت الناقد الصحفى عبد الفتاح
البارودى و كرمها الرئيس انور السادات و اداها شهادة تقدير و امر بصرف معاش
استثنائى ليها لحد ما ماتت سنة 1988 و حسب وصيتها اتدفنت فى القاهره فى حى
البساتين. نجوى سالم هى الفنانه المصريه الوحيده اللى خدت درع " الجهاد المقدس "
على دورها الوطنى فى حرب الاستنزاف، وتعتبر هى الفنانة الوحيدة التي حضرت جنازة
الفنان عبد الفتاح القصرى فى 6 مارس 1964.



https://arz.wikipedia.org/wiki/%D8%A8%D8%B2

البز (عربى : ثدى ;انجليزى:Breast ; فرنساوى:Sein) هو عضو زوجى فى جسم القرديات
Primates زى النسناس و الانسان و الغوريلا و غيرهم على يمين و شمال منطقة الصدر ،
فى النتايه بيحتوى على الغدد الثدييه اللى بيخرج منها لبن بيرضعه المولودين
للتغذيه.

خلال فترة الحمل ، بز الست بيستجبب لتفاعل معقد من الهرمونات اللى بتسبب تكبير
علشان انتاج اللبن. تلات هرمونات الاستروجين ، البروجستيرون و البرولاكتين ،بتتسبب
تغيير ف أنسجة البز و الرحم خلال الدورة الشهرية.

بز الست ليه برضو وظيفة تانيه هى أنه بيحفز الراجل جنسيا فى المجتمعات اللى بيتغطى
فيها الصدر زى فى المجتمعات الحديثه. صدر الراجل ككل ممكن يحفز الست جنسيا.

البز ممكن يتصاب بأمراض من اخطرها سرطان الثدى اللى ممكن يصيب الست و الراجل لكن
نسبته اعلى عند الستات.



https://arz.wikipedia.org/wiki/%D8%A7%D9%88%D8%AF%D8%B1%D9%89_%D8%A8%D9%8A%D8%AA%D9%88%D9%86%D9%89

اودرى بيتونى (Audrey Bitoni) ممثلة بورنوجرافية امريكية اتولدت يوم 16 اغسطس 1986
فى مدينة پاسادينا بولاية كاليفورنيا الامريكية ، واسرتها من اصول اسبانية وألمانية
وايطالية .

اودرى بيتونى كانت طالبة فى جامعة ولاية اريزونا وخدت البكالوريوس فى مجال الصحافة.

سنة 2004 ظهرت اودرى بيتونى فى طبعة خاصة من مجلة Playboy ؛ وفى سنة 2006 دخلت فى
مجال البورنوجرافى ومثلت افلام كتيرة على المواقع البورنوجرافية على الإنترنت زى
Brazzers و Bangbros و Hustler.

اودرى بيتونى ظهرت على غلاف عدد شهر نوفمبر 2008 من مجلة Penthouse و كسبت جايزة
Penthouse Pet November 2008 وكانت فتاة الغلاف لعدد شهر نوفمبر 2008 من مجلة Club
International .

اودرى بيتونى مثلت اكتر من 50 فيلم بورنوجرافى أهمهم My Sister's Hot Friend و
Operation Desert Stormy و Girlvana 3 و Jack's Playground 38 و Big Tits At School
2 و Big Wet Tits 8 و North Pole 73



https://arz.wikipedia.org/wiki/%D9%85%D8%B9%D8%B1%D9%83%D8%A9_%D8%AD%D8%B7%D9%8A%D9%86

معركة حطين معركة تاريخيه مهمه و كبيره قامت بين الجيش المصرى المدعم بقوات من
التركمان و الأكراد و غيرهم بقيادة صلاح الدين الأيوبى و الصليبيين فى 4 يوليه سنة
1187 فى منطقه بين الناصره و طبريه فى فلسطين. وقت المعارك حاصر الاسطول المصرى
المدن الصليبيه على الساحل و منع وصول امدادات من اوروبا للصليبيين. انتهت المعركه
بهزيمة الصليبيين هزيمه ساحقه و وقع بيت المقدس و مدن تانيه فى ايد صلاح الدين
الأيوبى. هزيمة الصليبيين و استرجاع المسلمين لبيت المقدس من الصليبيين كان ليه صدى
جامد فى اوروبا و اتجمعت جيوش بهدف استرداده و قامت الحمله الضخمه اللى اتعرفت بإسم
الحمله الصليبيه التالته.

القاده اللى شاركو فى قيادة الجيش مع صلاح الدين كان من ضمنهم المظفر تقى الدين عمر
و مظفر الدين كوكبرى. الجيش الصليبى كان ابرز قواده جاى دى لوزينان Guy de Lusignan
ملك بيت المقدس ، و رينالد دى شاتيون Raynald de Châtillon امير الكرك ، و رايموند
التالت Raymond III كونت طرابلس ، و چيرار دى ريدفورت Gerard de Ridefort مقدم
فرسان المعبد ،و روچر دى مولين Roger des Moulins مقدم الاسبتاريه ، و باليان دى
ايبلان Balian de Ibelin ، و رايموند Raymond ابن امير انطاكيه بوهيموند التالت و
غيرهم.

فى سنة 1095 دشن بابا الكنيسه اللاتينيه اوربان التانى Urban II الحروب الصليبيه
لطرد الترك السلاجقه من اسيا الصغرى بعد ما استولو على اراضى الامبراطوريه
البيزنطيه و بقو بيهددو عاصمتها قسطنطينيه نفسها ، و لتحرير بيت المقدس من المسلمين
اللى استولو عليها من البيزنطيين سنة 638م و خربو كنيسة القيامه مزار الحجاج
المسيحيين فى سنة 1009 بأمر الخليفه الفاطمى الحاكم بأمر الله ، فإتجمعت الجيوش
اللاتينيه اللى كان اغلبها فرانك و نورمان و خرجت على الشرق فى حمله عسكريه ضخمه
اتعرفت بإسم الحمله الصليبيه الاولى ، و دمرت معاقل السلاجقه فى اسيا الصغرى و
استردت نيقيا و اقتحمت انطاكيا و غيرها لغاية ما وصلت بيت المقدس فحاصرتها و اخدتها
سنة 1099. انتصارات اللاتين على المسلمين كانت ساحقه بتوضحها اعداد المدن اللى
اخدوها فى اسيا الصغرى و ساحل الشام و كان من ضمنها طرسوس و معرة النعمان و الرها و
طرابلس و بيروت و صيدا و عكا و يافا و اسس اللاتين مملكة بيت المقدس و امارة
انطاكيا و كونتية طرابلس.

وقت غزو اللاتين كان فيه دولتين قايمين فى الشرق الاوسط ، الدوله العباسيه السنيه
فى بغداد و الدوله الفاطميه الشيعيه فى مصر. الدولتين دول كانو فى صراع مذهبى و
سياسى ضد بعض ، الدوله العباسيه كانت فى حالة ضعف و الترك مسيطرين عليها ، و الدوله
الفاطميه كانت قويه و واسعه و معاها كل امكانيات مصر الاقتصاديه و السكانيه رغم
انها خسرت سيسيليا و املاكها فى الشام و معاها القدس. حاول الفاطميين فى مصر انهم
يتصدو للصليبيين و حصلت كذا معركه كبيره بينهم من اشهرها معركة عسقلان فى 12 اغسطس
1099 و معركة القدس سنة 1115 و معركة يافا 1115، لكن ما قدروش عليهم و بقت مملكة
بيت المقدس حقيقه قايمه فى الشرق الاوسط و بقت فيه اتفاقيات و معاهدات بينهم طالما
ان الصليبيين كانو لسه ما بيمثلوش خطر على مصر و كل مطامعهم كانت محصوره فى الاراضى
المقدسه و الشام ، و فضل الوضع على كده لغاية ما ظهر نور الدين محمود بن زنكى حاكم
دمشق فى المشرق و ابتدا يهاجم المدن الصليبيه ، لكن بطبيعة الحال قدراته بإمكانيات
الشام كانت محدوده و مش ممكن كان يقدر يطلع الصليبيين من الشرق الاوسط من غير مصر
اقوى دوله فى المنطقه و ترساناتها العسكريه فإبتدى يحاول توريط مصر فى صراعه مع
الصليبيين و انتهز فرصة تدهور الاوضاع السياسيه فى مصر اللى كان بيحكمها وقتها
خليفه طفل هو العاضد لدین‌ الله.

فى اواخر ايام الدوله الفاطميه فى عهد العاضد لدين الله قام صراع على منصب الوزاره
بين شاور و ضرغام و استولى ضرغام ع الوزاره فلجأ شاور لنور الدين محمود فى دمشق و
طلب منه المساعده فى ترجيعه للسلطه مقابل مبلغ مالى ضخم و الولاء ليه فإنتهز نور
الدين الفرصه و شاف ان ده ممكن يساعده فى توسيع ملكه فيتقوى بمصر ضد الصليبيين
فوافق و بعت وياه اسد الدين شيركوه و ابن اخوه صلاح الدين يوسف على راس جيش على
مصر. مصر فى الفتره دى كانت فى هدنه مع الصليبيين و ما كانتش فيه اطماع حقيقيه
للصليبيين فى مصر ، لكن تدخيل مصر فى الصراع كان هدف من اهداف نور الدين محمود عشان
يوسع الجبهه ضد الصليبيين فيقدر يطلعهم من الشام. لما الصليبيين شافو اللى عمله نور
الدين محمود بعتو هما كمان جيش على مصر بقيادة امالريك الاول Amalrik I ( عمورى )
ملك بيت المقدس عشان يتصدو لجيش اسد الدين شيركوه لإنهم بطبيعة الحال كانو مدركين
ان استيلاء نور الدين محمود على مصر و تدخيلها فى الصراع بإمكانياتها الضخمه حايكون
ليه نتايج سلبيه عليهم.

انتهى الصراع بقتل ضرغام و من بعده شاور و تعيين اسد الدين شيركوه وزير لمصر لكن
شيركوه اتوفى بعد شهرين من تعينه فعين العاضد لدين الله وزير بداله هو ابن اخوه
صلاح الدين يوسف و لقبه بالناصر فبقى اسمه الناصر صلاح الدين. لما نور الدين محمود
عرف باللى حصل قلق لإن ده كان بيمثل خطوره على موقفه . لكن قبل ما يتوفى امر صلاح
الدين بالخطبه فى مصر للخليفه العباسى بدل الخليفه الفاطمى و بعت له ابوه نجم الدين
ايوب عشان يحفزه. و فعلاً فى سنة 1171 خطبت الجوامع للخليفه العباسى المستضىء بأمر
الله السنى و اسقطت اسم الخليفه الفاطمى الشيعى العاضد بأمر الله اللى كان عيان و
اتوفى ، و بكده خرجت الدوله الفاطميه من التاريخ و استولى الناصر صلاح الدين
الأيوبى على السلطه فى مصر و نصب نفسه سلطان عليها و اسس دولته اللى اتعرفت بإسم
الدوله الايوبيه.

بتنصيب صلاح الدين الايوبى سلطان على مصر زادت عداوة نور الدين محمود ليه و حاول
تطليعه من مصر لكن اتوفى سنة 1174 قبل ما يروح بالجيش عشان يطلعه ، و بعدها بسنه
اتوفى امالريك الاول ملك بيت المقدس فإنتهز صلاح الدين الفرصه و طلع من مصر بجيش و
استولى على دمشق و حمص و حماه و حاصر حلب و سمى نفساه سلطان مصر و الشام و أيده
الخليفه العباسى فى بغداد.

بالطريقه دى اتغيرت خريطة الشرق الاوسط السياسيه و العسكريه و من الوقت ده بقت مصر
الطرف الرئيسى فى الصراع ضد الصليبيين و بقت بتمثل اكبر عقبه لوجودهم فى الاراضى
المقدسه. لغاية دخول مصر فى الصراع كان الصليبيين بيتعاملو مع مدن و مقاطعات ضعيفه
بيسهل عليهم ترويضها بالجزره و العصايا لكن بعد دخول مصر بقو بيتعاملو مع دوله
حقيقيه قويه و كبيره ليها امكانيات اقتصاديه و عسكريه ضخمه او زى ما وصفها المؤرخ
ارنولد توينبى مركز القوه فى منطقة الشرق الأوسط و ترسانته العسكريه و البشريه .

وقت ما كان صلاح الدين بيحاصر الموصل عشان يخضعها مع المدن و المقاطعات اللى اخضعها
فى الشام و الشرق ، امير الكرك الصليبى رينالد دى شاتيون Raynald de Châtillon (
أرناط فى المصادر العربيه القديمه ) انتهز الفرصه و بعت جيش استولى بيه على حصن
أيله و من هناك بعت اسطول عبر بحر القلزم ( البحر الاحمر دلوقتى ) على الجزيره
العربيه للإعتداء على اماكن المسلمين المقدسه فى مكه و المدينه و الاستيلاء على
ضريح النبى محمد و هدمه. مشى الاسطول الصليبى بحذا ساحل مصر على البحر الاحمر و
هاجم الموانى و كل حاجه صادفها لغاية ما وصل لمينا عيذاب المصرى اللى قدام مينا جده
و هناك استولى على المراكب و السفن اللى كانت محمله بالبضايع الجايه من الهند و
غيرها ، و نزل عسكر صليبى و راحو على مدينة عيذاب و هاجمو قافله كبيره كانت جايه من
شمال مصر من غير حراسه و بعدين نطو فى مراكبهم و عدو البحر الاحمر للجزيره العربيه
و حرقو السفن الراسيه فى ينبع مينا المدينه المنوره و بعدين هاجمو الراغب المينا
الموصله لمكه و غرقو هناك سفينه كان فيها حجاج.

فى مواجهة الاحداث دى خرج الاسطول المصرى بقيادة حسام الدين لؤلؤ و استرجع مينا
أيلة و بعدين راح على الحوراء و هناك دمر اسطول الصليبيين بالكامل و حرر التجار
المأسورين و قبض على كل الصليبيين اللى كانو عليه و نزل فى البر بالعسكر المصرى و
اتبع الصليبيين اللى هربو و مسكهم و بعت اتنين منهم لمنى و اتدبحو هناك زى الغنم ،
و اخد بقية الاسرى على مصر و اتلف بيهم فى شوارع القاهره و اسكندريه عشان المصريين
يتفرجو عليهم و هما قاعدين بالمشقلب على الجمال و بعدين اتعدمو . صلاح الدين حلف
انه مش حا يغفر الموضوع ده لرينالد دو شاتيون. لكن رينالد ما اتوقفش و فضل يرتكب
حماقات كانت سبب رئيسى فى اندلاع الحرب بين صلاح الدين و الصليبيين .

فى سنة 1181 رينالد دى شاتيون هاجم قافلة حجاج مسلمين فى واحة تيماء فبعت صلاح
الدين احتجاج لبالدوين لنقض الهدنه و طلب تعويض لكن رينالد رفض يصحح الغلط و انضم
ليه امرا فى بلاط بالدوين اللى اهمل الموضوع ، لكن بعد كام شهر بسبب سؤ الاحوال
الجويه فى البحر المتوسط جنحت قافلة مراكب فيها حجاج لاتين للمياه المصريه جنب
دمياط فأمر صلاح الدين بالقبض عليهم و تكبيلهم و بعت لبالدوين يقوله انه مستعد يطلق
سراحهم مقابل رد البضايع اللى نهبها رينالد لكن رينالد رفض تانى و بقى واضح ان
المنطقه متجهه لحرب بين مصر و الصليبيين.

قدر صلاح الدين انه يستولى على أمد و حلب من عماد الدين زنكى ابن مودود و بعدها راح
على بيسان و اتحصن الصليبيين و ما قدرش صلاح الدين انه يجرهم لمعركه مفتوحه فراح
على الكرك و حط تسع منجنيقات لضرب قلعتها لكن لما ادرك انها متحصنه جامد و اخدها مش
بالساهل رفع الحصار و انسحب.

فى سنة 1186 حصلت مشاكل تانى مع رينالد دى شاتيون امير الكرك ففضل صلاح الدين
يهاجمه لغاية ما طلب الصلح و اتعملت هدنه و اتحالفو و بقت القوافل المصريه تعدى فى
سلام من غير رينالد ما يهاجمها ، لكن برغم الهدنه اللى قايمه هاجم قافله كبيره و
قتل و اسر اللى كانو فيها فبعتله صلاح الدين يلومه و يطلب منه يسيب الاسرى و يرجع
اللى نهبه لكن رينالد ما استجابش لمطالب لصلاح الدين و وصل صلاح الدين ان رينالد
اللى اشتهر بالقسوه و العنف عذب الأسرى و قالهم " خلو محمدكم ينجيكم " فندر صلاح
الدين انه يقتله لو اسره. بوهيموند التالت Bohemond III امير انطاكيا و رايموند
التالت Raymond III كونت طرابلس جددو الهدنه مع صلاح الدين ، فحرض جيرار زعيم فرسان
المعبد الملك جاى دى لوزينان Guy de Lusignan ملك بيت المقدس على محاربة رايموند و
الاستيلاء على الجليل ، اللى كانت بتحكمها ايشيفا Eschiva كونتيسة طرابلس و اميرة
الجليل مرات رايموند ، قبل ما يستولى صلاح الدين عليها ، لكن محاولات اخراج رايموند
من تحالفه مع صلاح الدين فشلت ، فبعت جاى وفد لرايموند فى طبريه عشان يقنعه بالخروج
من التحالف مع صلاح الدين ، لكن و الوفد فى السكه كان رايموند بيستقبل وفد من
بانياس بعته الافضل ابن صلاح الدين بيطلب منه عدم التعرض للجيش اللى حا يعدى فى
اراضيه فى الجليل و وافق رايموند بشرط ان الجيش اللى حا يعدى لازم يعدى فى ظرف يوم
واحد قبل ما الدنيا تضلم ما يعتديش على القرى.

فى اول مايو 1187 هاجم الترك بقيادة الامير مظفر الدين كوكبرى معسكر لفرسان المعبد
فى الجليل و قتلو عدد من الفرسان و استدعى چيرار دى ريدفورت Gerard de Ridefort
زعيم فرسان المعبد فرسانه من كل الجهات و انضم ليهم عدد من الفرسان العالمانيين و
فرسان الاسبتاريه و راحو ورا الترك و قامت معركه فى " كريسون " اتقتل فيها كل قوات
الفرسان ماعادا تلاته كان من ضمنهم چيرار دى ريدفورت و اتقتل جيمس مايللى مارشال
الفرسان هو و زعيم الاسبتاريه و اتأسر الفرسان العالمانيين. فى الظروف دى هاج
الصليبيين و لغى رايموند اتفاقيته مع صلاح الدين و راح ع القدس و اعلن خضوعه للملك
جاى.

بدأ الصليبيين يجهزو للحرب للانتقام للى اتقتلو فى كريسون فحشدو الفرسان و قوات من
عكا و وعد بوهيموند فى انطاكيا ببعت قوات و بعت ابنه عشان ينضم لرايموند كونت
طرابلس. و قبل ما يدخل شهر يونيه سنة 1187 كان الصليبيين جمعو فى معسكرهم قدام عكا
1200 فارس و اعداد كبيره من خيالةالتركبوليه و قوات المشاه و بعتو للبطريرك هرقليوس
Heraclius بطريرك القدس عشان يروح لهم و معاه صليب الصلبوت لكن ما راحش بحجة انه
عيان ( اعداءه قالو انه فضل انه يقعد مع عشيقته باشيا ) و طلب من رئيس كنيسة
القيامه انه يسلم الصليب لأسقف عكا.

بيوصف ابن الأثير خساير الصليبيين فى معركة حطين بقوله : " و كثر القتل والأسر
فيهم، فكان من يرى القتلى لا يظن أنهم اسروا واحداً، و من يرى الأسرى لا يظن أنهم
قتلو احداً "

صلاح الدين ناول الملك جاى كوباية ماورد متلجه عشان يبل ريقه و يروى عطشه فشرب منها
جاى و ساب حبة مايه فيها و ناولها لرينالد دى شاتيون ، فقال صلاح الدين للترجمان
يقول للملك ان اللى روى رينالد هو مش صلاح الدين ، و ده لإن العاده كانت ان الاسير
ما يتقتلش لو ادوله مايه او اكل ، و صلاح الدين كان عامل ندر انه يقتل رينالد لو
وقع فى ايده بسبب نقضه العهود و محاولته الاعتداء على مقدسات المسلمين فى الحجاز و
تصرفاته الوحشه مع الاسرى اللى عذبهم و قالهم : " خلو محمدكم يخلصكم ". صلاح الدين
فكر رينالد بجرايمه و تصرفاته الوحشه و اللى قاله ، و قال له : " ادينى بأنتصر
لمحمد " و وعده بإنه حا يعفى عنه لو أسلم ( و دى طبعاً كانت حاجه فيها سخريه لإن
رينالد كان اعدى اعداء المسلمين ) لكن رينالد رفض فضربه صلاح الدين بالنمجه و طير
له دراعه و كمل عليه عساكره و رموه بره الخيمه. لما الملك جاى شاف اللى حصل اترعب
لانه افتكر ان صلاح الدين حا يعدمه هو كمان ، لكن صلاح الدين قاله ما يخافش لإن مش
معتاد ان الملوك يقتلو الملوك و ان رينالد اتقتل بسبب تجاوزه كل الحدود فجراله اللى
جرى .

المؤرخ الصليبى المجهول اللى كتب " استكمال تاريخ وليام الصورى " ، حكى قصة اعدام
رينالد لكن بسياق تانى. بتقول روايته ان صلاح الدين امر بإن يجيبو له الاسرى اللى
كان منهم رينالد و بعد ما داق الماورد بنفسه ناول الكوبايه الدهب للملك جاى ، و لما
ناول جاى الكوبايه لرينالد بعد ما شرب غضب صلاح الدين و قال لرينالد : " اشرب لإنك
مش حا تشرب تانى " ، فرد رينالد عليه و قاله ان لو ده لرضا الرب فعمره ما حايشرب و
لا حياكل حاجه منه. فسأله صلاح الدين : " يا امير رينالد بقوانينكم افرض انك انت
اللى اسرتنى زى ما انا اسرك دلوقتى كنت حا تعمل فيا ايه ؟ " ، فرد رينالد : "
ساعدنى يا رب ، كنت حا اقطع رقبتك ". لما سمع صلاح الدين رد رينالد المهين غضب
وقاله : " يا خنزير ، انت اسيرى و برضه بترد بغرور " و اخد السيف و ضرب بيه رينالد
و هجم عليه حرسه و قطعو رقبته ، و اخد صلاح الدين دم من جسم رينالد و حطه على راسه
عشان يبين انه اخد تاره ، و بعدين امر بإنهم ياخدو راس رينالد على دمشق فأخدوها و
هناك اتسحلت على الارض عشان الناس تشوف ان التار اتاخد منه بسبب اعماله الوحشه .

بعد عكا وقعت المدن واحده ورا التانيه فى ايد صلاح الدين ، و فى ظرف كام يوم اخد
المدن من يافا فى الجنوب لغاية بيروت فى الشمال من غير مقاومه. المدينه الوحيده
اللى قاومت و ما قدرش ياخدها كانت صور و ده لإن كل الجيوش الصليبيه اللى خرجت من
المدن التانيه اتجمعت فيها و حصنها كونراد ماركيز دو مونتفيرات " Conrad Marquis de
Montferrat ‍‍( المركيس فى النصوص العربيه القديمه ) تحصين قوى فسابها صلاح الدين و
راح على عسقلان و اخدها. مؤرخين كتار بيلومو صلاح الدين على انه سمح للصليبيين
بالتجمع فى صور حيث ان الغلطه دى كلفته الكتير بعد كده وقت الحمله الصليبيه
التالته. الملك جاى كان طلب من سكان عسقلان انهم يستسلمو لإن صلاح الدين كان وعده
انه حا يسيبه لو اخد عسقلان و فعلاً عمل اللى وعد بيه و اطلق سراحه بعد ما اخد
عسقلان اللى كان موقعها مهم جداً لصلاح الدين لانها على خط مواصلات مصر. بوهيموند
التالت فى امارة انطاكيا عمل هدنه مع صلاح الدين مدتها تمن تشهر مقابل ان بوهيموند
يسيب الاسرى اللى عنده.

فى سبتمبر 1187 راح صلاح الدين على بيت المقدس اكبر الامارات الصليبيه و اهمها و
اللى استولى عليها الصليبيين سنة 1099 وقت الحمله الصليبيه الاولى و عملو فيها
مدبحه فظيعه. القدس كانت حواليها اسوار و حصون منيعه و متحصنه تحصين جامد و لما
وصلها صلاح الدين حاصرها و حط المجانيق و بدأ يضرب الاسوار و قامت معارك كبيره حارب
فيها الطرفين بشراسه لكن بعد اسبوع من الحصار نخ الصليبيين و طلبو التسليم ، قبول
التسليم فى الازمنه دى كان معناه ان المحاصرين ياخدو الامان و ما يتقتلوش. فى الاول
رفض صلاح الدين لإنه كان عايز يقتحم المدينه و ياخدها بالقوه عشان يعمل فى
الصليبيين اللى عملوه فى سكانها سنة 1099 لما اقتحموها و عملو مجازر. لكن بعد
المفاوضات وافق صلاح الدين و اتفق معاهم على شروط التسليم و كان اهمها ان الفرنج
يدفعو فديه فى ظرف اربعين يوم ، الراجل يدفع عشر دنانير و الست خمسه و الطفل
دينارين ، و ان اللى يدفع يمشى و اللى ما يدفعش يتإسر ، وان مسيحيين الشرق و
اليونانيين يتسمح ليهم بالمعيشه فى القدس كرعايا للدوله ، و سمح صلاح الدين
للبطريرك بالخروج بكل فلوسه و فلوس الكنايس مقابل فديه عشر دنانير بس زى كل الرجاله
، وسمح صلاح الدين لملكة بيت المقدس بالخروج هى كمان بكل فلوسها و مجوهراتها و
خدمها هى و ستات الامرا اللى كان منهم مرات رينالد دى شاتيون نفسه.

بإستسلام بيت المقدس دخلها صلاح الدين بعدما قعد فيها الصليبيين 88 سنه و عامل
سكانها بنبل و كرم. بيقول المؤرخ ستيفين رونسيمان فى الموضوع ده : " المنتصرين كانو
انسانيين و معقولين ، فلما الصليبيين اخدو المدينه من تمانيه و تمانين سنه خاضو فى
دم ضحاياهم ، لكن المره دى بنلاقى ان مفيش مبنى اتنهب و مفيش انسان اتأذى ، و
الحراس بأوامر من صلاح الدين وقفو فى الطرق و على الابواب عشان يمنعو اى اعتداء على
المسيحيين " ، و لما ستات الفرنج راحو لصلاح الدين و قعدو يعيطو و يقولو طيب بس
يروحو فين بعد ما رجالتهم و ابهاتهم اتقتلو او اتأسرو وعدهم صلاح الدين بإطلاق سراح
رجالتهم و ادى منح ماليه للارامل و اليتامى من حر ماله.

المؤرخين الصليبيين اللى عاصرو معركة حطين و الفتره اللى بعدها و عادة كانو قسسه و
رجال دين قالو ان هزيمتهم كانت عقاب ليهم بسبب خطاياهم و ذنوبهم لكن طبعاً ده ما
كانش السبب. السبب الرئيسى لنجاح الحمله الصليبيه الاولى و استيلاء الصليبيين على
بيت المقدس سنة 1099 كان سببه ان منطقة الشرق الاوسط وقتها كانت مليانه حروب و
نزاعات بين حكام الامارات و الاقطاعات و ما كانش فيه جيش معتبر يقدر يواجههم و
لدرجة ان فيه امرا فى المنطقه شافو ان الهجوم الصليبى فرصه للتحالف مع الصليبيين ضد
الامارات المعاديه. الجيش الحقيقى الوحيد اللى كان ممكن يواجه الصليبيين كان جيش
مصر لكن مصر وقتها من جهه كانت بتحتضر فيها الدوله الفاطميه و مليانه مشاكل ، و من
جهه تانيه مصر ما اعتبرتش الصليبيين خطر عليها الا لما الصليبيين حاولو يهاجموها و
بالتالى فى البدايه ما دخلتش الحرب ضد الصليبيين بجديه و بكل تقلها و امكانيتها.
بعد ما استولى صلاح الدين على الحكم فى مصر و اسقط الدوله الفاطميه بقت فى ايده
امكانيات مصر الاقتصاديه و البشريه و جيش كبير متطور ، و بعد ما استولى على سوريا و
مناطق كتيره فى الشام بقى بيتحكم فى منطقه كبيره كحاكم أوحد بعكس موقف الامرا
المتصارعين و المتشتتين وقت الحمله الصليبيه الاولى ، بإستيلاء صلاح الدين على
الحكم فى مصر بقى عنده جيش قوى و كبير و امكانيات اقتصاديه ضخمه ، و بإستيلاءه على
سوريا و غيرها بقت تحت سيطرته مساحه واسعه متاخمه للمدن الصليبيه. فى نفس الوقت
الصليبيين مع مرور السنين قامت بينهم نزاعات و صراعات اضعفتهم و اوروبا الغربيه
اللى كانت بتمدهم بالفلوس و المحاربين و السلاح بقت منهمكه فى مشاكلها الداخليه.
الخريطه السياسيه و العسكريه و ميزان القوه سنة 1187 اختلفت جداً عن حالة الشرق
الاوسط سنة 1099. التغييرات و العوامل دى كانت فى صالح صلاح الدين الايوبى و خلته
اقوى من الصليبيين فقدر يغلبهم.

معركة حطين خلخلت موقف الصليبيين فى المنطقه و ما قدروش بعد كده انهم يعدلو الموقف
لصالحهم و ما قدروش يستردو بيت المقدس. اكتشفو ان مصر هى مصدر القوه و حصن الشرق
الاوسط فبدأو يوجهو جهودهم ضدها ، لكن مصر صمدت و قدرت تغلب الحملات الصليبيه واحده
ورا التانيه ، لو قدر الصليبيين يحيدو مصر من غير ما يدخلو معاها فى صراع كان ممكن
الوضع يختلف لكن مواجهة مصر كانت لاسباب جغرافيه و سياسيه حاجه مفيش مفر منها. بعد
ماقامت الدوله المملوكيه اللى مااتهاونتش مع الصليبيين اخدت الحروب ضدهم شكل اشرس و
اعنف لغاية ما فى سنة 1291 طردهم الاشرف خليل من عكا و المدن اللى اتبقت ليهم (
شوف : فتح عكا ).



https://arz.wikipedia.org/wiki/%D9%83%D9%8A%D9%84%D9%89_%D9%85%D8%A7%D8%AF%D9%8A%D8%B3%D9%88%D9%86

كيلى ماديسون (Kelly Madison) ممثلة ومخرجة ومنتجة بورنوجرافية امريكية اتولدت يوم
26 أغسطس 1967 فى مدينة نيوبورت بيتش بمقاطعة أورانج بولاية كاليفورنيا الامريكية .

كيلى ماديسون هى بنت خالة الممثلة البورنوجرافية جانين ليندمولدر (Janine
Lindemulder) ، وده كان له دور كبير فى دخولها مجال البورنوجرافى لأنها كانت معجبة
جدا ببنت خالتها وبنجاحها فى المجال ده .

فى سنة 2001 دخلت كيلى ماديسون مجال البورنوجرافى بعدما أطلقت الموقع الخاص بيها
على شبكة الإنترنت http://www.kellymadison.com ، وبمساعدة جوزها مصمم الجرافيك
ريان ماديسون (Ryan Madison) بدأت بعرض صور الموديلات العريانة والفيديوهات الجنسية
على الموقع بتاعها .

بعدما نجحت كيلى ماديسون فى التجربة اللى فاتت ، أسست بمشاركة جوزها شركة 413
Productions لإنتاج الافلام البورنوجرافية على اسطوانات دى فى دى ؛ ومن الافلام
اللى أنتجتها الشركة دى ، افلام جنس ثلاثى كانت بتمثلها كيلى ماديسون بنفسها مع
جوزها فى بيتهم ومعاهم ممثلة بورنوجرافية دايما بتتغير فى كل فيلم .

كيلى ماديسون ظهرت كموديل عريان فى مجلة Score وبتكتب مقالات فى مجلة Juggs ،
وأطلقت مواقع تانية على شبكة الإنترنت هى : http://www.pornfidelity.com و
http://www.kellyfind.com وhttp://www.kellycash.com و http://www.413dollars.com

يوم 25 يوليو 2007 استضاف برنامج Chelsea Lately اللى بيتعرض على قناة !E
التليفزيونية الامريكية ، كيلى ماديسون وجوزها ؛ واتكلموا فيه بكل صراحة عن ظروف
جوازهم وعن العلاقات الجنسية لكل واحد منهم بعيد عن الطرف التانى وعن شغلهم فى مجال
البورنوجرافى .

كيلى ماديسون كسبت جايزة AVN Award 2011 كأفضل نجمة بورنوجرافية على شبكة الإنترنت
.



https://arz.wikipedia.org/wiki/%D8%A7%D9%8A%D8%B7%D8%A7%D9%84%D9%8A%D8%A7

ايطاليا (الجمهورية الطليانيه) هيا دوله من دول البحر المتوسط و هيا عباره عن شبه
جزيرة ف جنوب اوروبا و جزيرتين من اكبر الجزر فى البحر المتوسط اللى هما: صقلية و
ساردينيا. ايطاليا بيفصلها جبال الالب عن فرنسا و سويسرا و النمسا و سلوفينيا من
ناحية الشمال. سان مارينو و الفاتيكان هما دول مستقلة موجودة جوه الحدود الايطالية.

و بحكم كتير من العوامل زى العوامل الجغرافيه و التاريخيه و غيرها فإن الروابط
الثقافيه بين ايطاليا و مصر و بين الثقافتين شئ مهم و حيوي حدا بينهم و ده اللى خلى
ايطاليا من خلال الجاليه الايطاليه فى مصر و كمان مركز دانتي أليجييري من أكتر
الدول اللى اتحمست و شاركت فى البرنامج الثقافي مصر فى عيون العالم من خلال فعاليات
مصر فى عيون الايطالين و اللى هيا ضمن فعاليات البرنامج الثقافي مصر فى عيون العالم
.

بيعتبر مؤتمر مصر فى عيون الايطاليين و اللى هوا واحد من فعاليات مصر فى عيون
العالم و اللى بيستضيفه مركز الجزيره للفنون بالزمالك و اللى بحضور مجموعه كبيره من
المثقفين الايطاليين اللى بيتكلمو عربي لان المؤتمر بالعربي و اللى فيه بيتكلم كتير
من الايطاليين الي عايشين فى مصر عن الثقافه المصريه و عن مصر و كمان بيحضر المؤتمر
واحد من اعضاء مجلس نقابة السينمائيين ممثل عن نقابة السينمائيين المصريين و كمان
بيحضر المؤتمر عضو من مجلس نقابة المرشدين السياحيين

ايطاليا طلعت منها حضارات عظيمة زي الحضارة الرومانية ومنها كمان جت حركة النهضة
اللى بدأت فى توسكاني و انتشرت بعد كدا فى كل اوروبا عاصمة ايطاليا روما هى كمان
مركز من مراكز الحضارة الغربية بشكل عام وليها بيتنسب الرومان ومنها ظهرت حركة
الباروك وكان فيها الكرسي البابوي تبع الكنيسه الكاتوليكيه.. ايطاليا جمهورية
ديموقراطية و متقدمة و بييجي ترتيبها التامن على مستوى العالم من حيث ارتفاع مستوى
المعيشة بتاع سكانها.

ايطاليا واحده من الدول اللى اسست الاتحاد الاوروبي و اللى اسسو حلف شمال
الاطلنطي(الناتو) و هيا عضو فى مجموعة التمانية.



https://arz.wikipedia.org/wiki/%D8%B4%D8%A7%D9%89_%D8%AC%D9%88%D8%B1%D8%AF%D8%A7%D9%86

شاى جوردان (Shay Jordan) ممثلة بورنوجرافية فلبينية من اصل المانى اتولدت يوم 17
نوفمبر 1985 فى مانيلا عاصمة الفيليبين ، وسافرت وهى صغيرة مع ولاد خالتها لولاية
هاواى الامريكية واتنقلت معاهم بعد كده لأكتر من ولاية لأن جوز خالتها كان ظابط فى
القوات البحرية الامريكية لغاية لما استقروا فى مدينة سان دييجو بولاية كاليفورنيا
وبعد كده خدت الجنسية الامريكية .

شاى جوردان اشتغلت فى الاول موديل عريان ، وبعد كده صورت مشاهد ليزبيان ومشاهد
بتظهر فيها لوحدها لدرجة أنها وصفت نفسها بالمخنثة . وبعد مدة قصيرة بدأت تصور
مشاهد سكس مع الرجالة ، وقالت أنها إذا مضت عقد مع شركة انتاج افلام بورنوجرافية
هاتقدر تبتكر مشاهد جنسية مختلفة وجديدة ماحدش شافها قبل كده .

فى شهر أغسطس 2006 شاى جوردان مضت عقد مع شركة Digital Playground لإنتاج الافلام
البورنوجرافية جوه الأستديوهات ومثلت اول افلامها Control 4 مع الممثل البورنوجرافى
سكوت نيلز (Scott Nails) ، واتعرض الفيلم فى أواخر سنة 2006 .

شاى جوردان مثلت أكتر من 30 فيلم بورنوجرافى أهمهم Babysitters و Cheerleaders و
Nurses و All American Girls و Backyard Amateurs 5 و Pirates II ، وهى صاحبة شعبية
كبيرة بسبب شكلها المميز اللى فيه ملامح اسيوية وأوروبية مع بعض ، ده غير أنها
مثيرة جدا وبتندمج قوى فى المشاهد اللى بتمثلها .



https://arz.wikipedia.org/wiki/%D8%B3%D9%88%D8%B3%D9%8A%D9%88%D9%84%D9%88%D8%AC%D9%8A%D8%A7

سوسيولوچيا (او سوسيولوچى; انجليزى: sociology, او علم الاجتماع (انجليزى: social
science) هو العلم الذي يدرس المجتمعات و القوانين التي تحكم تطوره و تغيره. ترجع
اصول علم الاجتماع لعصور قديمه ففى اليونان حاول ديمقريطس و ارسطو و افلاطون و
لوكريتيوس تفسير اسباب التغيرات الاجتماعية، و القوى التي تحرك حياة الناس و اصل
الدوله و القانون و السياسه. ونجد فى كتابات إبن خلدون و توما الاكوينى و مكيافيللى
و مونتينى و اسبينوزا و هيوم و لوك و جان جاك روسو و هيجل عناصر مهمه فى دراسة
المجتمع. كلمة سوسيولوجي كلمة استخدمها اوجست كونت. و ان اوجست كونت استبدل علم
الاجتماع باسم السوسيولوجيا.



https://arz.wikipedia.org/wiki/%D8%A7%D9%84%D9%82%D8%A7%D9%87%D8%B1%D9%87

القاهرة هى عاصمة مصر من سنة 1169 و أكبر مدينه فيها. القاهرة كمان أكبر مدينة فى
افريقيا و الشرق الأوسط فى عدد السكان القاهرة معروفة بين المصريين العاديين باسم
مصر. بناها جوهر الصقلى قائد جيوش الفاطمييين فوق مدينة الفسطاط اللى بناها عمرو
ابن العاص.

جنب حصن بابيليون الروماني. عدد سكان القاهرة 6,758,581 نسمة حسب احصاء 2006 و
بيوصل عدد سكان القاهرة الكبرى 17,285 مليون انسان (بعد ما نضيف حلوان و الجيزة و
القليوبية و 6 اكتوبر) و دا بيخليها المدينة رقم 16 فى العالم حسب عدد السكان.

فى الاول سماها جوهر الصقلى "المنصوريه" جايز على اسم المنصور ابو المعز لدين الله
او على اسم مدينته المنصوريه فى المغرب ، لكن المعز و هو لسه فى المغرب اختار اسم
القاهره كفال كويس بإنها حا تقهر العدا، و ده بيوضح ان حكاية الغراب و المنجم و
ظهور كوكب المريخ فى السما وقت تأسيس مدينة القاهره ( كوكب المريخ معروف عند العرب
باسم النجم القاهر) مجرد قصه خياليه. فيه بيفسرو اسم القاهره على إنه جى من اللغة
المصرية القديمه و اصله كاهي-رع يعني ارض الاه رع او ارض الشمس.

نزل جوهر الصقلى بعساكره فى حته اسمها المناخه فى شمال شرق القطائع و هناك، فى
ليلتها 5 يوليه سنة 969م، حط طوالى اساس العاصمه الفاطميه الجديده اللى اتسمت بعد
كده القاهره.



https://arz.wikipedia.org/wiki/%D9%81%D8%A7%D8%B7%D9%85%D9%87_%D9%86%D8%A7%D8%B9%D9%88%D8%AA

فاطمة ناعوت شاعره من مصر و كاتبه صحافية ( مولودة فى القاهره ، 18 سبتمبر 1964 )
مهندسه معماريه وشاعره وأديبه ومترجمه مصريه ، وكاتبه صحفيه وحقوقيه معروفه حاصلة
على جائزة جبران العالمية من سيدني الاسترالية عام ٢٠١٤.

اتولدت فاطمة ناعوت فى القاهره سنة 1964 وبعد ما خلصت المدرسه دخلت كلية الهندسه
جامعة عين شمس وتخصصت فى الهندسة المعماريه واتخرجت سنة 1987. حبت الادب والشعر من
صغرها واصدرت دواوين شعرية كتير بالعربى و الانجليزى وقصائدها اترجمت لمعظم لغات
العالم وقرأتها فى أهم مهرجانات العالم الدولية الشعرية. ترجمت فاطمة ناعوت روايات
عالميه لكتير من ادباء العالم زي فرجينيا وولف ، و فيليب روث ، و چون ريفنسكروفت ،
و تشيمامندا نجوزى اديتشى و تشينوا آتشيبي، وكمان كتب علميه لـ هيلين فيشر وقصايد
ودواوين لشعرا عالميين كتير. ليها كتب فكريه مهمه زى "الكتابة بالطباشير" اللى كتب
مقدمته المفكر المصرى محمود امين العالم، وكمان "الرسم بالطباشير" و"ألمُغنّي
والحكّاء"، وكمان ترجمت مقالات فكريه و نقديه كتيره لجورنال الاهرام و أخبار الادب
والعربي الكويتية وغيرها و ترجمت كتب و دراسات للعربى و للإنجليزى. شاركت و مثلت
اسم مصر فى مهرجانات و مؤتمرات دوليهة ثقافيه كتيره، وليها لحد دلوقت ١٩ كتاب.
عندها ولدين: (مازن) طالب فى كلية الهندسة قسم العمارة زيها وزي والده مهندس نبيل
عبد اللطيف شحاته، و(عمر) وهو فنان جميل رغم أنه مصاب بمرض التوحد، وهو اللى مصمم
غلاف ديوانها السادس (صانع الفرح) الصادر عن دار ميريت عام 2010

بتكتب عواميد صحفيه ثابته فى أهم الجرايد فى مصر زى "المصرى اليوم" و"الوطن"
و"اليوم السابع" وكمان "الحياة اللندنية" وغيرها من الجرايد و المجلات. نشرت فاطمه
ناعوت قصايد و مقالات و اعمال مترجمه فى مصر و بره مصر ، و اترجمت قصايدها للغات
كتيره واختارتها مكتبة الشعر الأسكتلنديه كإسم من أهم اسماء الشعراء العرب الاعضاء
فى المكتبه. ديوانها الخامس " قارورة صمغ " اخد الجائزه الاولى فى مسابقة الشعر
العربى فى هونج كونج سنة 2006 و اترجم للإنجليزى و الصينى. مثلت مصر فى مهرجان
الشعر العالمى فى روتردام فى هولندا و مهرجان المتنبى الدولى فى زيوريخ فى سويسرا
سنة 2007، ومهرجان ڤالينسيا فى فنزويلا، ومهرجان كوزموبوليتيكا فى ( قرطبة ) فى
اسبانيا وفي برلين وباريس وتورنتو وكاليفورنيا والأردن والمغرب وتونس ولبنان وسورية
والسعودية والكويت والبحرين والعراق وليبيا واليمن وغيرها.

فاطمة ناعوت من المؤمنين بهوية مصر الفرعونيه و ثقافتها المصريه وبتدافع عنهم و
نفسها ان كل المصريين يتعلموا علم "المصرولوجيا" Egyptology عشان يفخروا بهويتهم
العريقه، و كمان بتدافع بكل ثقافه و صلابه عن حقوق المرأه وحقوق الاقباط والأقليات
فى مصر عمومًا على صفحات الجرايد و المجلات وعلى شاشات الفضائيات، و ده بيعرضها
لهجوم شديد و بذاءات من المتعصبين الدينيين. لكن بطبيعة الحال ليها جمهورها الواسع
اللى بيحترم ثقافتها و فكرها وجرأتها فى الحق. بتقول فاطمه ناعوت فى مقال من
مقالاتها ان الاغلبيه الساحقه من قرائها مثقفين ومستنيرين و بيتقنوا فن القرايه
اللى بتعتبره مابيقلش صعوبه عن فن الكتابه لأن القرايه ، على حد قولها ، بتحتاج
الاول (اختيار)اللى بنقراه ، وده بيشير لمستوى وعينا ودرجة ثقافتنا وطريقة تركيب
مخنا، زى المؤرخ الإمام السيوطى ما قال : "اختيارُ المرء جزءٌ من عقله"، وبعد كده
بتيجي الصعوبه التانيه فى استيعاب وإدراك وهضم اللى بنقراه و سمت المرحله دي
بـ(الاستقبال)، وبعد كده بتيجي المرحلة التالتى وهى (الإرسال) اللى فيها بنكون
رؤيتنا الخاصه ووجهة نظرنا احنا فى الحياه بحسب درجة وأسلوب إنصاتنا لإيقاع الواقع
والوجود من حوالينا.

1.نقرة إصبع- الهيئة المصرية العامة للكتاب 2002-سلسلة كتابات جديدة 2.على بعد
سنتيمترٍ واحد من الارض- دار كاف نون 2003 3.قطاع طولي فى الذاكرة– الهيئة المصرية
العامة للكتاب 2003 4.فوق كفِّ امرأة - ط1عن وزارة الثقافة اليمنية. 2004- ط2 عن
الهيئة المصرية العامة للكتاب 2004 - A Bottle of Glue- بالصينية والإنجليزية- دار
"ندوة بريس" –هونج كونج 2007 5.هيكلُ الزهر- دار "النهضة العربية" بيروت- 2007 -
قارورة صمغ - "- دار "ميريت"- 2008- مصر 6.اسمي ليس صعبا- دار "الدار"- القاهرة
2009 7.صانع الفرح- دار "ميريت"- القاهرة 2012

8.مشجوجٌ بفأس- أنطولوجيا من الشعر الامريكي والبريطاني مترجمة الى العربية – سلسلة
"آفاق عالمية"- 2004 - هيئة قصور الثقافة بمصر 9.المشي بالمقلوب- مجموعة قصصية
مترجمة عن الإنجليزية – صنعاء - وزارة الثقافة اليمنية 2004 10.جيوب مُثقلة
بالحجارة- كتابٌ عن فرجينيا وولف وترجمة لأحد اعمالها: رواية لم تكتب بعد. تصدير د.
ماهر شفيق فريد. ط1 المشروع القومي للترجمة بالمجلس الاعلى للثقافة. 2004- ط2
المركز القومي للترجمة 2009- ط3 مكتبة الاسرة 2009- مصر 11.قتل الأرانب- مجموعة
قصصية عن الإنجليزية –ترجمة وتقديم – دار "شرقيات" القاهرة 2005 12.اثرٌ على
الحائط- مجموعة قصصية لفرجينيا وولف-المركز القومي للترجمة-مصر 2009 13.نصفُ شمسٍ
صفراء- رواية للكاتبة النيجيرية تشيمامندا نجوزي آديتشي- الهيئة المصرية العامة
للكتاب 2009 14.ابناء الشمس الخامسة– أنطلوجيا شعرية امريكية أوروبية- آفاق
عالمية-الهيئة العامة لقصور الثقافة –مصر 2009 15.الوصمة البشرية- رواية امريكية-
فيليب روث– ترجمة- الهيئة المصرية العامة للكتاب–مصر 2012

16.الكتابة بالطباشير- كتاب نقدي ثقافي. تقديم محمود امين العالم - دار "شرقيات"
2006 مصر 17.الرسم بالطباشير- صور قلمية- دار "التلاقي"- القاهرة 2009 18.المغنّي
والحكّاء- مقاربات نقدية- كتاب اليوم-مؤسسة أخبار اليوم 2009

مهرجان" شعراء حوض البحر الابيض المتوسط"- مكتبة الاسكندرية- مارس 2003 مهرجان"
ربيع الشعراء" – معهد العالم العربي فى باريس -مارس 2004 (تمثيل اسم مصر) مهرجان
ملتقى الشعراء الشباب العرب – صنعاء – ابريل 2004 أمسيات شعرية فى "تعز" و"عدن" و
"صنعاء" – ابريل 2004 أمسيات شعرية فى الملحقية الثقافية المصرية بالرياض وصنعاء
2001 أمسية شعرية ببيت تونس فى باريس 2004 مؤتمر الترجمة العالمي – المجلس الاعلى
للثقافة بمصر -مايو 2004 الملتقى المتوسطيّ الرابع باتحاد الكتّاب المغربيّ حول
المرأة والكتابة –"آسفي" المغرب يوليو 2004 أمسية شعرية ضمن المعرض الدولي للكتاب
بصنعاء سبتمبر 2004 مهرجان القرين –الكويت –ديسمبر 2005- ديسمبر 2008 الملتقى
الثاني للشعراء الشباب العرب – صنعاء – ابريل 2006 المؤتمر العربي الاول للثقافة
الرقمية-طرابلس- مارس 2007 اليوم العالمي للشعر-اسرة الادباء والكتّاب– مملكة
البحرين- مارس 2007 الملتقى الوطني الادبي- نابل/ تونس- ابريل 2007 مهرجان المتنبي
العالمي للشعر- زيوريخ/ سويسرا- يونيو 2007 مهرجان الشعر العالمي (38)- روتردام/
هولندا - يونيو 2007 مهرجان جرش الشعري- عمّان/ الأردن- أغسطس 2007 ورشة ترجمة
باسكتلندا وأمسية بمهرجان إدنبرة الدولي للكتاب- أغسطس 2007 مهرجان "السنديان"-
طرطوس/ سورية- أغسطس 2007 مهرجان "الادب عبر الحدود"- القاهرة/الاسكندرية- مايو
2008 مهرجان "فلينسيا العالمي الشعري"- فالينسيا/فنزويلا- يوليو 2008 مهرجان "سوق
عكاظ" الشعري- الطائف/السعودية أغسطس 2008 مهرجان القرين- الكويت- ديسمبر 2008
مهرجان الأردن- يوليو 2009 مهرجان برلين الدولي للاداب (9)- ألمانيا- سبتمبر 2009
معرض الكتاب الدولي بالكويت نوفمبر 2009 مؤتمر الحريات- أنطالياس/لبنان نوفمبر 2009
مهرجان كوزموبوتيكا العالمي. قرطبة/أسبانيا- ابريل 2010 مهرجان "شعر فى مسرح"،
عمّان/ الأردن- ابريل 2011 محاضرات للجالية المصرية فى كندا- تورنتو. يونيو 2011
محاضرات للجالية المصرية بكاليفورينا- امريكا ديسمبر 2011 يناير 2012 مهرجان بابل
الاول للثقافة والفنون العالمية- بابل- مايو 2012 محاضرات للجالية المصرية فى كندا-
تورنتو. يونيو 2011 مهرجان برلين العالمي للشعر الثالث عشر poesiefestival berlin
برلين- يونيو 2012 مؤتمر القادة والسياسة العامة-(جنيف/ جنوب فرنسا)- يونيو 2012



https://arz.wikipedia.org/wiki/%D8%A7%D9%85%D8%A8%D8%B1_%D8%B1%D8%A7%D9%8A%D9%86

امبر راين (Amber Rayne) (19 سبتمبر 1984 - 2 ابريل 2016) ممثلة ومخرجة ومنتجة
بورنوجرافية امريكية .

اتولدت امبر راين يوم 19 سبتمبر 1984 فى مدينة ديترويت بولاية ميشيجان الامريكية
واسرتها من اصول ايطالية واسكوتلاندية ، وبعد كده سافرت لمدينة لوس انجليس بولاية
كاليفورنيا ودخلت جامعة الولاية ودرست فيها الفنون المسرحية والرقص واتخصصت فى قسم
تاريخ الفن . وبعدما اتخرجت من الجامعة مثلت ادوار صغيرة فى افلام وبرامج
تليفزيونية .

فى سنة 2005 دخلت امبر راين فى مجال البورنوجرافى ومثلت اكتر من 400 فيلم
بورنوجرافى اهمهم Service Animals 23 و Girlvana 3 و 1 American Gokkun و Anal
Acrobats 2 و Anal Acrobats 4 و Black In The Crack Black In The Back 2 و Fuck
Slaves 4 و Fucker Veterans و Gag Factor 20 JM Productions و Gangbang My Face 2 و
Gangbang Squad 16 و Gangland Cream Pie 11 و Stripped, Spread, Stretched 3 و
Stripped, Spread, Stretched 4 و Bitch & Moan 2 و Bad New Bitches 3 و Cuckold 3 و
Big Toy Orgy و Deep Anal Abyss 2 و ... The Violation of و Saw:A Hardcore Parody
و Night of the Giving Head و The 8th Day و Rezervoir Doggs:An Exquisite Films
Parody و The Addams Family XXX و Birthday Sex و Buffy the Vampire Slayer XXX:A
Parody و Super Squirters 4 و Batgirl XXX: An Extreme Comixxx Parody و Wanted .

امبر راين كانت بتتعالج من امراض سرطان الرحم و اللمفومه اللاهودجكينيه (نوع من
سرطان الغدد الليمفاويه) وشفيت منهم .

فى يوم 2 ابريل 2016 اتصابت امبر راين بإنهيار مفاجئ فى وظايف جسمها وماتت بعده على
طول وهى فى بيتها بمدينة لوس انجليس فى ولاية كاليفورنيا ، وبناء على التقرير
المبدئى لمساعد رئيس الطب الشرعى بمدينة لوس انجليس اتشخص سبب موتها بأنه نتيجة
حادثة محتملة أو جرعة زيادة من دوا أو مخدر فى انتظار نتيجة تشريح جثتها وتحليل
السموم .



https://arz.wikipedia.org/wiki/%D9%84%D9%8A%D8%B2%D8%A8%D9%8A%D8%A7%D9%86

اصل الكلمه جت من ليزبوس (انجليزى: Lesbos) وهي جزيره يونانيه كانت عايشه فيها
الشاعره القديمه سابفو (انجليزى: Sappho)، سابفو كانت بتكتب اشعار عن الحب وكان
اكترها موجه للستات، وعشان كده اسمها واسم الجزيره اللى عاشت فيها دايما بيفكر
الناس بالستات اللى بيحبو الستات.

الليزبيان اشتركو فى اوائل حركة الفيمينيست (ودي حركه عملها الستات اللى مش عايزين
يتعاملو معامله اقل من الرجاله). و الفيمينيزم هى الحركات السياسيه و الاجتماعيه
اللى بتنادى بان الستات يتساوو بالرجاله وياخدو حقوقهم اللى اتحرموا منها. حصل خلاف
جوه الحركه بين الليزبيان وبين الستات السترييت او الهيتروسيكشوال (يعنى اللى
بيميلو عاطفيا وجنسيا للرجاله مش للستات)، وحصل انه فى الستينات و السبعينات ان
شوية من الستات السترييت عايزيين يخرجو الليزبيان من حركه حقوق الستات (الفيمينيزم)
عشان كانو عايزين المجتمع يتقبل الحركه وهما شايفين ان المجتمع مش متقبل الليزبيان
كفايه و بالتالى فوجودهم جوه الحركه ممكن يضرها.



https://arz.wikipedia.org/wiki/%D8%A7%D9%85_%D9%83%D9%84%D8%AB%D9%88%D9%85

ام كلثوم اسمها الأصلى فاطمة ابراهيم البلتاجى ، اتلقبت بـ " كوكب الشرق " و سماها
المصريين " الست " و " ست الكل " و " ثومه " ( طماى الزهايره، السنبلاوين، مصر 31
ديسمبر 1904 - القاهرة، 3 فبراير 1975 ) ، قمة الغناء المصرى و أكبر مغنيه ظهرت فى
مصر فى العصر الحديث و بتعتبر من أقوى الأصوات على مستوى العالم.

اتولدت فى قريه بسيطه من قرى مصر اسمها " طماى الزهايره " و حبت الغنا من صغرها
فكانت بتغنى بين مروج القطن فى قريتها و سحرت الفلاحين بجمال صوتها و اتعرفت فى
القرى المجاوره فبدأت تغنى فى الحفلات اللى كان بيعملها الموظفين و اشتهرت فى
الاقاليم. راحت القاهره سنة 1920 ، و اعجب الموسيقيين بصوتها ، و كان منهم محمد
القصبجى فشجعها بألحانه. الف لها الشعرا احمد شوقى و احمد رامى و بيرم التونسى و
غيرهم اغانى و قصايد و اناشيد، و لحن لها الملحنيين المصريين الكبار رياض السنباطى
و زكريا احمد و محمد عبد الوهاب و بليغ حمدى و سيد مكاوى. اشتركت فى كذا فيلم مصرى
زى فيلم " سلامه " و شاركت بصوتها بس فى فيلم رابعه العدويه ، و اتلقبت بكوكب الشرق
و ست الكل و ثومه.

غنت اناشيد و أغانى وطنيه كتيره الهبت بيها حماسة المصريين و دوى صوتها مع الأحداث
اللى مرت على مصر فى عصرها فغنت " ذكرى سعد " و " منصوره يا ثورة أحرار " و " فرحة
القنال " و " والله زمان يا سلاحى " و غنت " طوف و شوف " قدام جمال عبد الناصر و
خورتشوف. و اتبرعت بحفلات عملتها فى باريس و فى اماكن تانيه للمساهمه فى المجهود
الحربى بعد حرب 1967. كرمتها الدوله المصريه و اديتها جايزة الدوله التقديريه.



https://arz.wikipedia.org/wiki/%D9%85%D8%B5%D8%B1%D9%8A%D9%8A%D9%86

المصريين هما المجموعه العرقيه (البحر متوسطية) اللى دخلت منطقة وادى النيل فى
العصور القديمه و عاشت فيها ، و الايام دى عددهم حوالى 81,7 مليون نسمة( حسب تقدير
يوليو 2008) و هما اصحاب الحضارة المصريه القديمه (الحضاره الفرعونيه), تاريخ
المصريين تاريخ طويل جداً بيرجع لحوالى سنة 13,000 ق.ع.ح و هما من اقدم الأجناس
البشريه. الهوية المصرية بترتبط ارتباط جامد بجغرافية مصر اللى اهم مافيها وادى
النيل و شريط صغير من الارض الصالحة للزراعه بتمتد من الشلال الاول لحد البحر
المتوسط و بتحوطهم الصحرا من الشرق و الغرب. الجغرافيا دى فريدة من نوعها و هى اساس
تطور المجتمع المصري و الثقافه المصريه من العصور القديمه. اللغه اليوميه للمصريين
هى المصرى. اكترية المصريين المسلمين بيتبعو المذهب السنى مع اقليه من الشيعه ، و
فيه اقلية كبيرة من المصريين بينتمو للكنيسه المصريه الأرتودوكسيه اللى لغة طقوسها
اللغه القبطى هى المرحلة الاخيرة من تطور اللغه المصريه القديمه. و هوية المصريين
الوطنية اتطورت بصوره اكبر فى القرن التسعتاشر و القرن العشرين و فيه تداخل او
تضارب الأيديولوجيات بين العلمانية القومية المصرية الحديثة ,القومية العربية (بما
فيهاالعروبة ) و الإسلاموية.

على الرغم من ان اسم أقباط كان اسم السكان الاصليين من المسلمين و المسيحيين و فيه
ادله تشهد ان اسم أقباط كان اسم السكان الاصليين من المسلمين و المسيحيين لحد فترة
العصر المملوكى .

المصريين كمجموعه عرقيه بيشكلو حوالى 90 ٪ (74.7 مليون) من مجموع سكان مصر. وفي
اعداد تانية موجودة فى اوروبا و امريكا ومعظم دول العالم.

و كمان مصر عاش فيها اعراق و ثقافات تانيه على مر التاريخ اللى استعمرت او احتلت
فيه, زي الليبيين و الكنعانيين (الهكسوس) و الفارسيين (الأخمينيين) و الطليانه
(الرومان). و معظم الاعراق و الثقافات دي مشيو من مصر بعد ما سقط حكمهم.

و فى ثقافات تانيه جت مصر عن طريق الهجره او اللجؤ السياسي, معظمهم فى العصر الحديث
او على فترات, زي اليهود و الارمن, اللى اغلبهم اضطر يمشي من مصر بعد ثورة 1952 و
حاليا مصر لسه فيها لاجئيين فلسطينيين و من السودان و العراق.

عدد المصريين الكبير عبر التاريخ خلا العنصر المصرى هو السايد طول الوقت رغم كل
العناصر الاجنبيه اللى عاشت فى مصر و اللى بطبيعة الحال ما كانوش بيعدو كام الف وسط
ملايين المصريين ، يتضاف لده ان الاجانب اللى عاشو فى مصر عاشو عادة منغلقين فى
مجتمعاتهم و كانو مميزين وسط العنصر المصرى السايد سواء كانو مقدونين او يونانيين
او عربان ، الدراسات العلميه الحديثه وضحت ان على الرغم من كل الاحتلالات و الهجرات
الاجنبيه لمصر عبر التاريخ على الاقل 90% من مصريين النهارده بيحتفظوا بنفس
الدى.إن.أ ( DNA ) بتاع مصريين مصر الفرعونيه.

المصريين كانو بيتكلمو لغة را نكيمه و هى اللغه المصريه القديمه اللى كانت فى الاول
بتتكتب بالحروف ال هيروجليفى يعنى النقش المقدس , و بعدين الكتابه فى مصر القديمه
اتطورت شوية شوية على مر العصور و بقت هيراطيقى و ديموطيقى و حروف قبطى من اليونانى
. مع إن اللغه الرسميه فى مصر هيه العربى, انما مفيش حد فى مصر إتولد بيتكلمها من
غير ما يتعلمها. استعمال العربى محدود بس فى التعاملات الاداريه و الصحافه
المكتوبه. انما المصريين بيتكلمو :

بس بالرغم من كده فـ لحد النهارده لسه اللغه المصريه الحديثه بتتميز عن اللغه
العربى بشكل واضح من ناحية النطق و ادوات الإشاره و التشكيل و مخارج الحروف و
المخارج الصوتية و تركيب الجمل و الاجروميه , و لسه فيه الكتير من الكلمات المصريه
القديمه موجوده فى المصرى لحد النهارده و فيه أمثله شعبيه قديمه لسه بتستعمل لغاية
دلوقتى.

المصريين قدمو للبشريه كتير من الإختراعات و العلوم و الانجازات, زى إختراع الزراعة
و علوم الطب و الفلك و الكتابة و اللغة و صناعة المعادن و تخريجها و علوم الحساب و
القياسات و الهندسة و علم حساب المثلثات و صناعة الإزاز و صناعة الأوانى الفخارية و
بـُنا البيوت بدال الأكواخ و صناعة السفن و إخترعو كتير من الماكينات اللازمة
للزراعة و الصناعة و التعدين.المصريين إدّو للعالم التقويم الشمسى اللى بيتبعه
العالم الحد دلوقتى بنفس عدد الايام و االشهور...إلخ۔

المصريين ما كانوش بيعرفو اى دين فى مصر القديمه باسم معين لكن كان ليهم طقوس خاصة
بيهم واعتقادات معينة فى فكرة الاله وتقديمهم الهدايا ليهم وهما اول ناس فكرو فى ان
فى اله ورا حياتهم وبالزات ورا خير النيل والفكرة جتلهم من مرات "اوزوريس" بعد موته
وتقطيع جسمه على ايد اخوه اللى مسك فرعون من بعده,حصل جفاف كبير للنيل و ماتت ناس
كتير وحيوانات وكل الزرع فى الاراضى صرخت مرات "اوزوريس" و قالت ليهم دا غضب
"اوزوريس" عليكو ومن وقتهاوهما مفكرين ان الفرعون اللى بيحكمهم هو ابن الاله وان
رضا الفرعون عنهم يعنى كل الخير ليهم ولاراضيهم وحيواناتهم. بعد دخول المسيحية مصر
على ايد القديس مرقص اتحول معظم المصريين للمسيحية. و بعد حكم العرب لـمصر, اتحول
معظم المصريين للاسلام, بس لسه فيه حوالى 15% من الشعب المصرى بيعتنق الديانة
المسيحية, بالاضافة لشوية يهود و بهائيين و لادينيين.

المطبخ المصرى مشهور بـنكهته المصريه. فيه كتير بيعتقدوا ان المطبخ المصرى اتأثر
بالمطبخ التركى لكن ده مش صح فكتير من الأكلات اللى بيفتكر المصريين ان اصلها تركى
كانت فى الواقع موجوده فى مصر قبل الاحتلال التركى سنة 1517 و منها مثلاً أكلة كشك
ألماظ. فيه كتير من الأكلات المصريه لسه موجوده من الاف السنين عند المصريين زى
"العيش البلدى" و الفسيخ و كحك العيد فى العيد الصغير و اعياد المسيحيين المصريين ،
و البيض الملون "بيض شمو" فى شم النسيم. من اشهر الأكلات المصريه اللى موجودة فى
المطبخ المصرى : المشويات و منها الكباب و الكفته ، و الملوخيه ، و القلقاس ، و
الجبنه المقليه ، و الفطير المشلتت ، و الكشك ، و كمان حلويات زى : العسل الاسود و
البقلاوه و الكنافة و البسبوسه و القطايف و المشبك و هى كلها اكلات مصريه قديمه من
العصور الوسطى. اتعرف كمان فى مصر فى العصور الوسطى " الفطير الهلالى " اللى نقله
الاتراك عن المصريين و بعدين اتنقل لأوروبا و بقى يتعرف بإسم الكرواسان croissant.

الفول اشهر اكل المصريين فى العصر الحديث فى الواقع ماكانش المصريين القدام بياكلوه
و فى العصور الوسطى مفيش اى دليل انه كان اكله شعبيه فى مصر و ما اشرش ليه المؤرخين
المصريين كأكله منتشره. فى العصر الحديث جاب الأوروبيين حلويات زى الجاتوه و
الچيلاتى.

المصريين بيحبو الأعياد والأفراح بشكل كبير, يهتمو بأعيادهم اللى ورثوها جيل ورا
جيل من اكتر من سبعتلاف سنة. المصريين بيحتفلو بعيد شم النسيم و راس السنة المصرية
و عيد وفاء النيل و عيد الحصاد و يوم مولد "رع مسو" رمسيس التانى و يوم أتولى
العـَرش۔ وبدخول المسيحية بقو بيحتفلو باعياد خاصة بالمسيحيين زى عيد القيامة و عيد
الغطاس و راس السنة الميلادية بعدين دخلو العرب المسلمين و غيرو ديانة البلد
للاسلام وبقو المصريين بيحتفلوا باعياد جديده اتضافت لاعيادهم زى مولد النبى و راس
السنهالهجريه و عيد الفطر و عيد الاضحى و عاشورا و الاسراء والمعراج و اعياد قوميه
ووطنيه زى عيد الام و 23 يوليو و عيد الجلاء و عيد تحرير سينا و 6 اكتوبر. المصريين
معروفين بتمسكهم و إرتباطهم الشديد بأرضهم كونهم من البدايه مجتمع زراعى مستقر مش
بيتنقل, عشان كده اتولد عندههم الإحساس بالإنتماء للوطن و الارض من وقت بعيد
فمابيبعدوش ولا بيروحو بعيد عن ارضهم. على الرغم من كدا فرضت ظروف العصر الجديد أن
يبعد المصريون عن ارضهم عشان يدوروا على الرزق و الشغل, فيهم اللى بيهاجر مؤقتاً و
فيهم اللى بيهاجر هجره دايمه. عدد المصريين اللى براها حوالى خمسة مليون مصرى.
المهاجرين المصريين كانوا عادة من الطبقات المتعلمه ، لكن حصلت هجرات حديثه لأسباب
اقتصاديه و بتضم اعداد كبيره من الهربانين من الفقر من اللى مش متعلمين و انصاف
المتعلمين و ظهرت ظاهرة اللى بيهربوا فى مراكب و يحاولو يهاجرو على اوروبا.

المصريون هما اول اللى إخترعو الات المزيكه و إستخدموها فى الطقوس الدينية و الحروب
و على موائد الأكل للترفيه. و فى الإحتفالات و الافراح و الأعياد, و لسة المصريين
بيستخدموها زى ما هيا لحد دلوقتى, من الالات دي: الصاجات و الجيتار المصرى القديم و
الربابة و الناى و الدف و الطبلات و الهارپ و السيسترم المصرى و المزمار و "المثلث"
و "الناقوس""جرس"۔ ولسه لحد دلوئتى فى الات منها بيستخدمها "المسيحيين" فى الطقوس
الدينية بتاعتهم زى "الصاجات" و "المثلث" و "الناقوس" الجرس كمان المزيكه المصريه
أثُّرت فى الشعوب اللى حواليها و دخلت الات جميله للمزيكه المصرية عن طريق الشعوب
دى فى عملية تأثُّر و تأثير, فـ دخلت الات نوبية و أمازيغية و تركية و عربية و
يونانية للمزيكه المصريه فى أغنياتها و إتخلطت مع الإيقاعات المصريه عشان تبقى
ماشيه مع المزيكه المصريه بـ طابع جميل و خاص۔

الهويه المصريه، معروفة لكل المصريين لا هيا افريقية لان المصريين اصلا مش سود و لا
هيا مسيحيه لان المصريين فـ الاساس مش مسيحيين دا حصل بعد احتلال اوروبا لمصر
"البيزنطيين" ولا هيا عربية لان دا كمان حصل بعد الغزو العربى على ايد "عمرو ابن
العاص" يعنى المصريين مش اى حاجة تانية وهما اصحاب حضارة اكتر من 7000 سنة,
والمصريون اُمة, بيشترك اعضاءها فى ميراث حضارى وثقافى ودينى وأخلاقى ولغوى متميز.
الهوية المصرية بترتبط بوادى النيل بالذات و إتبنّا "التيار الإصلاحى فى الحزب
الوطنى لمنظومة قيمية" بتتركّز على مركزية الهوية المصرية, مجموعة من المثقفين
المصريين طرحو قضية الهوية المصرية و عروبة مصر للنقاش.

الدكتور حواس كتب مقالة بعنوان " توت عنخ امون ما كنش اسود" و صرح فيها تصريح مهم
جداً بيقول: " المصريين ما هماش عرب و كمان ما هماش افارقه على الرغم من وقوع مصر
جغرافيا فى قارة افريقيا". و بكدا بيكون لخص وجهة نظرهُ فى موضوع هوية مصر.



https://arz.wikipedia.org/wiki/%D8%B5%D9%88%D9%81%D9%8A%D8%A7_%D8%B3%D8%A7%D9%86%D8%AA%D9%89

صوفيا سانتى (Sophia Santi) ممثلة ومخرجة بورنوجرافية كندية من اصل رومانى اتولدت
يوم 6 ديسمبر 1981 فى مدينة وينيبيج بمقاطعة مانيتوبا فى كندا ، وبعد كده سافرت مع
اهلها لمدينة فانكوفر بمقاطعة بريتيش كولومبيا الكندية وعاشت هناك فترة طويلة .

صوفيا سانتى سافرت لولاية اريزونا الامريكية وهى فى سن 18 سنة ، وبعد كده سافرت
لمدينة لوس انجليس بولاية كاليفورنيا الامريكية لماوصلت لسن 20 سنة واستقرت فيها ،
وهناك دخلت مجال البورنوجرافى لمااشتغلت موديل عريان بإسم مستعار هو ناتاليا كروز
(Natalia Cruz) وكانت فتاة الغلاف لعدد شهر نوفمبر 2002 من مجلة Penthouse وكسبت
جايزة Penthouse Pet November 2002 .

فى أواخر سنة 2005 صوفيا سانتى مضت عقد احتكار مع شركة Digital Playground لإنتاج
الافلام البورنوجرافية جوه الأستديوهات ، ورجعت لإسمها الأصلى صوفيا سانتى وبقى هو
العلامة التجارية الخاصة بيها .

صوفيا سانتى مثلت افلام بورنوجرافية كتيرة أهمها Island Fever 4 و Cheerleaders و
Babysitters و Girlvana 5 و !Meow .



https://arz.wikipedia.org/wiki/%D8%B4%D8%A7%D8%B1%D8%B9_%D8%A7%D9%84%D9%85%D8%B9%D8%B2_%D9%84%D8%AF%D9%8A%D9%86_%D8%A7%D9%84%D9%84%D9%87

شارع المعز - Al-Mu'izz ledin Illah Street - . من أهم الشوارع التاريخيه فى مصر و
القاهره. لما بنى جوهر الصقلى القاهره المعزيه عمل فى سورها الشمالى بابين يبعدو عن
بعض و هما باب النصر و باب الفتوح. و فى السور الجنوبى عمل بابين متجاورين تم
تسميتهم ب باب زويله ، و عمل شارع رئيسى من باب الفتوح الي باب زويله وتم تسميه هذا
الشارع ب شارع المعز لدين الله.

شارع المعز اتعرف كمان باسم شارع الأعظم ، و شارع القاهره ، و شارع القصبه. جوهر
الصقلى بنى على جانبه الشرقى قصر للخليفه المعز اتعرف باسم " القصر الشرقى الكبير "
و ده لان ابنه العزيز بالله بنى امامه " قصر صغير اتعرف باسم القصر الغربى الصغير
". بعد ما صلاح الدين الأيوبى قضى على الدوله الفاطميه فى مصر راح هو و اهله و امرا
دولته سكنوا فى القصر الكبير وبقي القصر ده مقر لحكم الايوبيين حتي بنايه قلعة
الجبل فوق جبل المقطم و سكن فيها الملك الكامل ابن اخو صلاح الدين و شويه شويه
القصر الكبير اهمل لعاية ما اتهد و اتبنت فى المنطقه احياء و شوارع و مدارس و بيوت.
لم يكن شارع المعز شارع القاهره الرئيسى فقط لكن امتداداته من ناحية باب زويله كان
بيوصل للفسطاط و من ناحيه باب الفتوح لـ حى الحسينيه و الظاهر.

شارع المعز أكتر شارع فى القاهره و مصر مليان تحف اثريه من العصور الوسطى و من
العصر المملوكى بالذات. الشارع بيمتد من باب الفتوح لغاية باب زويله و المساحه دى
بتضم شوارع باب الفتوح و امير الجيوش و النحاسين و بين القصرين و الصاغه و الاشرفيه
و العقادين و المناخليه و المنجدين و السكريه.

الاثار اللى ذكرها المقريزى فى الشارع هى : جامع الحاكم بأمر الله ، وكالة قايتباى
، بيت السحيمى ، جامع سليمان أغا السلحدار ، جامع الأقمر ، سبيل عبد الرحمن كتخدا ،
قصر الامير بشتاك ، جامع السلطان قلاوون ، مدرسة الظاهر برقوق ، تربة الصالح أيوب ،
المدرسه الصالحيه ، المدرسه الكامليه ، مدرسة الناصر محمد بن قلاوون ، جامع الأشرف
برسباى ، مدرسة و سبيل السلطان الغورى ، حمام المؤيد ، جامع المؤيد، و غيرها.

فى عهد وزير الثقافه فاروق حسنى إتعمل جهد ضخم لترميم أثار الشارع التاريخى وتم
تطوير منطقته بعد ما كان تهالك بسبب الإهمال وقلة الإهتمام وبقى شكله يليق بمكانة
مصر التاريخيه.



https://arz.wikipedia.org/wiki/%D9%83%D9%84%D9%8A%D9%88%D8%A8%D8%A7%D8%AA%D8%B1%D8%A7_%D8%A7%D9%84%D8%B3%D8%A7%D8%A8%D8%B9%D9%87

كليوپاترا السابعة فيلوپاتور (محبة أبوها) - باليونانى: Κλεοπάτρα Φιλοπάτωρ -.
(اتولدت 69 ق م – اتوفت 22 اغسطس 30 ق م)، كلمة كليوپاترا معناها كليو = مجد ، و
پاترا = ابوها فيبقى الاسم معناه " مجد أبوها ". اشهر كليوباترا حكمت مصر و من اشهر
ملكات التاريخ، اخر الملوك البطالمه. اتلقبت بـ " ملكة الملوك ".

بنت بطليموس الإتناشر و اخت بطليموس التلتاشر و بطليموس الاربعتاشر و ارسينوى
الرابعه، حكمت مصر مع اخوها و جوزها بطليموس التلتاشر ثيوس فيلوپاتور من سنة 51 ق.م
لغاية سنة 47 ق.م، لكن طردها من مصر سنة 49 ق.م، بس قدرت ترجع للحكم بعدها بسنة
بمساعدة يوليوس قيصر، فقام صراع بينها وبينه انتهى بهزيمته بعد ما اتقتل او غرق، و
إتجوزت هى اخوها بطليموس الأربعتاشر و حكموا مصر سوا. كليوباترا كانت مشهورة
بالذكاء و الحكمة و اعتقد المصريين انها تجسيد للالاهه ايزيس.

مش معروف بالظبط مدى الجمال اللى اتمتعت بيه كليوباترا و التماثيل اللى بيتقال انها
ليها مش مؤكد انها فعلاً تماثيلها ، و رسوماتها على المعابد زى معبد دندره و
بورتوريهاتها على العملات مش واضحه المعالم بفعل الزمن . المؤرخين القدام ما أشاروش
لجمالها لكن اشارو لجاذبيتها و من المؤكد انها كان فيها جاذبيه كبيره بدليل ان
راجلين من اكبر رجالة زمنها ، هما يوليوس قيصر اللى خلفت منه ابن و ماركو انتونيو
اللى اتجوزته و خلفت منه ولدين و بنت ، اتسحرو بيها و دابو فى حبها. المؤرخ
اليونانى بلوتارك Plutarchus قال ان جاذبيتها ماكانتش فى جمالها لكن فى شخصيتها
القويه و قدرتها على المناقشه بصوت موسيقى خلاب.

بعد وفاة ابوها بطليموس الاتناشر، حكمت كليوباترا مصر مع اخوها بطليموس التلتاشر،
لكن فى سنة 48 ق.م اطاح بطليموس التلتاشر بكليوباترا بمساعدة و تحريض ديويكيتس و
اخيلاس و استاذ الادب ثيودوتوس الخيوسى. اضطرت كليوباترا انها تسيب اسكندريه و تروح
تقعد فى طيبه فى الصعيد لفتره لغاية ما سابت مصر كلها و راحت على سوريا (فى الأغلب
فى بداية 48 ق.م) و قعدت هناك مستنيه اللحظه المناسبه لرجوعها مصر و قعادها على
العرش اللى ضاع منها.

فى ليلة 10/11 يناير سنة 49 ق.م يوليوس قيصر عدى بجيشه نهر الروبيكون و بدأت الحرب
الاهليه الرومانيه اللى اهم ابطالها كانو يوليوس قيصر و پومپيوس.

اللى عمله قيصر بعد كده، و كان بسبب كليوباترا، ما كانش فى صالح روما حيث انه رجع
قبرص لمصر بعد ما قعدت فى ايد الرومان عشر سنين، و نصب عليها بطليموس الاربعتاشر و
ارسينوى اخوات بطليموس التلتاشر و كليوباترا.

بوثينوس اللى كان ضد وجود جيش رومانى فى مصر كان اكتر المناوئين لكليوباترا و حاول
انه يعطل الصلح بينها و بين بطليموس التلتاشر و كان هو مخطط المناوشات اللى اتعرفت
بإسم " الحرب السكندريه ". بوثينوس كان فاهم ان قيصر بقواته الصغيره اللى جه بيها
اسكندريه كان فى موقف ضعيف، فاستدعى قوات الجيش الملكى لاسكندريه. القوه الضاربه
بتاعة الجيش اللى كونه جابينانى كانت لسه فى بيلوسيوم تحت قيادة اخيلاس. لما عرف
قيصر ان فيه قوات بتقرب من اسكندريه استغرب و لان قواته كانت صغيره استبعد فكرةدخول
معركه ضد القوات دى بره اسكندريه و لما لقى ان محاولاته للتفاهم بالتفاوض فشلت راح
واخد بطليموس التلتاشر و ارسينوى و بوثينوس رهاين و حجزهم فى القصر الملكى. دخلت
القوات اسكندريه و استقبلها الاسكندرانيه بفرحه كبيره و احتلت معظم الشوارع. الحرب
ضد قيصر اتحولت لحركه قوميه مناهضه للوجود الرومانى فى مصر، و اتكونت ميليشيات
شعبيه انضم ليها مصريين جم اسكندريه من كل نواحى مصر. فى مواجهة الموقف ده قيصر بعت
بسرعه للرومان طلب ببعت قوات اضافيه، و قفل الطرق اللى بتوصل للقصر الملكى و احتل
جزيرة فاروس اللى كان عليهافنار اسكندريه (مكان قلعة قايتباى دلوقتى) و احتل الفنار
نفسه و قدر انه يخلى المينا مفتوحه قدامه، و بعدين قرر انه يولع نار فى المراكب
الراسيه فى المينا عشان القوات ما تقدرش تستعملها و توصله. النار قادت و انتشرت
بسرعه و ما حرقتش بس المراكب فى المينا لكن وصلت لمكتبة اسكندريه اللى كانت موجوده
فى الحى الملكى و دمرتها و قضت على حوالى 400.000 لفافة بردى كانت مدونه فيها
خلاصات علوم و اداب العصر، و دى كانت خساره فادحه لإن الكتب اللى ضاعت دى كانت
اتجمعت فى المكتبه من ايام البطالمه الاوائل و كان من ضمنها كتب و مؤلفات مش ممكن
تعويضها.الخساره كانت فادحه بكل المقاييس.

فى الغضون دى، ارسينوى اخت كليوباترا الصغيره قدرت تهرب من القصر الملكى مع المربى
بتاعها جانيميديس Ganymedes، و انضمت لجيش اخيلاس و اتنصبت هناك ملكه و بقت ارسينوى
الرابعه. اريسنوى ماكانتش مناوئه لأخوها الملك بطليموس التلتاشر اللى هو كمان كان
بيعادى قيصر لكن كانت مناوئه لكليوباترا. لكن لسبب او لتانى اختلفت اريسنوى مع
اخيلاس على خطة المعركه، و بعت بوثينوس رسل يعلنو انه مؤيد لأخيلاس، لكن الرسل وقعو
فى ايد قيصر فقتل بوثينوس، و فضل مستنى وصول القوات اللى طلبها من الرومان اللى
كانت امله الوحيد فى النجاه. فى الظروف دى، جانيميديس اللى كان بيحرك اريسنوى قتل
اخيلاس و بكده اتخلص قيصر من اهم اعدائه فى مصر، بوثينوس و اخيلاس.

المعركه اتطورت و التهبت اكتر و اكتر لما قرر قيصر حشد كل قواته للسيطره على جزيرة
فاروس و الطريق اللى بيوصل ليها بين البحر (الهيبتاستاديون Heptastadion). فى
المحاوله دى لقى قيصر نفسه بيواجه خطر كبير على حياته لإن المصريين هجمو بأعداد
كبيره على قواته اللى جريت و اقتحمو المركب اللى كان فيها فماكانش قدامه حل غير انه
ينط فى البحر و عام مسافه لغاية ما وصل لمركب تانيه طلعوه فيها.

قيصر اطلق سراح بطليموس التلتاشر على امل وضع حد للصراع، لكن فى الغضون دى كان
القائد ميثريداتيس حاكم بيرجامون كان بيقرب من بيلوسيوم (الفرما) بجيش من اسيا
الصغرى، و جايز انضمت ليه قوات من جيش كليوباترا، و وصلت قوات نبطيه من پيترا و
قوات يهوديه من فلسطين بقيادة انتيباتر ابن هيروديوس ملك يهوديه، و اقتحمت القوات
دى كلها بيلوسيوم و استولت عليها و انضم قيصر ليهم و انهزم جيش بطليموس التلتاشر
بالكامل فى الدلتا اللى رسمياً كانت بتقوده اريسنوى الرابعه، و اتقتل بطليموس
التلتاشر او غرق فى النيل او فى البحر، و رجع قيصر اسكندريه و دخلها منتصر و
كليوباترا ملكه على مصر و نصب معاها كملك مشارك اخوها الصغير بطليموس الاربعتشار
اللى كان عنده وقتها حوالى تلتاشر سنه.

مصر بكده اتحولت لبلد تحت الحمايه الرومانيه، لكن قيصر عشان حبه لكليوباترا رد
جزيرة قبرص لمصر بعد ما قعدت عشر سنين فى ايد الرومان و ده حسن احوال مصر
الاقتصاديه. قيصر قعد فى مصر حوالى تسع تشهر و بعد ما الامور استقرت عمل رحله
سياحيه مع كليوباترا بمركب و راحو الصعيد و اتقرج على اثار مصر القديمه اللى كانت
اياميها برضه قديمه، و بعد ما قيصر اطمن ساب قوات عسكريه فى مصر بحجة ان كليوباترا
مكروهه و مش مستقره فى الحكم و رجع روما و مشى اريسنوى الرابعه و هى مكبله بالسلاسل
فى استعراض الانتصار.

لما ساب قيصر مصر كانت كليوباترا حبله منه فى سبع تشهر، و فى 23 يونيه 47 ق.م ولدت
كليوباترا ولد لقبته " فرعون قيصر "، و كانت بكده عايزه تقول ان فرعون مستقبلى
اتولد و انه ابن قيصر و بالتالى وريثه الشرعى، زى عادة الملوك البطالمه اتسمى
المولود بطليموس و بكده بقى اسمه " بطليموس قيصر " او زى ما بيتقال للترتيب بطليموس
الخمستاشر قيصر و سماه الاسكندرانيه " قيصريون " يعنى قيصر الصغير.

فى يوليه 46 عمل قيصر احتفال كبير فى روما بمناسبة انتصاراته فى مصر و بنتوس و
موريتانيا و على الغاليين و عزم كليوباترا و شريكها فى الحكم اخوها الصغير بطليموس
الاربعتاشر فراحو روما و نزلو فى فيللا من فيلات قيصر على شط نهر التيبر. تأثير
كليوباترا على قيصر كان كبير و بدأ يتقمص شخصيه ملك هيلينستى بدل شخصيته الرومانيه
خاصة فى سياسته الدينيه، و ده هو و وجود كليوباترا فى روما ماعجبش الرومان
الجمهوريين زى كيسيرو اللى بطبيعة الحال ما كانوش بيحبو الملوك، و من المحتمل ان
موضوع علاقة قيصر بكليوباترا كان سبب من اسباب التحرك السريع لتفيذ مؤامرة قتل
قيصر.

فى سنة 42 ق.م القائد ماركوس انتونيوس غلب قتلة قيصر بروتوس و كاسيوس فى فيليبى و
بعد المعركه خولت لأنتونيوس مسئولية تنظيم المناطق الشرقيه. و فى سنة 41 ق.م طلب
انتونيوس من كليوباترا انها تروح له فى تارسوس فى كليكيا بحجة التأكد من تأييدها
ليه، فراحت له كليوباترا و فى دماغها السيطره عليه زى ما عملت مع يوليوس قيصر.
طوالى قدرت كليوباترا اللى كان عندها وقتها 28 سنه انها تسحر الجنرال ماركوس اللى
كان عنده 42 سنه. بيتقال انه، بناء على طلب كليوباترا، اصدر امر بقتل ارسينوى
الرابعه اللى كانت عايشه فى معبد فى افسوس. بعد المقابله رجعت كليوباترا على مصر و
حصلها ماركوس انتونيوس و قضى شتا 41/40 ق.م فى ضيافتها فى مصر. و فى سنة 40 خلفت
كليوباترا منه توأمين، اليكساندر و كليوباترا. و بعدها بأربع سنين خلفت ولد اتسمى
بطليموس. بقيصريون ابن قيصر و اليكساندر و كليوباترا و بطليموس ولاد انتونيوس حاولت
كليوباترا تحقيق مطامحها السياسيه فى المحافظه على العرش البطلمى و ترسيخه و حتى
توسيع حدود مملكته عن طريق علاقتها بماركوس انتونيوس و يوليوس قيصر من قبله.
انتونيوس اللى كانت فى عهدته الاراضى الرومانيه فى الشرق من اليونان لغاية نهر
الفرات ضم كليكيا الرومانيه لقبرص البطلميه و اتجوز اوكتافيا أخت اوكتافيوس و
بالجوازه دى اتمنع قيام حرب بين انتونيوس و غريمه اوكتافيوس.

من المحتمل ان انتونيوس اتجوز كليوباترا، لكن لإنه كان متجوز اوكتافيا أخت
اوكتافيوس، الجوازه ما كانش معترف بيها فى القوانين الرومانيه. و عليه شن اكتافيوس
فى روما بروباجاندا ضخمه ضد انتونيوس اتهمه فيها - من ضمن لستة الاتهامات -
بالتفريط فى الممتلكات الرومانيه، و جوازه الغير قانونى من كليوباترا، و اعترافه
بإن يوليوس قيصر هو ابو بطليموس الخمساتشر قيصريون. طبعاً ما كانش من مصلحة
اوكتافيوس الطامح فى الحكم ان قيصريون يعترف بيه انه ابن لقيصر لإن ده ببساطه كان
يديه طوالى حق كوريث شرعى لقيصر مش هو نظراً لدرجة القرابه.

انتهى الموضوع بنشوب حرب بين روما بقيادة اوكتافيوس ضد انتونيوس و كليوباترا و قدر
اوكتافيوس ينتصر عليهم فى معركة اكتيوم البحريه التاريخيه و بعدها بسنه، فى 1 اغسطس
سنة 30 ق.م، استولى اوكتافيوس على اسكندريه.

انتونيوس سيطر على مصر مع كليوباترا بجيش بيتكون من 100.000 عسكرى مشاه و 12 الف
حصان و اسطول بحرى من 500 سفينه و كان مسيطر على مملكة اليونان بتاعة بطليموس
فيلاديلفوس. اوكتافيوس كان مسيطر على ايطاليا و الغال و اسپانيا و قرطاجه بجيش
بيتكون من 80 الف عسكرى مشاه و 12 الف حصان و 250 سفينه حربيه. لكن انتونيوس كان
منهمك فى مباهج الحياه. لما خرج انتونيوس لمحاربة اوكتافيوس اخد معاه كليوباترا و
لما قامت المعركه و خسر فى البحر و انسحبت كليوباترا ساب جيش برى ضخم و راح مصر ورا
كليوباترا. و فى مصر نسيوا اللى حصل و الخساير اللى صابتهم و اندمجوا فى الحياه فى
الوقت اللى اوكتافيوس كان بيحرك اسطوله و جيشه لسواحل مصر. بوجه عام مفيش جيش طلع
يواجه اوكتافيوس لما نزل على بر مصر و المصريين ما اتحركوش و راح انتونيوس اللى ساب
جيش ضخم فى اليونان بعد معركة اكتيوم منتحر بسيفه. فى الاول كليوباترا حاولت توصل
البحر الاحمر عشان تهرب و بعتت جواب لاكتافيوس فى محاوله لتهديته لكن لما اتضح لها
ان اكتافيوس مش عايز حاجه غير انه ياخدها اسيره عشان يمشيها فى احتفال نصره فى روما
ما لاقيتش مفر غير الانتحار.

المؤرخ الرومانى ديو كاسيوس Dio Cassius ذكر ان كليوباترا و ماركو انتونيو اتحنطوا
بالطريقه المصريه بعد وفاتهم ، و المؤرخ بلوتارك ذكر ان اوكتافيوس امر بحط جثمان
كليوباترا جنب ماركو انتونيو فى المقبره اللى اتدفن فيها. لحد النهارده مفيش حد
عارف المقبره دى فين. أكتر الباحثين اعتقدوا ان المقبره فى مكان من الاماكن
المعروفه على ضفاف النيل زى اهرامات الجيزه و معابد الاقصر مش اسكندريه او نواحيها.
اسكندريه البطلميه تقريباً ماتبقاش منها حاجه لأسباب زى الزلازل و ارتفاع ماية
البحر المتوسط. حالياً معظم اسكندريه البطلميه على عمق حوالى 6 امتار تحت البحر.
لكن فى السنين الاخيره بفضل الحفريات الاثريه اللى اتعملت تحت البحر و اللى بداها
الباحث الفرنساوى فرانك جوديو Franck Goddio سنة 1992 قدر الاثريين انهم يعملوا
خريطه للأحياء و الشوارع و القصور الملكيه الغرقانه و ابتدوا يفكروا فى ان المقبره
موجوده تحت البحر لكن لحد دلوقتى ما اتعثرش على خرطوش عليه اسم كليوباترا.

بموت انتونيوس و كليوباترا الصراع على حكم روما انتهى، لكن اوكتافيوس اللى كان ابن
بالتبنى ليوليوس قيصر كان مدرك ان الطفل قيصريون ابن يوليوس قيصر الفعلى و
كليوباترا بيمثل عقبه فى طريقه للقعاد على عرش روما. بعد معركة اكتيوم كليوباترا
كانت سجلت اسم بطليموس الخمستاشر قيصريون فى سجلات اللى وصلو السن القانونيه و انه
بكده بقى ولى عهد شرعى يقدر يقعد على العرش، و بعد دخول اكتوفيوس مصر بعتته على
الجنوب بالخزانه عشان يستخبى، المؤرخ بلوتارك ذكر انها كانت ناويه تبعته الهند، لكن
بعد موت كليوباترا قبض اوكتافيوس عليه بعد ما استدرجه بطريقه ما و قتله من غير
رحمه. و بكده انتهى عصر الدوله البطلميه و حكم اسرة اللاجيديين فى مصر، و بعدها
بشويه اتحولت مصر لولايه رومانيه بعد ما كانت دوله مستقله.

سقوط مصر فى ايد الرومان سنة 30 ق.م و زوال دولة البطالمه و تحول مصر من دوله قويه
مستقله لولايه مستعمره تابعه لروما يشبه لحد كبير سقوط مصر فى ايد المستعمرين
الاتراك العثمانليه سنة 1517 و زوال الدوله المملوكيه و تحول مصر لولايه تابعه
للأستانه.

احداث فترة حكم كليوباترا و الغراميات اللى حصلت و نهايتها المآسويه بطبيعة الحال
كانت ارض خصبه للكتاب و الشعرا و الرسامين و مخرجين السينما، و اتخلق جو فنى
رومانسى و درامى حوالين كليوباترا فكتب شيكسبير مسرحية " انتونيو و كليوباترا " و
فى مصر كتب احمد شوقى " مصرع كليوباترا " و غنى محمد عبد الوهاب اغنية " كليوباترا
" ، و انتجت هوليوود كذا فيلم عن كليوباترا اضخمهم اتصور منه جزء فى مصر و اتعرض
سنة 1963 و نجح نجاح كبير. الاعمال الفنيه دى اختلطت فيها الحقيقه بالخيال.

فيه نظريه جديده بتقول إن ام كليوباترا السابعه كانت افريقيه. بعد العلما ما عملو
تحليلات و ابحاث على هيكل ارسينوى 4 اخت كليوباترا اللى اتعثر عليه فى افسوس فى
تركيا، اتضح ان امهم كانت من اصول افريقيه.

و فى مصر أعلن الامين العام للمجلس الاعلى للاثار زاهي حواس ان فيه احتمال ان مقبرة
كليوباترا السابعه اتحدد موقعها فى غرب اسكندريه فى معبد تابوزيريس ماجنا فى برج
العرب، و انه حا يتم الحفر للتأكد. نتايج الحفر عمرها ما ظهرت.

Holbl, Gunther, A History of The Patolemaic Empire, Routledge, London & New York
2007, ISBN 978-0-415-23489-4



https://arz.wikipedia.org/wiki/%D9%83%D8%AD%D9%83_%D8%A7%D9%84%D8%B9%D9%8A%D8%AF

كحك العيد من مظاهر إحتفالات كل المصريين بأعيادهم مسلمين و مسيحيين. و بيذكر
المؤرخين إن مصر كان فيها أكتر من 53 نوع من الحلويات فى العصور الوسطى، و ده عدد
كبير ما كانش فى أى بلد أياميها.

فى عيد النيروز (عيد راس السنه القبطيه فى اول شهر توت) كان المصريين بيعملوا كمان
الهريسة ولقمة القاضى ويتبادلوها زي كحك العيد اللى جنب عمله له وظيفه إجتماعيه
مهمه. عمل الكحك عاده مصريه قديمه كانت موجوده فى مصر قبل دخول المسيحيه و الاسلام
و أعيادهم بسنين طويله.

كلمة كحك كلمة قبطيه اصيله و مفردها كحكه من ( كعكه καακε ) و ممكن نتبع اصل الكلمه
لحد المصرى القديم (الهيروجليفى).



https://arz.wikipedia.org/wiki/%D8%A7%D9%83%D8%B1%D8%A7%D8%AF

الأكراد أو الكرد أو الكورد (كوردى: کورد / Kurd)‏ هما شعب ايرانى قديم بيعيش فى
الشرق الأوسط غالبيتهم بيسكنوا فى منطقه اسمها كردستان اللى اراضيها متقسمه بين
تركيا و ايران و العراق و سوريا. لغتهم هى الكردى. غالبية الاكراد مسلمين سنه و
منهم شيعه و من ديانات تانيه غير الاسلام زى اليزديين و اليرسانيين و اليهود و
المسيحيين. عدد الأكراد فى العالم حوالى 30 مليون معظمهم عايشين فى كردستان و فيه
اكراد سابوا بلادهم و عايشين فى الشتات بسبب الإضطهادات و محاولات طمس هويتهم
التاريخيه و الثقافيه. أكراد الشتات بيعيشوا فى ارمينيا و جورجيا و اسرائيل و
اذربيجان و روسيا و كمان فى اوروبا الغربيه و امريكا.

الأكراد شعب قديم و عريق استقر فى كردستان من الاف السنين و لعب ادوار تاريخيه
مهمه. فى سنة 1514 استولى الاتراك على كردستان بقيادة سليم الاول و عانوا كتير زى
كل الشعوب اللى وقعت تحت الحكم التركى الاستبدادى. و بيكافح الأكراد النهارده علشان
تحسين أحوالهم و الاستقلال ببلدهم كردستان و تحريرها. الاكراد كان ليهم اتصال كبير
بمصر و هاجروا ليها وقت غزوات المغول و الاضطهادات. من مشاهير الاكراد التاريخيين
كان صلاح الدين الأيوبى مؤسس الدوله الايوبيه. الاكراد فى العصور الوسطى كان ليهم
ادوار سياسيه و عسكريه مهمه و علاقتهم بمصر كانت كويسه جداً و كان فيه اكراد كتير
يشاركوا فى الجيوش المصريه اللى حاربت المغول و الصليبيين و فيه امرا مصريين
اتجوزوا من كرديات و عاشوا مع الاكراد. و فى العصر الحديث اتشهر فنانيين و كتاب و
مفكرين مصريين من اصول كرديه.

الاكراد منقسمين جغرافياً و سياسياً و لغوياً و قبائلياً و ايديولوجياً و من الواضح
ان عنصرهم مخلط نتيجه للهجره و الاختلاط بالشعوب التانيه و الغزو. مفيش رقم محدد
ممكن يعتبر مظبوط لأعداد الأكراد فى العالم و ده لإن البلاد اللى بيعيشوا فيها
بتقلل من عددهم و هما من جهتهم بيبالغوا فى عددهم ، و فوق كده فيه اكراد كتير
امتزجوا بالكامل مع الاتراك و العرب و الايرانيين و فيه مناقشات و شكوك بخصوص موضوع
ان اللور و البختياريين اكراد بجد و لاء. لكن المحتمل ان فيه من 12 ل 15 مليون كردى
فى تركيا ، و 6.5 مليون فى ايران ، و 4.5 مليون فى العراق ، و مليون فى سوريا ، و
مش اقل من 200.000 عايشين فى المنطقه اللى كانت الاتحاد السوفيتى زمان ، و حوالى
مليون فى اوروبا الغربيه معظمهم فى المانيا ، و حوالى 25.000 فى الولايات المتحده
الامريكيه. تركيا فيها اكبر نسبه من الأكراد ( 41% ) و بعدها ايران ( 31% ). كل
الارقام دى تقريبيه ، و لازم يتاخد فى الاعتبار ان فيه اقليات عايشه فى منطقة
كردستان زى الاشوريين و الأرمن و التركمان و الاتراك و العرب و الايرانيين و غيرهم.

الاكراد شعب قديم عاشوا فى المناطق الجبليه من ازمنه طويله. اول كاتب يونانى قال
حاجه عنهم كان زينوفون فى كتابه " آناباسيس "و قال انهم عايشين و مستقرين كقبايل فى
الجبال مابين ارمينيا و ميسوبوتاميا ( جودى داج ). زيفون سماهم " كابسوخول
Kapsouxol " ، و الاغريق سموهم بعد كده " فوبسوايول Foupsuaiol " ، و الرومان سموهم
" جورديا Gordya و جوردوينى Gordueni " و سموا بلادهم " كاردوشى Carduchi ". مع
مرور الزمن انتشر الاكراد على جزء كبير من اسيا الغربيه. فى الشمال اراضيهم امتدت
من أعالى نهر الفرات (موارد) لغاية نهر أراكس و امتدت اراضيهم لحد انجورا و وصلوا
لقسطنطينيه و ميسوبوتاميا و سوريا بالذات حوالين حلب. فى الغرب انتشر الاكراد فى
معظم الاراضى الممتده من بحيرة أورميه لغاية الخليج و فى خراسان.

كردستان معناها " بلاد الكرد " لكن رغم كده عمرها ماقدرت تستقل بالمعنى الحديث
لكلمة " استقلال " رغم ان الأكراد قدروا يكونوا امارات شبه مستقله زى " اردلان "
اللى استمرت لغاية نص القرن التسعتاشر. قبل الحرب العالميه الأولى كردستان كان
معظمها جوه حدود الامبراطوريه العثمانيه و الجزء الباقى كان جوه حدود الامبراطوريه
الفارسيه. بتنتشر الجبال فى كردستان و بيقول مثل كردى : " الأكراد مالهمش اصحاب غير
الجبال ". الجبال و الوديان رغم انها لعبت دور رئيسى فى تفرق الاكراد و انفصالهم عن
بعضهم لكن حمتهم و حمت ثقافتهم و خلتهم عبر التاريخ محميين من غزو الاتراك و
الايرانيين و العرب.

اللغه الكوردى ليها علاقه بالفارسى و بتتقسم لكذا نوع : الكورمانچى ( بهدينانى ) و
دى يتستخدم فى شمال غرب كردستان ( تركيا و شمال غرب العراق ) ، و السورانى و دى لغه
بتستخدم بصفه عامه فى جنوب شرق كردستان ، و الديميلى ( زازا ) و بتستخدم فى كردستان
التركيه ، و الجورانى بتستخدم فى مناطق فى العراق و كردستان الايرانيه. من اللغات
دى بتتفرع كذا لهجه. اللغات و اللهجات الكتيره دى برضه بتعتبر من اسباب تفرق
الاكراد.

فى الازمنه القديمه الاكراد كانوا شعب متنقل لكن النهارده الوضع اتغير و رغم ان فيه
اكراد لسه عايشين على التقاليد القديمه لكن معظم الاكراد فى كردستان دلوقتى
بيشتغلوا فى الزراعه و تربية المواشى. اهم المحاصيل الل بتنتجها كردستان هى الدره و
الرز و البنجر و القطن و الشعير و احسن انواع التبغ فى المنطقه هو التبغ اللى
بيتزرع فى كردستان. بسبب الصراعات و الحروب اللى شافتها المنطقه فى اواخر القرن
العشرين اكراد كتير بقوا بيعيشوا فى المناطق الحضريه. كردستان فيها مخزون بترولى
معتبر و عشان كده ليها اهميه اقتصاديه و جيوستراتيجيه كبيره. فى النص التانى من
القرن العشرين كردستان شافت تطورات اقتصاديه و سياسيه و اجتماعيه كبيره و فى اواخر
تسعينات القرن الغشرين ازدهر الاقتصاد الكردستانى بسبب بيع البترول ضمن برنامج
الغذا مقابل البترول اللى عملته الامم المتحده بعد ما اتدهورت الاحوال فى العراق.
كردستان التركيه شافت كمان تطويرات اقتصاديه و اجتماعيه مهمه ، مناطق كردستان
التانيه فى ايران و سوريا ما نالتهمش التطويرات اللى حصلت فى كردستان التركيه و
العراقيه.

لغة الكرد لغه هندو-جرمانيه و عشان كده اثنياً بيعتبروا مختلفين عن الاتراك و العرب
و مرتبطين بالايرانيين اللى بيشاركوهم فى الاحتفال بالسنه الجديده فى عيد النيروز
مع بداية الربيع.

فى سنة 1891 السلطان عبد الحميد التانى كون فرقه فرسان كرديه اسمها " حميديه " ،
تكوين الفرقه دى كانت مرحله مهمه فى ظهور القوميه الكرديه الحديثه. فى وقت الحرب
العالميه الأولى الأكراد وقفوا فى صف تركيا و بعد كده وقفوا فى صف مصطفى كمال
اتاتورك فى حرب الاستقلال التركيه. الاتراك كانوا من ايام الخلافه العثمانيه
بيستغلوا حجة الاسلام فى ضم مؤيدين ليهم زى الاكراد و الشعوب المسلمه التانيه اللى
بيستعمروهم. فى نهايات الحرب العالميه الاولى الرئيس الامريكى ويلسون اعلن النقط
الاربعتاشر اللى كان من ضمنها ان الاقليات المش تركيه فى الامبراطوريه العثمانيه
لازم يكون ليها الحق فى التطور الذاتى. معاهدة سيفر سنة 1920 ادت الاكراد حق الحكم
الذاتى فى المناطق الكرديه و زودت بند بيقول ان الشعب الكردى من حقه انه ينال
الاستقلال من تركيا. كل دى كانت تطورات ايجابيه بالنسبه للأكراد لكن التطورات اللى
حصلت بعد كده على ايدين مصطفى اتاتورك غيرت الموقف رغم ان الاكراد ساعدوه ، فكانت
النتيجة إن اتفاقية لوزان سنة 1923 اعترفت بجمهورية تركيا الحديثه من غير ماتدى
حاجه للأكراد.

تأسيس مصطفى كمال اتاتورك لدوله عالمانيه تركيه بالخالص اتسبب فى حصول تلت ثورات
كرديه كبيره ، اولها كان فى سنة 1925 بقيادة الشيخ سعيد وريث شياخة الطريقه
النقشبنديه الصوفيه القويه. ثورة الشيخ سعيد كانت قوميه و دينيه حيث انه كان بيطالب
برجوع الخلافه ، و بعد شوية نجاحات اتقبض على الشيخ سعيد و اتشنق و انتهت الثوره.
فى سنة 1927 حزب خريبون ( الاستقلال ) اتكون فى لبنان و ساعد فى اندلاع ثوره كرديه
جديده بقيادة الجنرال احسان نورى باشا فى منطقة ارارات و انهزم الاكراد تانى و
المره دى كان بتعاون الايرانيين. تالت ثوره كانت ثورة ديريسم ( تونسيلى ) اللى بدإت
سنة 1936 و فضلت شغاله لغاية سنة 1938 بقيادة الشيخ سيد رضا لحد وفاته سنة 1937 ، و
انتهت الثوره دى كمان بهزيمه كبيره للاكراد. موقف القبايل الكرديه من الثورات دى
كان متنوع و قبايل كبيره وقفت فى صف الحكومه التركيه ، و قبايل تانيه وقفت على
الحياد. السلطات التركيه عملت كل حاجه فى سبيل منع اى حاجه ممكن تحقق استقلال كردى
فعملت حيل دستوريه و اجتماعيه و ساعات استخدمت الوسايل العسكريه. الاتراك عملوا "
نظرية الشمس " اللى معناها ان كل اللغات فى المنطقه خرجت من لغه تركيه واحده اصليه
من وسط اسيا ، الاكراد المنعزلين فى الجبال فى شمال الاناضول نسيوا لغتهم الام.
الأكراد بقوا بيتسموا " اتراك الجبل ". كل حاجه بتثبت هوية و خصوصية الاكراد زى
اللغه و الهدوم و الاسامى اتحاربت. من سنة 1970 زادت اعداد الاكراد اللى بيطالبوا
بحقوق ثقافيه و لغويه و سياسيه كأكراد. فى نوفمبر 1984 حصل تطور خطير لما اتأسست
منظمه اسمها " حزب العمال الكردستانى " ( ب.ك.ك. PKK ) بزعامة عبد الله اورسلان ، و
فى اغسطس 1984 شنت المنظمه اول عملياتها العسكريه و استمرت المعارك ، و بحلول سنة
2000 كان اتقتل اكتر من 37.000 شخص و اتدمرت حوالى 3000 قريه و اتهجرت داخلياً
اعداد ضخمه من الناس وصلوا لـ 3 مليون. لفتره قصيره فى التسعينات عبد الله اورسلان
بقى شكله بيحقق نتايج عسكريه لكن فى الاخر قدر التراك ببطء و تصميم انهم يخرجوا حزب
العمال الكردستانى من اللعبه و فى اغسطس 1995 عمل اورسلان غلطه لما هاجم الحزب
الديمقراطى الكردستانى ( ك.د.ب K.D.P ) اللى كان بيتزعمه مسعود برزانى فى شمال
العراق. التطور ده اضعف اورسلان و هددت تركيا سوريا فى اكتوبر 1998 بإنها حاتغزوها
لو ما طردتش اورسلان من سوريا فماكانش قدام سوريا غير انها تتخلى عنه فهرب على
ايطاليا و طلب لجؤ سياسى هناك لكن امريكا اللى تركيا حليفتها فى الناتو حطت ضغوط
على ايطاليا فإترفض طلبه. فى 16 فبراير 1999 اتقبض على اورسلان فى كينيا و اترحل
على تركيا و اتعملت له محاكمه و اتحكم عليه بالاعدام بتهمة الخيانه..

اكراد العراق كانوا فى حالة ثوره و تمرد لسنين طويله من وقت ما بريطانيا صنعت
العراق فى اتفاقية سايكس-بيكو من الولايات العثمانيه الموصل و بغداد و البصره. اهم
تلت اسباب شجعت الاكراد على التمرد هى ان عدد الاكراد فى العراق متركز و كبير
بالنسبه لعدد بقية السكان رغم انهم اقل من الاكراد فى تركيا و ايران و دى حاجه
خلتهم يكون ليهم فاعليه اكتر من الاكراد فى تركيا و ايران. السبب التانى ان العراق
مصطنعه و بالتالى مالهاش كيان سياسى قانونى راسخ زى تركيا و ايران اللى كانوا دول
من قرون طويله و عشان كده كان اسهل لاكراد العراق انهم يتذمروا و يتمردوا على
الدوله. السبب التالت هو ان غالبية سكان العراق متقسمين لسنه و شيعه ودى حاجه مش
موجوده فى تركيا ( السنيه ) و ايران ( الشيعيه ) فده سهل عمليات التمرد للاكراد فى
العراق. السلطات العراقيه كانت دايماً خايفه من ان الاكراد يطالبوا بالانفصال وده
مش بس اكمنه كان حايقلل تعداد العراقيين لكن كمان اكمنه كان حا يغير نسبة الشيعه
بالنسبه للسنيين فى العراق حيث ان الاكراد عامة سنيين و بطبيعة الحال تغيير النسبه
كان حاجه خطيره جداً على الدوله العراقيه. من جهه تانيه الدوله العراقيه كانت مدركه
إن انفصال الاكراد عن العراق حايأثر جامد جداً على اقتصاد العراق حيث ان تلتين
الانتاج و المخزون البترولى و معظم الاراضى الزراعيه الخصبه موجودين فى منطقة
الاكراد.



https://arz.wikipedia.org/wiki/%D8%B3%D8%A7%D8%B4%D8%A7_%D8%AC%D8%B1%D8%A7%D9%89

ساشا جراى (Sasha Grey) ممثلة ومخرجة بورنوجرافية امريكية اتولدت يوم 14 مارس 1988
فى مقاطعة نورث هايلاندز بمدينة ساكرامنتو عاصمة ولاية كاليفورنيا الامريكية ،
واسمها الحقيقى مارينا آن هانزيس (Marina Ann Hantzis) .

ساشا جراى خلصت دراستها الثانوية سنة 2005 ، وبعد كده قدمت فى معهد عالى درست فيه
فنون السينما والتمثيل والرقص . وفى شهر مارس 2006 اشتغلت جرسونة فى مطعم
Steakhouse وسابته بعدما حوشت مبلغ 7000 دولار امريكانى .

فى شهر مايو 2006 سافرت ساشا جراى لمدينة لوس انجليس بولاية كاليفورنيا ، وهناك
دخلت مجال البورنوجرافى بإسم آنا كارينا (Anna Karina) على اسم الممثلة والمخرجة
والمؤلفة الدنماركية المشهورة آنا كارينا (Anna Karina) ، وبعد كده اختارت اسم ساشا
جراى .

اول مشهد بورنوجرافى مثلته ساشا جراى كان حفلة سكس جماعى مع الممثل البورنوجرافى
روكو سيفريدى (Rocco Siffredi) فى فيلم The Fashionistas 2 ، وبعد كده رشحتها مجلة
Los Angeles فى طبعة شهر نوفمبر 2006 أنها تكون نجمة كبيرة فى المستقبل .

فى شهر ديسمبر 2006 ظهرت ساشا جراى فى برنامج The Insider اللى بيستضيف افراد صناعة
الترفيه ، وفى شهر فبراير 2007 فى برنامج The Tyra Banks Show اللى بيناقش
المراهقين فى مجال البورنوجرافى .

ساشا جراى ظهرت على غلاف عدد شهر يوليو 2007 من مجلة Penthouse وكسبت جايزة
Penthouse Pet July 2007 ، وبعد كده ظهرت فى ملحق خاص مع طبعة شهر ديسمبر 2008 من
مجلة Rolling Stone .

ساشا جراى مثلت أكتر من 220 فيلم بورنوجرافى أهمهم Fashionistas Safado : The
Challenge و Sasha Grey Superslut و Razordolls و Babysitters و Pirates II و Not
Bewitched XXX و 9to5 - Days in Porn و Fly Girls ، ومن فترة بسيطة أسست وكالة
L.A.Factory Girls لإنتاج الافلام البورنوجرافية ، وبيساعدها فى شغل الوكالة من
الناحية الفنية الممثل والمخرج البورنوجرافى أندرو بليك (Andrew Blake) والممثلة
البورنوجرافية كيمبرلى كين (Kimberly Kane)



https://arz.wikipedia.org/wiki/%D8%A7%D9%84%D8%A8%D9%84%D9%82%D8%A7%D9%86

البلقان هى شبه جزيرة و منطقة موجوده فى جنوب شرق اوروبا. اسم المنطقة نسبة الى
سلسلة جبال البلقان ، الذي يمتد من بلجاريا وصولا الىصربيا. مساحة منطقة البلقان
حوالى 666,700 كيلو متر مربع و عدد السكان كان فى 2002 حوالى 59,297,000 نسمة.منطقة
البلقان تعتبر واحده من المناطق التاريخية و الجغرافيه المهمة فى اوروبا ، قامت
فيها حضارات و امبراطوريات كبيره متل الامبراطوريه البيزنطيه و الامبراطوريه
العثمانيه .

منطقة البلقان و يطلق عليها شبه جزيرة و ذلك موقعها المحاط بالماء من تلات اتجاهات
، البحر الاسود من الشرق و البحر المتوسط من الجنوب و البحر الإدرياتيكي و بحر
مرمرة و البحر الأيونى و بحر إيجة من الغرب.

و ايضا دول متلتركيا ، فمدينة اسطنبول فقط منتمية للبلقان ، رومانيا و سلوفينيا و
مولدافيا ممكن ان تعتبر من دول البلقان ، بالرغم انها منتمية لجزيرة بسبب الروابط
التاريخيه و السياسية مع المنطقة.



https://arz.wikipedia.org/wiki/%D9%85%D9%88%D8%AD%D8%AF%D9%8A%D9%86_(%D8%AF%D8%B1%D9%88%D8%B2)

الموحدين الدروز بيعتبروا الديانات التوحيدية سلسلة مكملة بعضها, بدأت برسالة هرمس
مثلث العضمة بعدين بأخناتون بعدين رسالة موسى وعيسى ومحمد, و بيزودوا من الاجتهاد
للديانات الابراهيميه التلات فلاسفة فيثاغورس و افلاطون و افلوتونيوس, و بيختلفوا
عن الطوايف الاسلامية التانيه بإنهم مش بيعتبروا النبي محمد اخر المرسلين و القرآن
مش اخر رسالة سماوية لإن العالم بيتغير ورعاية الله لخلقه مستمرة.

الدروز بيعترفوا بالقران، وبياخدوا من القران حلال الحلال والمعاني التوحيدية
الحقيقية وبيسموه المستور المبين. ورسايل الحكمة وهي تأويل للقران وشرح للعقيدة
التوحيدية وشروط تعامل الموحدين مع بعض ومع الطوايف التانيه. الموحدون الدروز
بيعتبروا الديانات التوحيدية سلسلة مكملة بعضها, بدأت برسالة هرمس مثلث العضمة
بعدين بأخناتون بعدين رسالة موسى وعيسى ومحمد, و بيزودوا من الاجتهاد للديانات
الابراهيميه التلات فلاسفة فيثاغورس و افلاطون و افلوتونيوس, و بيختلفوا عن الطوايف
الاسلامية التانيه بإنهم مش بيعتبروا النبي محمد اخر المرسلين و القرآن مش اخر
رسالة سماوية لإن العالم بيتغير ورعاية الله لخلقه مستمرة. واحدة من الركايز المهمه
فى عقيدة الدروز هو تقمص الأرواح وانتقال الروح بعد مفارقتها الجسد لمولود جديد,
والروح البشرية بتتنقل بس لجسد انسان.

الدروز (الموحدين) بيعتبروا ان اسم الموحدين هو الاسم الصح لان عقيدتهم بتعتمد على
توحيد الخالق بشكل اساسي، ومبيحبوش اسم الدروز دة لانهم بيقولوا انه اتنسب ليهم غصب
عنهم. الاسم دة اصله هو نشتكين الدرزى اللى بيعتبروه شخص كافر ومش كويس لانه كان
بيدعو الناس للدرزيه بالعنف والسيف وعلاقته بالمعتقد كانت سطحية. موجود مبدأ اساسي
فى عقيدة الدروز إن "مافيش إكراه فى الدين" و للحاكم بأمرالله خطبة مشهوره فى كده.
الدروز ليهم اسم تاني وهو "بنو معروف"

والدرزية فى الاصل هى فرع من فروع الشيعة الفاطمية انشقت عن المذهب الاسماعيلى فى
القرن العاشر.



https://arz.wikipedia.org/wiki/%D8%A7%D9%84%D8%AB%D9%88%D8%B1%D9%87_%D8%A7%D9%84%D9%81%D8%B1%D9%86%D8%B3%D9%8A%D9%87

الثوره الفرنسيه ( 1789–1799 ) انقلاب سياسى و ثوره شعبيه بدأت فى فرنسا سنة 1789 و
كان لها اثر كبير على العالم كله , تعتبر اول ثورة ليبراليه فى التاريخ. المؤرخين
غير متفقين عن سبب قيامها,هناك مؤرخين يقولون انها كانت حركه عقليه نشإت عن حركة
التنوير فى القرن 18, و فيه مؤرخين يقولون انها كانت ثوره على الطغيان الاقطاعى و
الظلم و الفساد و انتشار افكار التنوير.الثوره الفرنسيه مع انجازتها الكتيره
للفرنسيين و للعالم كله, تعتبر من اكتر الثورات دمويه فى التاريخ و اطولهم. مصطلح
الثوره الفرنسيه غالبا يقال على الثوره اللتى حصلت فى فرنسا فى سنة 1789 لحد 1799 ,
مع ان المصطلح من الممكن أن يقال على اكثر من ثوره حصلت فى فرنسا فى القرن التاسع
عشر

فلاسفه عصر التنوير و المفكريين اثروا تاثير واضح فى المجتمع الفرنسى و اوروبا .
التنويريين طالبوا بحقوق الناس و حريتهم و المساواه, و التى لم تكن موجوده فى فرنسا
وقتها. مفكريين و فلاسفه فرانسيين الهموا الثوار و زعمائهم مثل فولتير, الذى انتقد
الظلم الطبقى و سيطره رجال الدين على عقول الناس وتدخلهم فى كل صغيره و كبيره فى
المجتمع والسياسه, و مونتيسكيو, الذى طالب بفصل السلطات و الليبراليه, و جان جاك
روسو الذى طالب بالحريه و المساوه. كل هذه الافكارالهمت و شجعت الناس انها تعرف ان
لديها حقوق و يجب ان تقرر مصيرها بنفسها و تفكر و تشغل عقلها عشان تعرف الحقيقه و
حالك دا كويس ولا لا؟..ولو مش كويس ازاى تغيره.الظلم و الفساد و الجهل اللى كانت
فيه فرنسا وقتها و معرفه الناس حقوقهم شجعت على الثوره.

بسبب الظروف الاقتصاديه الصعبه التي تسبب فيها الملك لويس السادس عسر ومن معه حدثت
اعتصامات واضرابات و مظاهرات. بسبب كل هذه الازمات و غضب الناس عين جاك نيكر كوزير
للماليه لكي يمتص غضب المؤيدين لنيكر المؤمن بافكار التنوير و اعلن اكثر من مره ان
وظيفة الحكومه هى توفير الخبز و حماية حقوق الناس . النواب المنتخبين الاقليه اللى
كانو بيعبروا عن اكتريه الشعب قدموا طلب بإصدار قانون يخلى النبلا ورجال الدين
يدفعوا ضرايب زى الناس التانيه, الموضوع دا رفضه الملك و النبلا و اعضاء الاغلبيه
المتعينين من الملك, و حاولوا انهم يسكتوا النواب الطبقه التالته, فاتحدى النواب
الموضوع دا و اعلنوا نفسهم جمعيه وطنيه فى 20 يونيه 1789 وانهم الممثليين الحقيقين
للشعب مش المجلس اللى بيتحكم فيه الارستقراطيين و الناس اللى الملك معينهم, و
طالبوا ان النبلا و رجال الدين يدفعوا ضرايب زى الناس التانيه برضه و طالبوا بعمل
دستور جديد. الناس نزلت فى مظاهرات بتئيد نواب الطبقه التالته و الجمعيه الوطنيه و
اشتبكوا مع قوات الملك. فى وسط الظروف دى كلها الملك لويس الستاشر قرر انه يشيل جاك
نيكر من منصبه, عشان متعاطف مع الناس و الجمعيه الوطنيه, القرار دا زود الغل.

فى يوم 14 يوليه 1789 بعد تالت ايام من طرد الملك ل جاك نيكر, اللى الناس بتحبه, و
الظروف الاجتماعيه و السياسيه و الاقتصاديه الصعبه اللى فرنسا فيها خلت الناس تثور
و عملوا مظاهرات و ضربوا فى قوات الملك و سقط سجن الباستيل فى باريس اللى كان سقوطه
رمز لسقوط السلطه المطلقه و دبحوا حراس و مدير السجن وقطعوا راسهم وعلقوها على
عصيان و مثلوا بالجثث, الجمعيه الوطنيه معترضتش على اللى حصل , اتهمت بعد كدا انها
لما اعترضتش العنف زاد, . فى نفس اليوم رجع الملك لويس الستاشر من رحله صيد و هو مش
مهتم ولا عارف ايه اللى بيحصل فى البلد, الناس و الجمعيه الوطنيه تقريبا سيطروا على
فرنسا و بدئوا يكسروا سجن الباستيل بايدهم, كرمز ان عصر الظلم خلص.

الجمعيه الوطنيه اعلنت و وقعوا اعلان حقوق الانسان والمواطن, اللى كان متأثر جامد
بافكار التنوير و اعتبروه خطوه اولانيه فى طريق عمل دستور جديد لدوله مدنيه, و
حولوا فرنسا لدوله ملكيه دستوريه واجبروا الملك انه يقسم السلطه مع الجمعيه
الوطنيه, و اعلنوا فى 4 اغسطس لغى حقوق النبلا و رجال الدين الزياده عن بقيه الناس
و انهم لازم يدفعوا ضرايب و يتعاملوا زى بقيه الناس. فى يوم 4 اكتوبر ظهرت اشاعات
ان الملك و النبلا عملوا حفله و رموا علم الثوره و شتموا الثوره, و نشر الصحفى جان
بول مارات الاخبار دى فى الجورنال بتاعه و هيج الناس عليهم. فى يوم 5 اكتوبر كانت
فيه مظاهره للستات اللى كانوا بيحتجوا على ان مفيش عيش موجود ووصلت ليهم الاخبار
اللى جان بول مارات نشرها عن الحفله اللى حصلت دى,اكتر المصادر بتقول انها كانت
اشاعه, و راحوا واخدين بعضهم و راحوا على قصر فرساى و فضلوا هناك محتجين يوم كامل و
زادت اعددهم جامد و بقوا خطر جامد على العيله المالكه, و كالعاده الملك لويس
الستاشر كان متردد و اتئخر كتير فى الرد على المتظاهريين و بعد ساعات اعلن انه وقع
اعلان حقوق الانسان والمواطن وانه ادى للناس حقوقها رسمى, بس الكلام دا كان متأخر
قوى, و اقتحمت مجموعه من الستات القصر و قتلوا الحراس و كانوا حيقتلوا الملكه مارى
انطوانيت و بعدين اجبروا الاسره المالكه انهم يروحوا على باريس, وفعلا حصل الكلام
دا و بقى مقر الجمعيه الوطنيه ( اللى بقى البرلمان) الرسمى فى باريس. فى سنة 1791
الجمعيه الوطنيه اللى سمت نفسها فى الفتره دى " الجمعيه التأسيسيه " عملت دستور قيد
السلطه التنفذيه , و اتدخلت النمسا و بروسيا عشان يقضوا على الثوره, و فعلا بدئوا
يقربوا على باريس, دا خلى الثوار يثوروا اكتر و بتشجيع جان بول مارات و متطرفيين
ثوريين تانيين راحوا هاجموا السجون اللى فيها الامرا و الاريستقراطيين و رجال الدين
المحبوسيين و اقتلوا فيهم, قتلوا تقريبا 1600 واحد فى كام يوم. قرر الملك لويس انه
يهرب هو و عيلته من الثوار على النمسا, اللى عيلة مراته كانت بتحكم هناك, عشان يكون
جيش يرجع بيه و يرجع مملكته او على احسن الفروض انه يعيش فى امان, بس اتقبض عليهم
على الحدود بين فرنسا و النمسا, و اتعلن رسمى خلع الملك عن العرش و تأسيس الجمهوريه
الفرنسيه الاولى برياسة روبسبير. و ظهر شعار " الحريه و الاخوه و المساواه "
(Liberté, égalité, fraternité).

فى سنة 1792 بدإت حروب الثوره الفرنسيه تكتر و مع الهزايم الاولانيه ظهرت اشاعات
بمساعدة الملك لويس و مراته الملكه مارى انطوانيت للحلفا ضد فرنسا فاتعدموا
بالمقصله سنة 1793 فى المكان اللى فيه دلوقتى ميدان الكونكورد اللى بتتوسطه المسله
المصريه. و عملوا الجمهوريه الفرنسيه الاولانيه اللى فيها بقى روبسبير بيحكم وفيها
حصل حكم الارهاب و الديكتاتوريه, و قبض الجاكوبين على المعتدلين الجيروندين و
اعدموهم. و فى سنة 1794 اتقبض على روبسبير و اتعدم هو كمان بالمقصله و زاد فساد
الحكومه فى عهد حكومة الاداره اللى حكمت ما بين 1795 و 1799 و انتهى الحكم الثورى
بإنقلاب عمله نابوليون بونابارت سنة 1799 و انشأ حكومة القناصله فى الجمهوريه, و فى
سنة 1803 عين نفسه قنصل مدى الحياه, و بعدين توج نفسه امبراطور سنة 1804 و اسس
الامبراطوريه الفرنسيه الاولى.



https://arz.wikipedia.org/wiki/%D8%B5%D9%86%D9%89_%D9%84%D9%8A%D9%88%D9%86%D9%89

صنى ليونى (Sunny Leone) ممثلة ومخرجة ومنتجة بورنوجرافية كندية من اصل هندى اتولدت
يوم 13 مايو 1981 فى مدينة سارنيا بمقاطعة اونتاريو الكندية ، واسمها الحقيقى
كارينچيت كاور ڤوهرا (Karenjit Kaur Vohra) .

لما وصلت صنى ليونى لسن 13 سنة سافرت مع اهلها لمدينة فورت جراتيوت بولاية ميشيجان
الامريكية ، وبعد كده سافرت معاهم لمدينة ليك فورست بولاية كاليفورنيا واستقروا
هناك .

فى سنة 1999 صنى ليونى خلصت دراستها الثانوية ودخلت كلية تمريض طب الاطفال ؛ وجنب
دراستها فى الكلية اشتغلت فى مخبز ألمانى وبعد كده فى مجموعة شركات Jiffy Lube
وأخيرا فى الضرايب .

فى سنة 2000 بدأت صنى ليونى اول خطوة ليها فى مجال البورنوجرافى عن طريق زميلتها فى
الكلية كانت بتشتغل رقاصة استربتيز واللى عرفتها على جون ستيفنز (John Stevens)
وكيل مجلة Penthouse واللى قدمها لجاى ألن (Jay Allen) مصور المجلة علشان تشتغل
موديل عريان ؛ وكانوا هما الاتنين مع الراحل بوب جوتشيون (Bob Guccione) صاحب مجلة
Penthouse فى الوقت ده ، اللى اختاروا اسم صنى ليونى (Sunny Leone) علشان تبدأ بيه
شغلها فى مجال البورنوجرافى .

صنى ليونى ظهرت على غلاف عدد شهر مارس 2001 من مجلة Penthouse وكسبت جايزة
Penthouse Pet March 2001 ، وكمان ظهرت على غلاف مجلة Hustler وخدت لقب Hustler
Honey ؛ ده غير أنها ظهرت على أغلفة مجلات تانية زى Cheri و Mystique Magazine و
High Society و Swank و AVN Online و Leg World و Club International و Lowrider .

فى سنة 2003 صنى ليونى كسبت لقب Penthouse Pet of the Year 2003 ، وفى نفس السنة
مثلت فيلم Penthouse Pets in Paradise مع الممثلتين البورنوجرافيتين تيرا باتريك
(Tera Patrick) و كايلا كول (Kyla Cole)

فى سنة 2005 اتعينت صنى ليونى فى شركة Adam & Eve Studio لإنتاج الافلام
البورنوجرافية كمندوبة لمبيعاتها عبر الإنترنت فى منطقة الساحل الغربى للولايات
المتحدة الامريكية ، وكانت فى الوقت ده مخطوبة لمات إريكسون (Matt Erikson) نائب
رئيس تسويق شركة Playboy Enterprises . وفى نفس السنة بدأت فى تمثيل الافلام
البورنوجرافية بعدما مضت مع شركة Vivid Entertainment لإنتاج الافلام البورنوجرافية
عقد لمدة تلات سنين لتمثيل الافلام اللى بتنتجها الشركة واشترطت فى العقد أنها تمثل
مشاهد الليزبيان بس ؛ لكنها لما جددت العقد فى شهر مايو 2007 وافقت على تمثيل مشاهد
السكس بين ست وراجل على شرط أنها تمثل المشاهد دى مع خطيبها وبس ، وبعد كده وافقت
على تمثيل مشاهد السكس بين ست وراجل مع أى ممثل تانى غيره بعدما فسخت الخطوبة .

فى شهر أغسطس 2008 أسست صنى ليونى شركة Sunlust Pictures لإنتاج الافلام
البورنوجرافية مع شريكها المنتج دانيال ويبر (Daniel Weber) ، وده مع استمرار عقدها
مع شركة Vivid Entertainment لأنه عقد غير احتكارى .

فى سنة 2009 اتعاقدت صنى ليونى مع شركات تانية زى PPPcard و AdultPokerParty.com و
Brickhouse و Flirt4Free و Totemcash و Imlive علشان تقدر تسوق افلامها عن طريق
شبكة الإنترنت ووسائل الإعلام المختلفة . وكان نتيجة كده أنه اتوسعت اعمالها ومواقع
الإنترنت الخاصة بيها تحت مظلة شركتها Leone L.L.C

صنى ليونى مثلت أكتر من 30 فيلم أهمهم Sunny و Virtual Vivid Girl Sunny Leone و
Sunny Loves Cher و The Female Gardner و Alabama Jones and the Busty Crusade و
Busty Cops 2 و It's Sunny in Brazil و The Sunny Experiment و Sunny Loves Matt و
The Other Side of Sunny وDeviance و Sunny's Slumber Party و Sunny's Casting
Couch : I Wanna Be a Pornstar . وهى مشهورة بغزارة الإفرازات الأنثوية اللى كانت
بتخرج من الفالفا بتاعتها فى وقت تصوير مشاهد ممارسة السكس .

صنى ليونى اختارتها مجلة Genesis ضمن أحسن 100 ممثلة بورنوجرافية ، وكمان اختارتها
مجلة Maxim ضمن أحسن 12 ممثلة بورنوجرافية .

صنى ليونى كانت عملت عملية تكبير لبزازها سنة 2007 ؛ وهى بتحب ممارسة الرياضة
وتمرينات اللياقة البدنية وركوب الخيل علشان تحافظ على جمالها ورشاقتها ، ولعبت
كورة قدم نسائية لفترة قصيرة فى دورى ولاية كاليفورنيا . وهواياتها فى أوقات فراغها
هى القراية والرسم التجريدى والفرجة على مسلسل الكارتون الشهير The Simpsons وقناة
Discovery Channel ومعجبة جدا بلعبة الكمبيوتر الشهيرة World of Warcraft ؛ وهى
بتحب تقضى أجازاتها فى جزر هاواى وبتفضل الأكلات الايطالية .

وبالإضافة لنجاح صنى ليونى فى مجال البورنوجرافى ؛ هى كمان سيدة اعمال ناجحة جدا
حتى من قبل ماتأسس شركتها ، وده حصل فعلا بعدما اتنشر تحقيق مفصل عنها وعن شغلها مع
شركة Vivid Entertainment سنة 2005 فى مجلة فوربس الخاصة برصد نمو المؤسسات
والشركات على مستوى العالم كله ومتابعة ثروات وأرصدة أغنياء العالم .

بالإضافة لكل اللى فات ؛ صنى ليونى مهتمة جدا بالسياسة وبأن يكون ليها دور فى
المجتمع ، وده واضح من المواقف اللى خدتها . فمثلا فى سنة 2004 انضمت لحركة (No
More Bush Girls) مع زميلاتها الممثلات البورنوجرافيات واتفقوا على يوم كل واحدة
فيهم حلقت شعر العانة بتاعها ونزلت الشارع وهى عريانة ملط واتجمعوا مع بعض وكونوا
مظاهرة وطالبوا فيها بعدم انتخاب رئيس امريكا وقتها جورج ووكر بوش (George Walker
Bush) لفترة رياسة تانية . وفى شهر يونيو 2006 بعدما خدت الجنسية الامريكية جنب
جنسيتها الكندية وبقى من حقها تدلى بصوتها فى أى انتخابات فى امريكا ، أعلنت أنها
هاتنتخب باراك اوباما (Barack Obama) لمنصب رئيس امريكا فى انتخابات سنة 2008 لأنها
شايفة أنه متعاطف مع صناعة البورنوجرافى أكتر من منافسه فى الوقت ده جون ماكين
(John McCain)

صنى ليونى عايشة دلوقتى فى هوليوود بمدينة لوس انجليس بولاية كاليفورنيا وعندها
عربية Audi A5 .



https://arz.wikipedia.org/wiki/%D8%A8%D9%8A%D9%84%D8%A7%D8%AF%D9%88%D9%86%D8%A7

بيلادونا (Belladonna) ممثلة ومخرجة ومنتجة بورنوجرافية امريكية اتولدت يوم 21 مايو
1981 فى مدينة بيلوكسى بولاية مسيسيبى الامريكية ، واسمها الحقيقى ميشيل آنى
سينكلير (Michelle Anne Sinclair) ؛ اسرتها من اصول ألمانية واسكتلندية وقبيلة
الشيروكى من الهنود الحمر .

بيلادونا ماكملتش دراستها الثانوية وسابت بيت اهلها لماكان سنها 15 سنة ؛ وعاشت
لفترة قصيرة فى ولاية يوتا الامريكية اشتغلت فيها عاملة فى محلات 11-7 و Victoria's
Secret و Sears و سلسلة مطاعم Subway ، وبعد كده اشتغلت رقاصة استربتيز فى كباريه
وهناك خدت اسم بيلادونا كإسم شهرة ليها بدل اسمها الحقيقى .

فى سنة 2000 سافرت بيلادونا لمدينة لوس انجليس بولاية كاليفورنيا الامريكية وهناك
دخلت مجال البورنوجرافى ، فبدأت الاول تشتغل موديل عريان وبعد كده مثلت الفيلم
البورنوجرافى Real Sex Magazine كأول افلامها وكان بطولة الممثل البورنوجرافى كريس
كانون (Chris Cannon) اللى مارس معاها الجنس الشرجى واضطرت للسبب ده أنها تاخد حقنة
شرجية لأول مرة فى حياتها .

بيلادونا مثلت أكتر من 250 فيلم بورنوجرافى أهمهم : Service Animals 6 و Service
Animals 7 و She-Male Domination Nation و Bella Loves Jenna و Back 2 Evil و
Weapons of Ass Destruction و Fashionistas Safado : The Challenge و Pirates II .

المخرج البورنوجرافى جون ستاجليانو (John Stagliano) وصف بيلادونا بأنها ست صاحبة
امكانيات جنسية ماشافهاش قبل كده .

بيلادونا أخرجت افلام بورنوجرافية كتيرة كان اولها فيلم Evil Pink سنة 2003 ، ده
غير افلام تانية زى Fetish Fanatic و Dark Meat و No Warning و Odd Jobs و
Belladonna's Butthole Whores و Foot Soldiers و Girl Train و Manhandled و Fucking
Girls و Cock Happy و My Ass Is Haunted .

بيلادونا أسست شركة Belladonna Entertainment لإنتاج الافلام البورنوجرافية وبتنتج
من خلالها الافلام اللى بتقوم ببطولتها وهى اللى بتديرها مع جوزها وشريكها أيدن
كيلى (Aiden Kelly) ؛ ولكن ده مامنعهاش من التعاون مع شركات تانية زى Deadly
Nightshade Productions و Evil Angel فى انتاج افلامها .



https://arz.wikipedia.org/wiki/%D8%A7%D9%84%D8%B3%D9%88%D9%8A%D8%AF

مملكة السويد (بالسويدى: Konungariket Sverige (مساعده·معلومات)) هى دوله الدول
الاسكندناڤيه الموجوده فى شمال اوروپا. السويد مشهوره بالطبيعه الحلوه والنظام
الاجتماعى فيها ثابت. السويد عضو فى الاتحاد الاوروبى وفي المجلس الشمالى. بتشترك
فى حدودها مع النرويج من الغرب وفينلاندا من الشمال الغربى وبحر كاتيجات وخليج
سكاجيراك من الجنوب الغربى. وكمان بتتصل مع الدنمارك بكوبرى اوريسند فى الجنوب.

السويد هيا تالت اكبر دوله فى الاتحاد الاوروبي من المساحه، وعدد سكانها بيوصل
لاكتر من 9.2 مليون انسان. السويد كثافتها السكانيه منخفضه وبتوصل لـ 21 انسان لكل
كيلومتر مربع، والكثافه بتزيد فى جنوب السويد. حوالين 85 ٪ من السكان بيعيشو فى
المناطق الحضريه، والتوقعات بتقول ان الارقام دى هترتفع . ستوكهولم عاصمة السويد
واكبر مدينه فيها (عدد سكانها 1.3 مليون انسان فى المناطق الحضريه و 2 مليون مع
الضواحى). وتانى وتالت اكبر المدن هى جوتنبرج ومالمو.

السويد ليها نظام ملكى دستورى وكمان نظام برلمانى للحكومه، وليها اقتصاد متطور.
السويد كمان المركز الاولى فى العالم فى (Economist's Democracy Index) والمركز
السابع فى مؤشر الامم المتحده للتنميه البشريه. السويد عضو فى الاتحاد الاوروبى من
1 يناير 1995، وهيا عضو فى منظمة التعاون والتنميه.

السويد ظهرت كدولة مستقله وموحده فى العصور الوسطى. فى القرن السبعتاشر، الدوله
وسعت اراضيها وبقت امبراطورية السويد. واكتر الاراضي الى احتلت بره اسكندناڤيا ضاعت
من السويد فى القرن التمنتاشر والتسعتاشر. النصف الشرقى من السويد الى هو فينلاندا
دلوقتى، احتلتو روسيا سنة 1809، الحرب الاخيره الى دخلتها السويد بشكل مباشر كانت
فى سنة 1814، لما السويد اجبرت النرويج بالاسلحه على عمل اتحاد خاص مع السويد الى
استمر حتى سنة 1905. ومن الوقت ده السويد فى سلام وبتشتغل بسياسة عدم الانحياز.

السويد موجوده فى شمال اوروپا، وموجوده غرب بحر البلطيق وخليج بوثنيا، وليها ساحل
طويل، وهى بتبقى الجزء الشرقى من اسكندناڤيا. فى الغرب موجوده مجموعة الجبال
الاسكندناڤيه (سكانديرنا)، الى بتفصل يفصل بين السويد والنرويج. السويد بتحدها
النرويج فى الغرب، وفينلاندا فى الشمال الشرقى، وبحر سكاجيراك وبحر كاتيجات ومضيق
اوريسند فى الجنوب الغربى وبحر البلطيق فى الشرق. كمان ليها حدود بحريه مع الدنمارك
والمانيا وپولاندا وروسيا وليتوانيا ولاتڤيا واستونيا، وبتتصل كمان مع الدنمارك فى
الجنوب الغربى بكوبرى اوريسند. السويد بتبقى المركز الخامس والخمسين على العالم من
المساحه، والخامس فى اوروپا، وهي اكبر دولة فى شمال اوروپا. ومساحتها اكبر شوى من
ولاية كاليفورنيا الامريكيه، وهي تساوي مساحة اوزباكيستان تقريبا. عدد سكان السويد
فى سنة 2008 وصل لاكتر من 9.2 مليون انسان. اقل ارتفاع فى السويد هو فى بحيرة
هامارشون القريبه من كريستيانستاد وده بيبقى بمعدل 2.4 م تحت مستوى سطح البحر.
وارفع نقطه هى جبل كيبنيكايسى (Kebnekaise) بمعدل 2111 م فوق مستوى سطح البحر.
السويد ليها 25 محافظه (landskap) متقسمه حسب الثقافه والجغرافيا والتاريخ. مش عشان
اسباب سياسية او ادارية. المحافظات دى ممكن تتجمع فى تلات مناطق واسعه وهي نورلاند
الشماليه، وسيڤيلاند المركزيه وجوتلاند الجنوبيه. ونورلاند ليها كثافه سكانية
منخفضه ولكن مساحتها بتساوى حوالين 60 ٪ من مساحة السويد. حوالين 15 ٪ من السويد
موجوده فى شمال الدايره القطبيه. جنوب السويد بيتميز بالزراعه، والشمال بتغطيه نسبة
كبيره من الغابات. اعلى كثافه سكانيه موجوده فى منطقة سكونيه فى جنوب السويد، وفي
وادي بحيرة ميلارين (Mälaren) القريبه من ستوكهولم. جوتلاند (Gotland) واولاند
(Öland) بيبقوا اكبر الجزر فى السويد، ڤينيرن (Vänern) وڤيترين (Vättern) هى اكبر
البحيرات فى السويد. وبحيرة ڤينيرن بتبقى اكبر بحيره فى شمال اوروپا وتالت اكبر
بحيره فى اوروپا بعد بحيرة لادوجا وبحيرة اونيجا فى روسيا.

معظم السويد ذو مناخ معتدل رغم تواجده فى الشمال، ولها اربع فصول متميزة ودرجات
حرارة معتدلة على مدار السنة. يمكن تقسيم السويد الى ثلاثة مناطق حسب المناخ، الجزء
الجنوبي لديه مناخ محيطي، الجزء المركزي لديه المناخ القاري الرطب، والجزء الشمالي
لديها مناخ المناطق شبه القطبية. بيد أن السويد هى اكثر دفئا وأكثر جفافا من اماكن
اخرى على خط عرض مماثل، ويرجع ذلك اساسا بسبب تيار الخليج. على سبيل المثال، وسط
وجنوب السويد لديهما مواسم شتاء دافئة اكثر من اجزاء كثيرة من روسيا وكندا وشمال
الولايات المتحدة. نظرا لارتفاع خط العرض الشمالي، طول النهار يختلف اختلافا كبيرا.
ففي شمال الدائرة القطبية الشمالية، فى وقت ما من الصيف الشمس لا تغرب أبدا، وفي
جزء ما من فصل الشتاء الشمس لا ترتفع أبدا. عاصمة ستوكهولم نهارها يستمر لمدة اكثر
من 18 ساعة فى أواخر يونيو، ولكن فقط حوالي 6 ساعات فى أواخر ديسمبر. معظم السويد
لديها ما بين 1،600 الى 2،000 ساعة من اشعة الشمس سنويا. درجات الحرارة تختلف
اختلافا كبيرا من الشمال الى الجنوب. الاجزاء الوسطى والجنوبية من البلاد فى الصيف
الحار والشتاء البارد، مع ارتفاع درجات الحرارة بمعدل يتراوح بين 20 و 25 درجة
مئوية وأدنى مستوى من 12 الى 15 درجة مئوية فى الصيف، متوسط درجات الحرارة من -4
الى 2 درجة مئوية فى الشتاء. فى حين ان الجزء الشمالى من البلاد له اكثر برودة فى
الصيف وأطول وأبرد وأثلج فى الشتاء، ومع انخفاض درجات الحرارة التي كثيرا ما تهبط
دون درجة التجمد من سبتمبر حتى مايو. ارتفاع فى درجات الحرارة يمكن أن يحدث بين
الحين عدة مرات كل عام، ودرجات الحرارة فوق 25 درجة مئوية تحدث فى ايام كثيرة خلال
فصل الصيف، وأحيانا حتى فى الشمال. اعلى درجة حرارة سجلت فى السويد هو 38 درجة
مئوية فى مالاليلا فى عام 1947، بينما سجلت أبرد درجة حرارة فى اى وقت مضى كان
-52.6 درجة مئوية فى فوجاطجالمي عام 1966. فى المتوسط، معظم السويد يتلقى ما بين
500 و 800 ملم من المطر فى كل عام، مما يجعله اكثر جفافا من المتوسط العالمي. الجزء
الجنوبى الغربي من البلاد يتلقى المزيد من الأمطار، وبين 1000 و 1200 ملم، وبعض
المناطق الجبلية فى الشمال تقدر بأن تتلقى ما يصل الى 2000 ملم. تساقط الثلوج يحدث
بشكل رئيسي من ديسمبر وحتى مارس فى جنوب السويد، فى الفترة من نوفمبر وحتى ابريل فى
وسط

اسم "السويد" الحديث مشتق من كلمة "Sweoðeod"، المتفرعه من الانجلو ساكسونى ومعناها
"الناس السويديون" واصلها بيرجع لكلمة "Svíþjóð" من اللغه النورديه القديمه. الاسم
الحالي فى السويدى معناه حرفيًّا "مملكة السويد". اسم "Sweden" بيستخدم فى اكتر
اللغات الحديثه، الا الدنماركى والنرويجى وبالطبع السويدى بتستخدم "Sverige". وفى
شوية اللغات زى الفينلاندى الى السويد بتتستمى "Ruotsi" والاستونى كلمة "Rootsi"
وهى اسامى بتعتبر مشتقه من الاسم الانجليزى بتاع روسيا، ودوه بيشير للروسيين الى
سكنوا المناطق الساحليه السويديه فى التاريخ. لكن مافيش اتفاق على ان "Swedes"
و"Sweden" مشتقه من اللغات دى، ولكن ممكن اصلها من كلمة "Swihoniz" فى الجرمانى
القديم، ومعناها "ملك الشخص" إشارة لقبيلة الشخص الجرمانيه.



https://arz.wikipedia.org/wiki/%D8%A7%D9%86%D8%AC%D9%89_%D8%B3%D8%A7%D9%81%D8%A7%D8%AC

انجى سافاج (Angie Savage) ممثلة بورنوجرافية امريكية اتولدت يوم 12 نوفمبر 1981 فى
مدينة سانتاكروز بولاية كاليفورنيا الامريكية .

انجى سافاج اشتغلت الاول موديل عريان ، وكانت ظهرت فى الفيديو كليب المصور لأغنية
Sex In The Air مع فرقة Crazy Town الغنائية الامريكية .

انجى سافاج دخلت مجال البورنوجرافى سنة 2005 بعدما عملت عملية تكبير لبزازها ، وكان
اول فيلم بورنوجرافى مثلته هو فيلم Young Girls'Fantasies 9 . بعد كده صورت أكتر من
70 فيلم بورنوجرافى أهمهم Girlvana 2 و Babysitters و Jack's Big Tit Show 6 و
Valentina و Penthouse : Slave for a Night .

انجى سافاج كسبت جايزة AVN Award 2008 كأحسن مشهد ليزبيان جماعى عن فيلم
Babysitters مع الممثلات البورنوجرافيات صوفيا سانتى (Sophia Santi) و اليكترا بلو
(Alektra Blue) و سامى رودز (Sammie Rhodes) و ليكسى تايلر (Lexxi Tyler) .

الموقع الرسمى لانجى سافاج على شبكة الإنترنت هو
http://www.myspace.com/angiesavage



https://arz.wikipedia.org/wiki/%D8%A7%D9%84%D8%AF%D9%88%D9%84%D9%87_%D8%A7%D9%84%D9%85%D9%85%D9%84%D9%88%D9%83%D9%8A%D9%87

فكرة الإستعانه بالمماليك في الشرق الأدنى بدت من أيام العباسيين. و أول واحد
إستخدمهم كان الخليفه المأمون. الخليفه المعتصم جاب تركمان وحطهم في الجيش عشان
يعزز مكانته بعد ما فقد الثقة في العرب وفي الفرس اللى قامت عليهم الدولة العباسية،
ودى كات حاجه جديده شجعت الخلفا والحكام التانيين اللي جم بعده إنهم يعملوا نفس
الموضوع. حكام مصر الطولونيين و الإخشيديين و الفاطميين إستخدموا المماليك. أحمد
إبن طولون (835-884م) كان بيشترى مماليك الديلم، ودول كانوا من جنوب بحر قزوين،
ووصل عددهم لبتاع 24 ألف تركى و ألف إسود و 7 آلاف مرتزق حر.

الفاطميين كانوا محتاجين جيش كبير يقووا بيه نفسهم فى مصر ويعينهم ع التوسع في
الشرق. جيشهم فى الأول كان من المغاربه لكن لما خشوا مصر زودوا عليه عساكر تراكوه
وديلم وسودانيين وبربر.

لما الايوبيين خدوا السلطه إتوسعوا فى شرا المماليك التراكوه (اسم تركى اياميها كان
اسم عام بيشمل شعوب كتيره مش اتراك تركيا الحاليه). الأيوبيه زى صلاح الدين الأيوبى
كانوا بيجيبوا عساكر مماليك متدربه جاهز وواخدين ع الحروب. لكن لما الصالح نجم
الدين أيوب وصل الحكم الموضوع كبر واتطور، وبقى يشترى مماليك صغيرين فى السن ما
يعرفوش لا فى الحرب ولا فى شيل السيوف. وبنى لهم معسكرات وبراج في جزيرة الروضه فى
القاهره وقعدهم هناك وياه بعد ما عزل من قلعة الجبل. واتربوا المماليك دول من صغرهم
على إيديه، وعمل لهم طريقة عيشه مخصوصه ونظام تدريب معين، وكان بيراعيهم زي والد،
فطلعوا بيحبوه و مخلصين له.

الصالح أيوب ساب قلعة الجبل و خد أهله ومماليكه وعزل على جزيرة الروضة اللى بنى
فيها قلعه وسرايات وأسوار وبراج وعباها بالسلاح والحراريق. وسمى المماليك بتوعه
المماليك البحرية. وسبب التسميه دى إنهم كانوا عايشين في جزيره في النيل (بحر
النيل)،أو لإنهم جم من بلاد ورا البحر. والمماليك البحريه دول بقوا يتنسبوا للصالح
أيوب ويتلقبوا بإسمه، فكان يتقال عنهم "المماليك الصالحيه النجميه"، ويتضاف
لأساميهم لقب "الصالحى النجمى"، زى أيبك الصالحى النجمى، والظاهر بيبرس الصالحى
النجمى، وقلاوون الصالحى النجمى، وغيرهم كتير.

بعد ما اتوفى السلطان الصالح أيوب فى المنصوره، ومصر قايمه فيها حرب ضد الفرنج .
بقيادة لويس التاسع ملك فرنسا اللى غزوا دمياط وكانوا ناوين يهجموا ع القاهرة،
المماليك بتوعه قتلوا إبنه توران شاه اللى بعتوا جابوه من حصن كيفا بعد ماابوه
مامات عشان يمسك البلد بدل أبوه ويقود الجيش، وبعد الحرب ما خلصت وإتقبض على لويس
التاسع، إتكبر عليهم وعلى مرات أبوه شجر الدر فراحوا قاتلينه فى فارسكور وبقت البلد
من غير سلطان. فراح المماليك متفقين على تسليم الحكم لشجر الدر أرملة الصالح أيوب
وعملوها سلطانه بصفتها مرات السلطان المتوفي وأم ابنه خليل اللى برضه كان متوفى، و
لإنها قدرت تحمي مصر و تسيرها في ظروف صعبة جداً. طبعاً الأيوبيه في الشام ما
عجبهومش الكلام ده اللى حا يضيع عليهم العرش، فاتصلوا بالخليفه العباسى المستعصم
بالله فى بغداد فراح مشيع جواب لمصر يقولهم إزاى تعملوا واحدة ست سلطانه عليكم؟ إذا
كنتوا محتاجين رجاله نبعت لكوا من عندنا. ومن العبر إن شجر الدر دى حكمت مصر فى
فتره حرجه وقدرت إنها تهزم الفرنج وتحمى مصر بشطارتها ونباهتها، والمستعصم ده
ماقدرش يحمى بغداد من المغول وبقى يبعتلهم فى هدايا وفلوس لغاية ما دخلوا بغداد
طربقوها وقبضوا عليه وأعدموه هو و رجالته.

المماليك فكروا يعملوا إيه لإنهم كانوا لسه محتاجين تأييد الخليفه وعايزين يرضوه،
فهداهم تفكيرهم إن شجر الدر تتجوز واحد منهم وتتنازل له عن العرش. فأختاروا الأمير
عز الدين أيبك فأتجوزها وبقى سلطان، وأيبك بكده بيعتبره المؤرخين أول سلطان مملوكى
على مصر. وبعد شوية لقى نفسه ولا بيحكم ولابتاع ومراته الجديده شجر الدر هى اللى
بتحكم والبحريه ماسكين كل حاجه فى البلد، فراح طايح فيهم وقاتل زعيمهم فارس الدين
أقطاى الجمدار، فهربوا على الشام والكرك، وكان من ضمنهم بيبرس البندقدارى اللى بقى
سلطان سنة 1260م و قلاوون الألفى اللى برضه إتسلطن بعد بيبرس وعياله السعيد بركه و
سلامش.

كات حالة الرخاء فى مصر بتخلى الناس تبيع عيالها لسلطان مصر والامرا عشان يتمتعوا
ويتهنوا بالعيشه فى مصر. وبقت التجاره مربحه وبقوا التجار رايحين جايين بين مصر
وبلاد الشرق الأوسط يوردوا مماليك ويقبضوا، وكان فيه تجار فى أوروبا عرفوا السكة
وراحوا يوردوا أوروبيين، بس بابا الكاتوليك ما عجبهوش الموضوع وطلب التصدى للتجار
الأوربيين دول.

سلاطين مصر اللي جم بعد الجيل الأولاني زي أولاد بيبرس و أولاد قلاوون و أحفاده زي
الأشرف خليل و الناصر محمد إتولدوا في مصر و اتمصروا و كانوا بيتكلموا بالمصري و
عاداتهم و ثقافتهم مصريه. و نفس الكلام بالنسبه لأولاد الأمرا ما كانش لهم غير مصر
وطن. و وقت الحروب و المعارك كان الأعداء بيسموهم المصريين وده نفس موقف المؤرخين
الغربيين في التعامل مع المماليك بعكس الكتابات العربيه غير المصريه اللي بتحاول
فصل المماليك عن مصر و عن ثقافتها و تاريخها لتصوير إنتصاراتهم على إنها ما كانتش
مصريه على الرغم من إن عدد المماليك كان صغير في الجيش المصري أياميها و على الرغم
من إن المماليك كانوا مصريين لغة و ثقافة .

نظام الحكم المملوكى بدأ بسلطنة واحده ست هى شجر الدر و دى كانت حاجه جديده فى مصر
ما حصلتش من أيام الملكه كليوباترا السابعه اللى اتوفت سنة 30 قبل الميلاد. و من
ناحيه تانيه النظام المملوكى عمل تطوير كبير فى نظم الحكم على مستوى العالم حيث ان
النظام ماكانش قايم على التوريث لكن على اختيار الحاكم و دى كانت حاجه جديده مش على
مستوى مصر و الشرق الاوسط بس لكن على مستوى العالم فى العصور الوسطى.

الدوله المملوكيه كات منظمه جداً. والمماليك دخلوا أساليب جديده للإداره ومصطلحات
ماكنتش موجوده فى مصر قبل كده. على قمة هرم السلطه كان السلطان راس الدوله اللى
متربع على العرش بتفويض من الخليفه العباسى. ولما المغول هدوا بغداد وإحتلوها و
قتلوا الخليفه المستعصم، الظاهر بيبرس عين خليفه بداله فى القاهره عشان يدى شرعيه
لحكم المماليك . وبتفويض الخليفه بقى السلطان فى إيده كل حاجه ومعاه كل السلطات
التشريعيه والتنفيذيه والقضائيه. بس السلطان كان مسنود على قوة مماليكه وولائهم ليه
و قدرتهم على كبح جماح مماليك الأمرا. عشان كده تاريخ الدوله المملوكيه كان مليان
بسلاطين نصبوا نفسهم بعد ما إتمكنوا من السلطه الفعليه وخلوا السلطان مجرد لعبه في
إيديهم لغاية ما قدروا يخلعوه، بنفيه أو بقتله لو عصلج، ويقعدوا مكانه. زى ما حصل
للسلطان السعيد بركه ابن الظاهر بيبرس اللى عزله قلاوون وحط مكانه أخوه الصغير
سُلامش، لغاية ما إتمكن هو وممالكيه وعزلوه هو التانى، وقعد قلاوون على العرش. وزى
ما حصل لإبنه السلطان الناصر محمد من كتبغا و بيبرس الجاشنكير. و دى كانت حاجات
موجوده و بيحصل أكتر منها فى كل الممالك زمان و مش بدعه مملوكيه. السلطنه فى نظام
الحكم المملوكى ماكانتش بالتوريث. صحيح فيه ولاد سلاطين ورثوا الحكم زى السعيد بركة
و سًلامش ولاد الظاهر بيبرس، وبعد كده ولاد وأحفاد السلطان قلاوون، ولكن العادة إن
ولاد السلاطين دول كانوا بيتحطوا على العرش لغاية ما الأحوال ما تهدى، وبعد كده
كانوا بيتخلعوا ويقعد مكانهم أمير قوى، اللى فى الأصل كان عادة نايب السلطنه
والحاكم الحقيقى. مسك الحكم ما كانش قايم على توريث الحكم أو التفويض الشعبى لكن
على التنافس بين الأمرا على عرش السلطنه ، لكن كان عادة بتفويض الأمرا اللى كانوا
بيجتمعوا و بيتفقوا على تنصيب السلطان ، و بطبيعة الحال الأمير اللى كانوا بيختاروه
كان اقواهم و ليه اتباع كتار ، أو اضعفهم فيقعدوه على العرش و ينظموا هما براحتهم
شئون البلاد.

الحرس السلطانى (المماليك السلطانيه) أو الخاصكيه كانوا أهم المماليك بالنسبه
للدوله السلطانيه. ودول طبعاً كان السلطان بيهتم بيهم و يروقهم وينفذلهم كل
طلباتهم، وكان بيديهم هدايا وإقطاعات عشان يرضيهم ويبقوا معاه، لإن سلطنته وحياته
نفسها كات متوقفه عليهم. وكان رئيس الحرس السلطانى بيعتبر حاكم بجد وله المماليك
بتوعه وقواده اللى تحت إيديه كانوا بيتعينوا فى وظايف مهمه زى وظيفة الدوادار، وده
اللى كان مسئول عن نقل البوسطه السلطانيه بين جهات الدوله، وكان بيشرف على مراكز
البوسطه والحمام الزاجل (البريد الجوي) وكمان كان معاه ختم السلطان بيمضى بيه على
الجوابات والمستندات السلطانيه، ووقت غياب السلطان عن مصر كان بيمسك الحكم. والمؤرخ
الكبير بيبرس الدوادار كان واحد منهم. وساعات رئيس الحرس السلطانى كان بيكون دوادار
السلطان. الدوادار كان تبع ديوان "أمير القلم" وده كان قلم فى "ديوان الإنشا" اللى
كان مسئول عن علاقات مصر بالبلاد التانيه، وكتابة جوابات السلطان لحلفائه مسلمين
ومسيحيين برة مصر، وكان كل جواب له صيغه معينه بيتكتب بيها على أساس مكانة الملك أو
الأمير المبعوت له الجواب. و المؤرخ محيي الدين بن عبد الظاهر كان من أهم اللى
إترأسوا ديوان الانشا، واخترع صيغ كتابه ماكتش بتستعمل قبله.

فى العصر المملوكى كات مصر متقسمه على عشرين قسم كل قسم يتولاه والى. وكان الوالى
زى مايكون سلطان صغير على الحتة اللى بيحكم فيها. وأهم والى كان والى القاهره وده
كان أمير كبير بيحكم فى القاهره وضواحيها وكان إسمه والى الشرطه ووالى الحرب. بعد
وقعة اسكندريه (1365) بقى فى إسكندريه نايب كبير للسلطان و بقى فيها كرسى سلطنه.
وكانت أبواب قلعة الجبل، اللى عايش فيها السلطان وفيها مقر الحكم، ليها ولاه برضه،
فكان فيه والى القلعة وده كان بيشرف على باب المدرج أكبر ابواب القلعه، وكان فيه
والى باب القله.

الدوله المملوكيه قعدت فى مصر من سنة 1250 لغاية سنة 1517، المماليك البحريه، وكان
معظمهم من أصل تركوى (turkic) (مش اتراك من تركيا) حكموا لغاية 1382، والمماليك
البرجيه وكان معظمهم من أصل شركسى حكموا من أيام السلطان برقوق لغاية 1517. طومان
باى كان أخر سلاطين الدوله المملوكيه لما العثمانليه دخلوا مصر وبدأ عصر التراكوه
العثمانليه (اتراك من تركيا) وبقت مصر ولايه. ويوم ما خلص عصر الدوله المملوكيه كتب
المؤرخ ابن إياس قصيدة شعر بدايتها بتقول: " نوحوا على مصر لأمر قد جرى.. من حادث
عمت مصيبته الورى".

الحمله الصليبيه السابعه (1249) بتاعة لويس التاسع اللى صمدت فيها مصر كانت أخر
هجمه صليبيه كبيره عليها. بعدها دخلت مصر فى حروب بعيده عن أرضها ضد المغول
والصليبيين. قامت معارك كبيره ضد المغول زى معركة عين جالوت (1260) فى عهد السلطان
قطز، و معركة الأبلستين (1277) فى عصر السلطان الظاهر بيبرس، ومعارك وادى الخزندار
ومرج الصفر فى عهد السلطان الناصر محمد بن قلاوون، زائد أخد طرابلس من الصليبيين و
فتح عكا وساحل الشام فى أيام السلطان المنصور قلاوون الالفى و ابنه السلطان الأشرف
خليل. بعد ماخلصت الحروب وخفت المخاطر مصر عاشت مستقره وبقت دوله غنيه متطوره ليها
علاقات كويسه ومعاهدات مع الدول التانيه.

العربان لعبوا أدوار وحشه وقت الحمله الصليبيه السابعه على مصر (1249-1250)و
اتسببوا فى وقوع دمياط بسهوله فى ايد الصليبيين بعد ما وثق فيهم السلطان الصالح
أيوب و حطهم فيها عشان يحموها فهربوا و سابوها، فغضب الصالح عليهم بعد ما خانوا
الأمانه و أعدم منهم عدد كبير . و وقت تقدم الصليبيين على المنصورة دلهم خاين من
العربان على مخاضه فى بحر أشموم قدروا يعدوا عليها للمعسكر المصرى و يهجموا عليه
فجاءة ، و اتقتل فخر الدين يوسف القائد العام للجيوش المصريه، و كانت ممكن مصر كلها
تقع فى إيد الصليبيين لولا ظهور المماليك فى المنصوره و معاهم الأهالى و تصديهم
بنجاح للقوات الصليبيه المهاجمه.

فى عهد السلطان عز الدين أيبك (1250 - 1257) العناصر العربيه فى مصر كانت مصدر
تهديد و إرهاب للمصريين و استقرار مصر و امنها، لكن أيبك بعت لهم حملات و اتبعهم فى
مديريات الوجه البحرى و قضى على قوادهم و سيطر عليهم و حد من جرايمهم و أعمالهم
الفوضويه. و بيحكى المقريزى: "و أمر المعز بزيادة القطيعة على العرب، و بزيادة
القود المأخوذ منهم، و معاملتهم بالعسف و القهر فذلوا و قلوا".

من أشهر حملات الدوله المملوكيه ضد شرور العربان كانت الحمله اللي قام بيها الأمرا
في عهد السلطان الناصر محمد لما خرج العربان عن النظام و اشاعوا الفوضى في الصعيد و
قطعوا الطريق و فرضوا اتاوات ع المصريين و نهبوهم، فعمل الأمرا نفسهم انهم مسافرين
بره مصر و راحوا عاملين مناوره ذكيه و محاوطينهم من كل ناحيه و انقضوا عليهم بأربع
فرق، ولقى العربان العسكر بتهجم عليهم فجاءه، فجريوا على الجبال و الكهوف لكن
العسكر قتلوا كل اللى طالوه منهم، و قدرت الدوله إنها تسيطر عليهم، و اتخلص
المصريين من شرورهم و بلاويهم .

بيوصف المؤرخ بدر الدين العينى حال العربان بعد الحمله دى اللى حمت المصريين من
شرورهم بقوله "فانطفأت جمراتهم، و زالت مضراتهم، وتمهدت الأعمال تمهيداً واضحاً، و
عاد من مفسدى العرب فقيراً صالحاً، وحمل أكثرهم السواك و السبحه، عوضاً عن حمل
الرماح و الأسلحة".

المماليك الأحرار اللى إتولدوا فى مصر كانوا مندمجين فى المجتمع المصرى وبيتكلموا
بالمصرى، وعادة مكانلهومش فى السياسه والجيش، وطلع منهم مثقفين وكتاب ومؤرخين كبار
زى "ابن أيبك الدواداري" و "خليل بن شاهين الظاهرى" و "صارم الدين دقماق" و "ابن
تغري" و "ابن إياس" وغيرهم كتير. المماليك إتمصروا و بقم مصريين وماكاناش لهم وطن
تاني غير مصر يعيشوا فيه وينتموا ليه مثلاً زي المصريين اللي من اصل تركي دلوقتي.

القاهره فى عصر المماليك كات أكبر بلد فى العالم من جهة المساحه وعدد السكان. عدد
سكان القاهره فى القرن الأربعتاشر كان بتاع 3 مليون نسمه . الرحاله ابن بطوطه زار
القاهره سنة 1324 أيام السلطان الناصر محمد وقال عنها:

أيام المماليك - زى فى كل العصور - النيل وشطه كانوا بيلعبوا دور كبير فى الترفيه
عن القاهريين، وكات الناس بتخرج تتمشى على شط النيل ويشتروا فاكهة وحلويات وورد
النرجس والبنفسج من البياعين والسريحه،ويأجروا مراكب يتفسحوا بيها. جزيرة الروضه
كات من الأماكن اللى بيحب المصريين يتفسحوا فيها . وكات فيه مناسابات بيخرج فيها
المماليك وهما لابسين هدومهم الملونه الحلوه ويركبوا المراكب والحراريق المتزينه،
ويعزفوا مزيكا ويدقوا الطبول والناس كات بتفرح وتقف على الشط تتفرج على
الإستعراضات. وده بقى غير ما يوم السلطان والأمرا ماكانوا يخرجوا ويركبوا الدهبيه
والحراريق كات القاهره بتقف على رجل. ابن إياس وصف ليله من ليالى القاهره المملوكيه
اللى خرجت فيها دهبية السلطان وعامت من بولاق وهى متزينه بالورد والأعلام
واستقبلوها الأمرا بالطبل والزمامير عند المقياس ووصفها بإنها كات ليله من ليالى
القاهره اللى ماتتنسيش وقال فيها:

عيد الشهيد كان عيد قبطى له خلفيه دينيه لكن كان بياخد شكل مهرجان كبير كل المصريين
كانوا بيشاركوا فيه بغض النظر عن ديانتهم. العيد ده كان بيتعمل على شط النيل فى
شبرا الخيمه يوم 8 بشنس و شبرا الخيمه كانت معروفه باسم شبرا الشهيد و شبرا البلد.
وسبب المهرجان ده إن الأقباط كانوا بيقولوا إن مية النيل مش ممكن تزيد من غير ما
يجيبوا صباع واحد قديس شهيد كان محطوط فى علبه فى كنيسه فى شبرا دى ويغسلوه فى
النيل. فى يوم العيد كان المسيحيين بيجوا ع القاهره من كل نواحى مصر ويخرج معاهم
سكان القاهره ويتجمعوا ويحطوا خيام على شط النيل فى شبرا دى، و بسبب الخيام اللى
كانت بتتحط هناك اتسمت شبرا الخيمه . و ييجوا المغنين والرقاصين والعربان ويدق
الطبل وتلعلع المزامير وتسهر الناس وتعربد. فى سنة 1301 منع السلطان بيبرس
الجاشنكير الإحتفال بالعيد ده، لكن السلطان الناصر محمد اللى كان معروف
بالتوليرانسيه و حبه للمهرجانات والإحتفالات رجعه سنة 1337، وبعدين اتمنع خالص سنة
1353.

وده عيد السنه القبطيه فى أول شهر توت. والمؤرخين بيعتقدوا إنه متوارث من أيام
الفراعنه اللى كانوا بيحتفلوا بيه عشان يكرموا النيل. وده السبب إن كل المصريين بغض
النظر عن ديانتهم كانوا بيحتفلوا بيه. فى عيد النيروز كانت الشوارع بتتزحم و بيتعمل
كرنفال كبير يلف القاهره حوالين واحد بيسموه "أمير النيروز"، قاعد على حمار وداهن
وشه بالجير أو الدقيق وعلى دماغه طرطور طويل. والناس اللى حواليه كانوا بيمسكوا
جريد أخضر وسعف نخل وشماريخ بلح. يوم العيد ده البلد كات بتبقى هايصه ووالى الشرطه
ماكنش بيتدخل وكان بيسيب كل واحد يعمل اللى عايز يعمله.وكان الكرنفال بيلف على
البيوت والدكاكين والجدع اللى قاعد ع الحمار يطلب من أصحابها فلوس واللى مايدفعش
كان بيتشتم ويرشوا عليه ميه. وكات الناس بتتجمع فى الشوراع ويضربوا بعض بالبيض
ويرشوا ميه على بعض. يوم عيد النيروز كانت الناس بتعمل حلويات زى الهريسه
(البسبوسه) ولقمة القاضى ويتبادلوها زي الناس ما بتعمل دلوقتى فى كحك العيد وكانوا
بياكلوا فواكه معينه زى البطيخ والخوخ والبلح. فى عصر المماليك كان فيه فى مصر
تلاته وخمسين نوع من الحلويات على أقل تقدير . مع مرور الأيام وتنقل مصر من عصر
لعصر العيد ده ومظاهره إختفوا.

كان فيه أعياد ومناسبات قبطيه تانيه كان بيشارك فيها المسلمين زى عيد الميلاد فى 29
كيهك. كات يوميها الكنايس بتتزوق بالقناديل والفوانيس والناس تشترى فوانيس وشمع
ملون وتتفنن فى تزويقه ويعلقوه فى الأسواق وعلى الدكاكين. وفى عيد الغطاس فى 11
طوبه كان فيه مسلمين بيشاركوا فى تغطيس العيال فى الميه البارده .

"خادم الحرمين الشريفين" كان لقب من ألقاب سلاطين مصر فى العصر المملوكى وكات مصر
بتكسى الكعبه فى مكه. خروج الكسوه (المحمل المصري) من مصر للجزيره العربيه كان بيتم
فى إحتفال كبير إسمه دوران المحمل. كات الكسوه بتتحط على جمل متزين بالحرير الملون
والفضه و يتلف بيها تلت تيام فى شوراع وميادين القاهره والفسطاط مع أصوات الطبول
والموسيقا النحاسيه وقدامها فرسان مماليك فى هدوم أبهه على الحصنه، وفرسان صغيرين
كانوا بيقفوا على الحصنه ويعملوا إستعراضات. وكات الشوارع والدكاكين بتتزين والناس
تتطلع تمشى ورا وحوالين المحمل ومعاهم مهرجين بيضحكوهم إسمهم "عفاريت المحمل". وكان
المحمل بعد الإحتفالات بيطلع على الحجاز وقدامه الأمرا ووراه الحجاج والدكاتره اللى
كانوا بيروحوا معاهم . اول اللى نقلو المحمل للحجاز كانت شجر الدر، اخدته معاها
عشان تكسى الكعبه و هى رايحه الحج. و اول مره يتعمل احتفال دوران المحمل كان فى عهد
الظاهر بيبرس.

زائد الترفيه ع النيل والفرجه على عروض المماليك. كات الناس بتقضى وقتها كمان ع
القهاوى ومسارح خيال الضل.

كان فيه قهاوى فيها حكاواتيه محترفين بيحكوا حكايات. كان فيه قهاوى متخصصه فى
حكايات الظاهر بيبرس السلطان المملوكى بتاع السيره المشهوره، ودى كان إسمها القهاوى
"الظاهريه"، وكان فيه قهاوى تانيه متخصصه فى حكايات "أبو زيد الهلالى" (القهاوى
الهلاليه)، و قهاوى "الف ليله و ليله" و "سيف بن ذى يزن" وغيرها . الدراسات وضحت ان
على الأقل فيه جزء من قصص ألف ليله و ليله اتكتب فى مصر فى العصر المملوكى. الناس
كانوا بيروحوا يقعدوا على القهاوى دى ويسمعوا الحكايات والموسيقا اللى كات بتتخللها
ساعات ويتبهروا بشجيع الحكايه ويتوهوا فى دنيا الخيال.

وكان فيه وسيلة ترفيه تانيه مهمه إسمها "خيال الضل" أو "طيف الخيال". ودى كات عباره
عن عرض بعرايس جلد مربوطه فى عصيان بيحركها راجل محترف (مخايلى) ورا ستاره بيضه
مشدوده ومتسلط عليها نور لمبه من ورا، فالناس يتفرجوا على خيال العرايس وهى بتتحرك.
خيال الضل كان من أهم الفنون الشعبيه و طريقة التسليه المفضله عند الناس وكات
تمثلياته بتعبر عن أوضاع إجتماعيه وإقتصاديه وسياسيه وتاريخيه بإسلوب بسيط فيه ضحك
وفرفشه. أشهر كاتب للتمثليات دى كان ابن دانيال وده كان من الناس اللى هربت من هوجة
المغول، وجه من الموصل على مصر سنة 1267 أيام السلطان بيبرس. التمثليات دى كات
إسمها "بابات"،و كات فيها شخصيات مشهوره زى عجيب الدين الواعظ، و عواد الشرماط، و
ناتو السودانى، و مبارك الفيال، و أبو العجيب صاحب الجدى، وغيرهم، وكان بيطلع فيها
كمان حيوانات وطيور زى الخرفان والتيران والديوك . وجنب خيال الضل كان فيه كمان
عروض الاراجوز.

وكان فيه فى الشوارع سريحه بحيوانات زى القراداتيه و الدبابتيه (سريحه بدبب)
والرفاعيه، وبهلوانات، وكانوا بيعملوا ماتشات مناطحة كباش و مناقرة ديوك والناس كات
بتتلم وتتفرج. وباليل كان فيه أماكن مفتوحه للغنا والرقص

بالنسبه للمثقفين والعلما كان فيه مجالس بتتعمل إسمها مجالس العلم ودى كات إجتماعات
بيناقشوا فيها الدين والسياسه وأحوال البلد. المجالس دى كات مزدهره فى العصر
المملوكى لإن السلاطين المماليك بوجه العموم كانوا بيحبوا العلم والأدب وبيشجعوه،
ومن المماليك نفسهم طلع علما ومؤرخين كبار زى ابن تغرى. و ابن خلدون مدح الدوله
المملوكيه من الناحيه دى وقال إنها كانت من محاسنها وأثارها الجميله الخالدة .
والأقباط كانوا بيشاركوا فى الحياه الثقافيه وطلع منهم كتاب كبار ومؤرخين زى ابن
العميد، و المفضل ابن أبى الفضائل، وابن الدهيرى، وغيرهم، وكات فيه عيلة مثقفين
إسمها عيلة " ولاد العسال " اللى طلع منها فطاحل زى "أبو إسحق ابن فخر الدولة
العسال" اللى كان من ضمن مؤلفاته كتاب عن قواعد اللغه القبطيه.

ولأهل الفرفشه الميسورين كات بتتعمل مجالس الشرب والطرب يسمعوا فيها الأغانى
ويتفرجوا على الرقص ويشربوا القمز (لبن حصنه محمض) والبوظه والمزر (مشروب كان
بيتعمل من الدره أو القمح) . المصريين فى العصر المملوكى كانوا بيحبوا جداً
الموسيقا والغنا، و كانوا يقعدوا يدوروا على حته فيها حد بيغنى عشان يروحوا يسمعوا
ويتفرجوا، وحتى لما كانوا بيروحوا يتفسحوا فى النيل ويأجروا مراكب كانوا بياخدوا
معاهم ألات الموسيقا والمغنى. وكات الأفراح صاخبه ومليانه غنا ورقص وكان فيه قاعات
فى مصر بتتأجر للناس عشان يحيوا فيها الأفراح . الرحاله ابن بطوطه اللى زار مصر فى
العصر المملوكى كتب عن المصريين إنهم: "ذوو طرب وسرور ولهو".

وبالنسبه للألعاب كان فيه لعب الزهر والشطرنج والكوتشينه. والمماليك كانوا طبعاً
بيحبوا رياضة التنشين (رمى القبق) والعوم والفروسية وكان عندهم رياضه اسمها الكوره
تشبه رياضة البولو كانت مبارياتها بتتعمل فى الميدان تحت قلعة الجبل. وفى سنة 1318
افتتح السلطان الناصر محمد فى القاهره الميدان الناصرى، وده كان ميدان واسع بتتعمل
فيه عروض الخيل والفرسان اللى لابسين هدوم جميله. الميدان ده كان موجود فى المكان
اللى فيه دلوقتى حى جاردن سيتى.

قول الرحاله ابن بطوطه فى وصفه للقاهره اللى زارها فى عهد السلطان الناصر محمد بن
قلاوون : " المتناهية فى كثرة العمارة، المتباهية بالحسن والنضارة " ماجاش من فراغ.
مصر شافت نهضه عمرانيه كبيره فى العصر المملوكى ما شافتهاش من ايام العصر الفرعونى.
الطراز المعمارى فى مصر المملوكيه اعتمد على التراث المصرى المحلى و الروح المصريه
الصميمه بتطغى عليه ، و ما ظهرتش فيه تأثيرات خارجيه غير شوية تأثيرات فى الزخارف
والنقوش من الفن المغولى نتيجه لإتصال مصر بالمغول فى الفتره دى. اتميز العصر
المملوكى فى مصر ببنا الجوامع و المدارس و الحمامات و القلاع و غيرها من المبانى
اللى بتتميز بالجمال و الزخارف البديعه و الرسوخ و المداخل العاليه ، و بيعتبر
السلطان الناصر محمد بن قلاوون ( 1285 - 1341 ) اكتر واحد بنا و عمر واتميزت مبانيه
بالضخامه والعظمه والنقوش البديعه. السلطان الناصر هو اللى بنى حى جاردن سيتى و
متنزهات سرياقوس اللى كانت فى منطقة الخانكه. و بيعتبر جامع السلطان حسن اللى بدا
بناه السلطان الملك الناصر حسن بن محمد بن قلاوون سنة 1357 من اشهر مبانى الدوله
المملوكيه و من اروع المبانى على مستوى العالم ، و هو عباره عن تحفه مالهاش مثيل
بتجمع مبانيه بين قوة البنا و عظمته و دقة الزخارف البديعه ، وصفه المستشرق العلامه
جاستون فييت بإنه : " ابدع اثارات القاهره و اكترها تجانس و تماسك و كمال و وحده ،
و أجدرها انه يكون مع الأثار الروعه اللى بنتها حضارة مصر الفرعونيه " و انه " اهم
و أعظم من قصر الحمرا فى جرانادا " و اختاره الرئيس الامريكى باراك اوباما وقت
زيارته لمصر سنة 2009 من بين كل اثارات القاهره عشان يزوره. اتبنت فى مصر حمامات
شعبيه فى العصر المملوكى و كانت اعدادها كبيره جداً فى مدينة القاهرة و كانت فيه
حمامات مخصصه للرجاله و حمامات مخصصه للستات ، و كانت حيطانها متزينه بالمناظر
الجميله و المايه السخنه كانت بتستخدم فيها. بقايا من الحمامات دى لسه موجوده فى
القاهره القديمه. و بتتميز جوامع العصر المملوكى بمآذنها الرفيعه الرشيقه و الحيطان
العاليه المزركشه و المـآذن اللى ليها روس مزدوجه زى مآذن الغورى فى الأزهر اللى
اتبنت فى القرن الخمستاشر. شارع المعز لدين الله اللى بيعتبر أهم الشوارع التاريخيه
فى القاهره و مصر كلها مليان مبانى من العصر المملوكى و من ضمن مواقع التراث
العالمى التابعه لمنظمة اليونيسكو.

شهد تأسيس الدوله المملوكيه فى مصر تعيين اول وزير قبطى من فترة دخول العرب مصر هو
شرف الدين ابو سعيد هبة الله صاعد الفائزى اللى اتنصب وزير للسلطان عز الدين ايبك.

أيام الدوله المملوكيه كان المسيحيين المصريين متقسمين على طايفتين. أتباع المذهب
الملكانى (الروم الأرتودوكس)، و اليعاقبه (المونوفيزيتيين) . الملكانيين كان عددهم
صغير وبيتكونوا من مسيحيين من أصول بيزنطيه ومسيحيين من أصول مصريه إعتنقوا المذهب
الملكانى وكان ليهم بطريرك بيعين رجالة الاكليروس بتوعه وبيشرف على الكنايس
والأديره التابعه لمذهبه . كان للملكانيين عدد صغير من الكنايس فى مصر منها "كنيسة
غبريال الملاك" و "كنسية السيده" و "كنيسة ماريوحنا" فى الفسطاط و "كنيسة مارنقولا"
فى خط البندقانيين. وكان عندهم شوية أديرة. اليعاقبه أو الأقباط الأرتودوكس
(المونوفيزيتيين) كانوا أغلبية المسيحيين فى مصر فى العصر المملوكى ودول كانوا من
أصول مصريه، وكان ليهم بطريرك بينتخبوه عادة زي ماهما عايزين، وكات مهمته تنظيم
العلاقه بينهم وبين نفسهم و بينهم وبين الدولة المملوكيه. أغلبية الأقباط
الأرتودوكس كانوا عايشين فى الصعيد وغالبيتهم كانوا بيشتغلوا فى الزراعه، وكان
عندهم هناك حوالى 82 كنيسه وفى القاهره حوالى 19 كنيسه وفى الوجه البحرى برضه بتاع
19 كنيسه. وعدد أديرتهم كان حوالى 86 دير.

جوابات سلطان مصر بتكليف بطريرك اليعاقبه بيبين مدى احترام الدوله المملوكيه
للبطريرك: "و لما كانت الحضرة الساميه، الشيخ، الرئيس المبجل، المكرم، الفاضل،
الكافي، الثقه، عماد بني المعموديه... أطال الله بقاءه، و أدام على أهل طائفته
إرتقاءه...". و "الحضرة السامية، القديس، المبجل، الجليل، المكرم، الموقر، الكبير،
الديان، الرئيس، الروحانى، الفاضل، الكافى، المؤتمن، عماد بنى المعموديه، كنز الأمة
المسيحية.. اطال الله تعالى بهجته، و أعلى على أهل طائفته درجته، قد حاز من فضائل
ملته أسماها..." .

المصريين المسيحيين كانوا جزء مايتجزأش من المجتمع المصرى أيام المماليك، وكانوا
بصفه عامه مندمجين فى الحياه المصريه ومفيش حاجه كانت بتميزهم عن المصريين المسلمين
إلا الديانه.السلاطين المماليك كانوا بيعتبروهم جزء من رعيتهم وكانوا بوجه العموم
بيحرصوا على إنهم يعاملوهم معامله فيها عدل . لكن وقت الأزمات كانوا ساعات بيضطرو
يرضخو للمتطرفين الدينيين. وكان الاقباط بيشاركوا فى إحتفالات مواكب وإستقبالات
السلطان وهم شايلين الأناجيل وماسكين شموع . كان فيه مسيحيين كتير بيشتغلوا فى
أجهزة الدوله وفى الدواوين وكانوا بيمارسوا نفس مهن المصريين المسلمين و الإتنين
كان ليهم حق تملك الأراضى والعقارات زيهم زى بعض. وكان فيه مسيحيين أغنيا جداً
وعندهم جوارى. وأوراق الوثايق اليهوديه اللى إسمها "الجنيزا" بتبين إنها إتكتبت
بإيدين مصريين مسلمين و مسيحيين . وبيحكى المقريزى إنه فى سنة 1314 إستلف المسيحيين
قناديل و موبيليا من جامع عمرو بن العاص عشان يستعملوها فى إجتماع فى الكنيسة
المعلقة فى مصر القديمه . احتفالات المسيحيين كانت مصر كلها بتحتفل بيها و كان
المسلمين بيشاركو فى الاحتفال بالأعياد المسيحيه.

الحروب الصليبيه ضد المسلمين واللى ربطها الأوروبيين بالمسيحيه كان لها طبعاً ساعات
أثار وحشه على حالة الوئام بين المصريين المسلمين والمصريين المسيحيين ، زائد ظهور
حالات تطرف دينى فى مصر من وقت للتانى. ولكن بوجه عام الحروب الصليبيه ما قدرتش تضم
المسيحيين المصريين لصفها ضد المسلمين و مفيش حالات حصل فيها ان مسيحيين مصريين
انضمو للصليبيين اللى كانو كاتوليك و بيعادو المذاهب المسيحيه التانيه. المسلمين
سموا الصليبيين فرنج وشكوكهم فى معظم الأحيان كات موجهه للمسيحيين الملكانيين .
اللى كانوا فى الغالب من أصول مش مصريه. أغلب المشاكل والمشاحنات بين الطرفين كات
حالات فرديه محدوده إتسبب فيها متطرفين محليين أو ناس مش مصريين ما عجبتهومش حالة
الوئام الموجوده فى مصر وتساوى كل الشعب المصرى فى الحقوق والواجبات . لكن فى عصر
السلطان الناصر محمد، مع إنه كان عصر منفتح، قامت هوجه كبيره فى فبراير سنة 1314
بين شوية مسلمين وشوية مسيحيين ملكانيين بعد ما إتحرقت كنايس وجوامع ومبانى وإتطور
الموضوع بشكل مرعب لدرجة إن القاهره كلها كات حاتتحرق وتضيع فيها. لكن الناصر محمد
و البطريرك قدروا يتحكموا فى الموقف وإتقبض على ناس من الطرفين . المؤرخ القبطى
منسى يوحنا فى كتابه "تاريخ الكنيسة القبطية" كتب عن مشاكل حصلت فى عصر الدوله
المملوكيه ، لكن المشاكل دى كانت محدوده جداً و حوادث قليله بينها و بين بعضها سنين
مش ورا بعض و ماكانتش منظمه و عادة الدوله كانت بتعاقب المسئولين عنها بغض النظر عن
كونهم مسلمين أو مسيحيين.

العصر المملوكى فى مصر ما كانش عصر حروب و معارك بس، لكن كان عصر تحضر و علم و
ثقافه راقيه و اداره متقدمه، و ده كان سبب تفوق المماليك العسكرى و قدرتهم على صد
الإعتداءات الخارجيه. لكن فى نهاية العصر المملوكى ضعفت دولتهم بسبب صغر سن
السلاطين و الصراعات بين الأمرا. الدوله المملوكيه إنتهت سنة 1517 بعد ماخش
المستعمرين الأتراك العثمانليه مصر و بقت مصر بلد مش مستقله و ولايه عثمانليه، و
دخلت فى عصر ضبابى إختفت فيه مظاهر التقدم الثقافى اللى ساد فى العصر المملوكى.
المماليك اللى عاشوا فى وقت الحمله الفرنسيه (1798-1801) و محمد على باشا
(1769-1849) ما كانوش مماليك 1250 - 1517، لكن مماليك و خيالات ضل الدوله
العثمانليه مش الدوله المملوكيه، مماليك بعد 1517 و عهد محمد على باشا كانو مماليك
العصر العثمانلى، و التمييز مهم جداً لإن خلط العصرين ساعات اتقصد و ساعات كان بسبب
قلة المعرفه.

المؤرخ ابن إياس ما بالغش لما نعى و فاة الدوله المملوكيه المصريه سنة 1517 بقصيده
طويله كتبها شاعر ، جه فى مطلعها :

المماليك حكموا مصر مده طويله من 1250 لغاية 1517، و قدروا إنهم يحافظوا عليها من
الأخطار اللى كات محاوطاها من الشرق (المغول) و من الغرب (الصليبيين)، و من الأخطار
الداخليه من العربان اللى حاولوا فرض ثقافتهم على المصريين بالعنف و التأليب، و
فضلت مصر فى عصرهم دوله مستقله قويه و متقدمه.

سلاطين مماليك كتار إشتهروا وحطوا بصماتهم على التاريخ. فى عصر المماليك إتطورت
الفنون والثقافه وفن البنا و اذدهرت الحركه الصوفيه و الحركة التأريخيه اللى ما
كانلهاش مثيل و عمرها ما اتكررت فى مصر (شوف: مؤرخين مصر فى العصور الوسطى).
المماليك بنوا و شيدوا فى مصر اللى ما اتبناش فى تاريخها من أيام الفراعنه. فى سنة
1282 افتتح السلطان قلاوون فى القاهره المستشفى الضخمه اللى كانت بتتسمى
البيمارستان المنصورى، البيمارستان ده كان مفخره من مفاخر العصر المملوكى فى مصر.
ابنه الناصر محمد، اللى مصر فى عصره بقت دوله كبرى، كل بلاد العالم وقتها كات
بتجاملها وعايزه تصاحبها، هو أكتر سلطان بنى وعمر فى مصر. والنهارده القاهره
القديمه مليانه أثار جميله وقيمه من العصر المملوكى منها التحفه المعماريه اللى
اسمها جامع السلطان حسن. شخصية العماره المملوكية بتعتبر أدق تعبير عن الروح
المصريه . و لسه فيه عادات وتقاليد وحتى ألفاظ وكلمات و امثال شعبيه ورثها المصريين
المعاصرين عن أجدادهم اللى عاشوا فى عصر الدوله المملوكيه. من مصر المملوكيه خرجت
ملحمة الظاهر بيبرس و حواديت من الف ليله و ليله. امريكا عملت السيف المملوكي رمز
لمشاة البحريه الأمريكيه.

اتعرض عصر الدوله المملوكيه فى مصر لعمليات تزييف و تشويه فى تاريخ مصر الحديثه. فى
عصر أسرة محمد على اتشوه تاريخ الدوله المملوكيه بسبب ارتباطها بإسم المماليك
المصرليه اللى غدر بيهم محمد على فى مدبحة القلعه واستمر النظام الملكى فى مصر
يعادى تاريخ الدوله المملوكيه بسبب عملة جدهم الأكبر و ارتباط النظام بتركيا ، فى
العصر ده حول المستعمرين الانجليز جامع الظاهر بيبرس فى القاهره لإصطبل حصنه عشان
يقضوا على النخوه المصريه والمشاعر الوطنيه اللى بتعادى الإستعمار فى مصر. بعد 1952
استمرت عمليات التزييف و التشويه لأسباب سياسيه و لإخفاء انجازات مصر فى العصور
الوسطى و قبل 1952 و تدخيل مصر والمصريين فى فكرة القوميه العربيه اللى كان بيتروج
ليها واللى كان من متطلباتها محو اسم مصر وتبديله بالعربية المتحدة و التعتيم على
تاريخها الخاص وتأجيره لغيرها. المزيفين حاولو دايماً يربطو مابين عصر الاتراك
العثمانليه اللى كان عصر استعمار وجزيه واستبداد دينى بعصر الدوله المملوكيه اللى
كان عصر استقلال و نهضه و توليرانسيه دينيه واظهارهم على انهم كانو حاجه واحده. ومن
ناحيه تانيه ربطو مابين عصر مماليك العصر العثمانلى اللى كانو مجرد خيالات ضل فى
ايدين العثمانيين و عصر الدوله المملوكيه اللى حكم سلاطينها مابين 1250 لسنة 1517.

بيقول الباحث التاريخى نور الدين خليل فى فصل من كتاب من كتبه عنوانه " ماذا نعرف
عن المماليك ؟" : " فى أيامنا هذه تجد كثيرين يأنفون ذكرهم ويزدرونهم ويتباكون على
مصر أيام حكم المماليك " وبعد ماإدى أمثله عن جهل الناس بتاريخ مصر المملوكى ضاف :
" هذه مجرد امثلة عما لحق بالمماليك من ظلم الجهالة والجهال ".



https://arz.wikipedia.org/wiki/%D8%A7%D8%B2%D9%84%D9%8A%D8%A7_%D8%A7%D9%86%D8%AA%D9%8A%D8%B3%D8%AA%D9%8A%D8%A7

ازليا انتيستيا (Azlea Antistia) ممثلة بورنوجرافية امريكية اتولدت يوم 18 اكتوبر
1976 فى مدينة لوس انجليس بولاية كاليفورنيا الامريكية .

ازليا انتيستيا عاشت فترة كبيرة فى ولاية نيويورك ، قبل ماترجع لولاية كاليفورنيا
مرة تانية وتشتغل كموديل لشركة ?Guess لصناعة الملابس .

فى شهر ابريل 1998 دخلت ازليا انتيستيا فى مجال البورنوجرافى ، والغريب فى الموضوع
أنها ماكانتش بتدور على فلوس او شهرة من المجال ده لأن كان هدفها لذتها الشخصية وبس
، وكانت بتستمتع قوى بممارسة الجنس الشرجى . ومثلت أكتر من 80 فيلم أهمهم Wicked
Covergirls و Ripe Vol. 1 و Rainwoman 13 و Pornogothic و The Naked Truth و Fresh
Hot Babes 13 : Summer Babe Search و Titman و Ritual و !Stop! My Ass Is on Fire و
On the Street و The Seven Deadly Sins و Freshman Fantasies 17 و Trial by
Copulation و Between the Cheeks و Watcher 9 و Perfect Asses و Secret Party و
Busty Pom Pom Girls و Best of Fresh Hot Babes و Betting on Flesh و Cockroads و I
Love Lesbians 12 و Strapped و Prettiest Tits I Ever Came Across و Tit Happens و
More Bang for the Buckxxx



https://arz.wikipedia.org/wiki/%D8%A7%D8%B1%D9%83%D8%A7%D8%AF%D9%8A%D8%A7_%D9%84%D9%8A%D9%83

اركاديا ليك (Arcadia Lake) (3 سبتمبر 1957 - 13 سبتمبر 1990) ممثلة بورنوجرافية
امريكية ، واسمها الحقيقى ميشيل كارپنتر (Michelle Carpenter) .

اتولدت اركاديا ليك يوم 3 سبتمبر 1957 فى مدينة لوس انجليس بولاية كاليفورنيا
الامريكية ، وماكملتش تعليمها وكانت مدمنة مخدرات .

فى اواخر السبعينات اتعرفت اركاديا ليك على الممثل والمخرج البورنوجرافى ايريك
ادواردز (Eric Edwards) اللى كان بيحبها قوى وكان بيقول عنها أنها أول واحدة يحبها
بجد ، ده غير أنه وقف جنبها فى العلاج من الإدمان لما دخلها مصحة نفسية اخدت فيها
برنامج مكثف لتنضيف جسمها من السموم .

بعدما شفيت اركاديا ليك من الإدمان بقت هى كمان معجبة ومفتونة بايريك ادواردز (Eric
Edwards) ، وعلشان كده لما عرض عليها انها تدخل فى مجال البورنوجرافى بعدما اعجب
بجمالها وأنوثتها وافقت على طول نتيجة ثقتها الكاملة فيه . ومثلت اكتر من 20 فيلم
بورنوجرافى كان اشهرهم فيلم Debbie Does Dallas سنة 1978 .

فى سنة 1980 اركاديا ليك اتجوزت ايريك ادواردز (Eric Edwards) ، لكن جوازهم ما
استمرش لمدة اكتر من سنة لأنهم اتطلقوا سنة 1981 . إلا أن طلاقهم ماكنش له تأثير
على الصداقة وعلاقة العمل اللى فضلت موجودة بينهم .

فى يوم 13 سبتمبر 1990 ماتت اركاديا ليك فى بيتها بمدينة لوس انجليس بولاية
كاليفورنيا نتيجة ازمة قلبية .



https://arz.wikipedia.org/wiki/%D9%87%D8%B1%D9%85_%D9%85%D8%A7%D8%B3%D9%84%D9%88_%D9%84%D9%84%D8%A7%D8%AD%D8%AA%D9%8A%D8%A7%D8%AC%D8%A7%D8%AA_%D8%A7%D9%84%D8%A7%D9%86%D8%B3%D8%A7%D9%86%D9%8A%D9%87

هرم ماسلو للاحتياجات الانسانية (انجليزى:‏ Maslow's hierarchy of needs) هيا نظريه
سيكولوجيه عملها ابراهام ماسلو و انتشرت لاول مرة فى سنة 1943 بعنوان "نظرية تحفيز
الانسان" او "نظرية الدوافع الانسانية" "A Theory of Human Motivation" و بعدين طور
نظريته اكتر و خلصها و نشر نظريته كامله فى سنة 1954 فى كتاب بعنوان "التحفيز و
الشخصيه" او "الدوافع والشخصية" Motivation and Personality ماسلو شاف ان الانسان
بيتصرف بسبب وجود قوة جواه بتدفعه انه يتصرف التصرفات اللى بيتصرفها، وان القوة دي
اللى بتدفع او بتزق الانسان وتخليه يتصرف ناتجة عن ميله الدائم انه يوفي ويشبع
احتياجاته عشان يحس بالراحة، ويبعد نفسه عن الوجع الجسمي والنفسي اللى بييجي من
الحرمان

الاحتياجات دى طالعه من حاجة الانسان انه ينتمى و يحس انه مقبول وسط الناس, وانه
يكون منضم لمجموعة اجتماعيه, كبيره زى النوادى و النقابات والأحزاب السياسية،،، او
الصغيره زى العيله و الاصحاب و شريك حياته. فى حالة نقص الاحتياجات دى الانسان ممكن
يبقى انطوائى و يبقى متوتر و قلقان على طول و يجيله اكتئاب و ميعرفش يفكر او يعيش
بشكل طبيعى.



https://arz.wikipedia.org/wiki/%D8%A8%D8%B1%D9%8A%D8%A7_%D8%B1%D8%A7%D9%89

بريا راى (Priya Rai) ممثلة بورنوجرافية هندية اتولدت يوم 25 ديسمبر 1977 فى
نيودلهى عاصمة الهند ، سافرت وهى عندها سنتين مع اهلها لمدينة مينيابوليس بولاية
مينيسوتا الامريكية وهناك خدت الجنسية الامريكية .

لما وصلت بريا راى لسن 18 سنة سابت دراستها فى جامعة ولاية اريزونا ، واشتغلت فى
الاول عارضة أزياء وموديل لعرض المايوهات و موديل عريان وكمان اشتغلت رقاصة
استربتيز لمدة 12 سنة فى كباريهات مدينة فينيكس بولاية اريزونا .

فى سنة 2007 بريا راى عملت عملية تكبير لبزازها ، وفى نفس السنة دخلت فى مجال
البورنوجرافى بعدما مضت عقود تمثيل الافلام البورنوجرافية لحساب شركة Digital
Playground و شركة Elegant Angel . بعد كده مضت عقود تانية مع شركات Brazzers و
Reality Kings و Naughty America ، وكانت مثيرة قوى حتى أنها كسبت جايزة أسخن وأفضل
جاذبية جنسية فى مجال البورنوجرافى سنة 2008 .

بريا راى مثلت أكتر من 40 فيلم بورنوجرافى أهمهم Busty Housewives و Real Wife
Stories 2 و Cheerleaders و MILF Invaders 5 و MILF Stravaganza 3 و Mommy Got
Boobs 2 و Big Tits at School Vol. 9 و Fishnets 10 و Cheating Wives Tales 8 و
Cheating Wives Tales 10

بريا راى كسبت جايزة AVN Award 2009 كأحسن مشهد ليزبيان جماعى عن فيلم Cheerleaders
مع الممثلات البورنوجرافيات جيسى جين (Jesse Jane) و شاى جوردان (Shay Jordan) و
ستويا (Stoya) و ادريانا لين (Adrianna Lynn) و بريانا لاف (Brianna Love) و ليكسى
تايلر (Lexxi Tyler) و ممفيس مونرو (Memphis Monroe) و صوفيا سانتى (Sophia Santi)



https://arz.wikipedia.org/wiki/%D9%86%D9%85%D8%B1

النمر (نطق: /nemr/ ;‏انجليزى: tiger; الاسم العلمى: Panthera tigris)‏ حيوان ثديى
آكل لحوم ضخم من فصيلة السنوريات و هو اكبر عضو فى عيلة القطط.

النمر حيوان مفترس و هو أكبر قط من بين الاربع قطط الكبيره (النمر - الاسد- الفهد -
التشيتا).

النمور بتظهر على كتير من الاعلام، وكتعويزه للفرق الرياضيه وتعتبر النمور الحيوان
الوطنى لكتير من البلاد الاسيويه زى الهند . جميع انواع النمور اللى على قيد الحياة
محطوطه تحت الحمايه الرسمية للبلاد.

موطن النمر شرق اسيا و جنوبها و بتعتبر شبه القاره الهنديه موطن أكتر من 80% من
النمور البريه فى العالم. زمان كانت النمور بتعيش فى حتت كتيره فى اسيا، من القوقاز
و بحر قزوين لحد سيبيريا و اندونيسيا. خلال القرن التسعتاشر اختفت النمور تماما من
غرب اسيا كلها و بقت بتعيش فى مناطق معزوله. اختفت النمور من جاوه خلال النص التانى
من القرن التسعتاشر.

اقدم بقايا للنمور تم اكتشافها فى الصين وجاوه. الانواع دى كانت عايشه من حوالى 2
مليون سنه فى بداية العصر الجليدى وكانت اصغر من النمور. احافير النمور الحقيقيه
تنبع من جاوه من حوالى ما بين 1,6 و 1,8 مليون سنه.

سلالة نمر البنجال او النمر الملكى البنجالى بتعيش فى اجزاء من الهند و بنجلاديش و
نيبال، بوتان، وبورما.

سلالة النمر الهندى-الصينى بتعيش فى اجزاء من كامبوديا والصين، لاوس، بورما،
تايلاند وفيتنام.

سلالة النمر السومطرى بتعيش فى جزيرة سومطره وتعتبر سلالة النمر السومطرى اصغر
السلالات الحيّه.

النمر السيبيرى معروف برضه باسم النمر الامورى او نمر شمال الصين او نمر منشوريا
وهوا اكبر انواع السنوريات، بيتمركز فى روسيا سيبريا. فروه بيخليه يقدر يعيش فى
التلج. وتعداد نمور سیبریا دلوقتى وصل ل 500 وهیه من الحیوانات المتهدده بل انقراض.

التهجين (انجليزى: hybridization)‏ بين القطط الكبيره، بما فيها النمر، حصل اول مره
فى القرن التسعتاشر علشان جناين الحيوان تعرضها علشان تحقيق مكاسب ماليه. التهجين
لسه بيحصل وخصوصا فى جناين الحيوان فى الصين.

الاسود ممكن تتوالد مع نمور فى أغلب الاحيان نمور من فروع النمر السيبيرى الامورى
والبنجالى والناتج الهجين اللايجر او التايجون.

اللايجر تهجين بين الاسد الدكر والنمره النتايه اللايجر بتنمو اكبر بكتير من اى من
الوالدين. التايجون تهجين بين النمر الذكر والاسد النتايه.



https://arz.wikipedia.org/wiki/%D8%A7%D9%88%D8%B1%D9%88%D8%A8%D8%A7

اوروپا (يونانى: Ευρώπη; انجليزى: Europe)‏ هى واحدة من السبع قارات اللى موجودين
فى الكورة الارضية و مساحتها حوالي 10 مليون كيلومتر مربع و بكدا ب يتكون تاني اصغر
قارة فى العالم بعد اوستراليا. اوروبا هى تالت قارة فى العالم من حيث عدد السكان
بعد اسيا و افريقيا و عايش فيها دلوقتي 731,000,000 انسان. القارة بيحدها من الشمال
المحيط القطبي ومن الغرب المحيط الاطلنطي و ب يفصلها عن قارة افريقيا البحر
المتوسط. اما من ناحية الشرق فبيفصلها عن قارة اسيا جبال الاورال و بحر قزوين و
البحر الاسود و جبال القوقاز. اوروبا فيها عدد كبير من الدول المستقلة ( 50 دولة
)اكبر دولة فيهم هى روسيا و ازغر واحدة فيهم هى الفاتيكان. اوروبا هى اصل الحضارة
الغربية و من زمان وهي فيها مراكز حضارية عظيمة زي الحضارة اليونانية و الرومانية و
من اول القرن الست-ت-اشر بدات قوتها و نفوذها يتوسع لحد ماسيطرت الدول الاوروبية
على معظم دول افريقيا و امريكا الشمالية و الجنوبية و اسيا و استراليا. اوروبا دخلت
حربين عالميتين ورا بعض و اللى قصقصو نفوذها و دمرو اقتصادها و خلوها تفقد معظم
مستعمراتها. دلوقتي اغلب دول القارة بيجمعهم اتحاد سياسي-اقتصادي هو الاتحاد
الاوروبي. من أكبر المدن اللى فى أوروبا باريس ولندن و روما و بوخارست و برلين و
استانبول و موسكو ومدريد و اتينا.

أوروبا قارة غنية باللغات الكتيرة وكلها تقريبا بتتبع عيلة اللغات الهندوأوروبية و
أغلب اللغات دي ممكن تتقسم فى تلات مجموعات رئيسية: اللغات الرومانسية اللى جاية من
اللاتينبي ، اللغات الجيرمانية واللي جاية من جنوب أسكندنافيا و اخيرا اللغات
السلافية فى شرق أوروبا وكمان فى لغات زي المالطي اللى بيعتبر لهجة جاية من العربي
و التركي و الباسكي اللى بره العيلة او المجموعات دي.

و هى لغة معزوله و ملهاش قرايب من نفس العيله فى اوروبا و بيتكلمها دلوئتى سكان
اقليم الباسك فى شمال اسبانيا.

اللغات السامية ليها تمثيل واحد بس :المالطي و اللى بيتفرع من العربي و بيكتب بحروف
لاتيني.



https://arz.wikipedia.org/wiki/%D8%B5%D9%84%D8%A7%D8%AD_%D8%A7%D9%84%D8%AF%D9%8A%D9%86

الملك الناصر صلاح الدين يوسف إبن أيوب إبن شادى إبن مروان ( إتولد سنة 1137 فى
تكريت، العراق - إتوفى 4 مارس سنة 1193 فى دمشق ) ، قضى على الفاطميين و مذهبهم
الشيعى فى مصر و اسس الدوله الأيوبيه فى مصر و بقى سلطان مصر و الشام.

قائد كردي مسلم كبير من العصور الوسطى نال احترام الشرق و الغرب ، من اصل كردى ،
ومحارب فذ، حارب الصليبيين و انتصر عليهم فى معركه ضخمه اتعرفت بإسم معركة حطين و
قدر يرجع القدس للمسلمين بعد ما فضلت 90 سنة فى إيد الصليبيين، بعد ما وحد مصر
والشام عشان يحاصر الصليبيين ويعمل جيش قوي يمنع بيه غارات الفرنج على مصر والشام
والمنطقه العربيه.

عاش صلاح الدين عشر سنين فى دمشق فى بلاط نور الدين محمود و اشترك مع عمه اسد الدين
شيركوه فى حملات بعتها نور الدين محمود على مصر فى عهد الخليفه العاضد الفاطمى الل
صلاح الدينى بقى وزيره بعد وفاة عمه . بعد صلاح الدين ما قوى مركزه فى مصر شال اسم
الخليفه العاضد من خطبة الجمعه و قضى على الخلافه الفاطميه و المذهب الشيعى فى مصر
سنة 1171 و اعلن استقلاله بعد وفاة نور الدين محمود سنة 1174 و نصب نفسه سلطان عل
مصر و ضم دمشق و حمص و حماه و حلب.

حارب الصليبيين و غلبهم فى معركة حطين سنة 1187 و استولى على بيت المقدس ، شن
الصليبيين بعد معركة حطين الحمله الصليبيه التالته و استولو على عكا وانهزم صلاح
الدين فى معركة ارسوف (1191) و فى يافا و انتهت الحمله بعد ما عمل صلح الرمله مع
ريتشارد الاول قلب الاسد ملك انجلترا و اللى بيه اتسمح للمسيحيين اللاتين بزيارة
القدس للحج.



https://arz.wikipedia.org/wiki/%D8%A8%D9%84%D8%A7%D8%AF_%D8%A7%D9%84%D9%86%D9%88%D8%A8%D9%87

بلاد النوبه او اثيوبيا السفلى بتمتد من شلال اسوان لحد مدينة مروى قرب الشلال
الرابع. بلاد النوبه بتنقسم لقسمين : النوبه السفلى و النوبه العليا.

النوبه السفلى و هى الشماليه موقعها بين شلال اسوان و شلال وادى حلفا و بتتسمى بلاد
الكنوز نسبه لقبيلة بنى الكنز. النوبه العليا و هى الجنوبيه فهى بين شلال وادى حلفا
و الشلال الرابع و المنطقه دى بتشمل مديرية وادى حلفا و مديرية دُنقله ( دُنقلا و
اتسمت كمان دُمقله ) التابعين للسودان. بلاد اثيوبيا العليا بتمتد من الشلال الرابع
لغاية اقاصى بلاد الحبشه و بتشمل باقى مديريات السودان و بلاد الحبشه.

سكانها ليهم لغه خاصه لكن بيتكلمو كمان مصرى و سودانى. لهجات اللغه النوبيه بيمتد
استعمالها من مصر لغاية الدبه فى السودان لكن ماعادتش لغه مكتوبه. صلة مصر بالنوبه
بدئت من العصور القديمه. بنا فيها الفراعنه مدن و حصون و معابد لتأمين طرق التجاره
للسودان و الطرق اللى بتوصل للمناجم فى الصحرا.

فى القرن التامن قبل الميلاد قامت فيها المملكه الكوشيه حوالين " نبتا " و غزت مصر
حوالى سنة 720 قبل الميلاد و اسست الاسره الفرعونيه 25. اتراجع النوبيين للجنوب و
عملو مدينة مروى عاصمه لمملكتهم فى سنة 300 قبل الميلاد ، و انتهت دولتهم على ايد
مملكة اكسوم المسيحيه. ظهرت فى المنطقه كذا مملكه مسيحيه كان اهمها مملكة دنقله و
بعد ظهور الاسلام انتشر فيها لكن النوبه ما اتأسلمتش الا فى القرن الاربعتاشر.

تاريخ الممالك المسيحيه فى بلاد النوبه فيها غموض بسبب قلة المصادر التاريخيه و
المبالغات و القصص الخياليه. المؤرخ المونوفيزيتى يوحنا الأفسسى بيعتبر من أهم اللى
كتبوا عن النوبه وقت تحولها للمسيحيه لكن غلب على كتابته التحمس لمذهبه اليعقوبى فى
جو المنافسه اللى كان سايد بين انصار المذهب اليعقوبى و المذهب الملكانى لكن فيه
مؤرخ تانى عاصره اسمه يوحنا البكلرى ذكر ان اهل مملكة معره اعتنقوا المسيحيه سنة
569. المؤرخ ساويرس ابن المقفع ذكر شوية معلومات فى كتابه " تاريخ البطاركه " عن
علاقة الكنيسه المصريه بالنوبه و علاقة ملوك النوبه بحكام مصر.

مؤرخين مصر فى العصر المملوكى ذكروا معلومات مهمه عن النوبه و تابعوا تاريخها لغاية
انهيار مملكة مقره. غير كده ، الرحاله الاوروبيين و منهم جون لويس بوركهارت ( 1784
- 1817 )كانوا هما كمان مصدر مهم للمعلومات عن بلاد النوبه و كتاباتهم بدئت من
بداية القرن التمنتاشر و كتبو اوصاف و حطو رسومات مهمه فى كتبهم. فى العصر الحديث
عمل الاثريين و منظمة اليونيسكو عمليات مسح و كشف عن الاثار النوبيه. . وسميت بلاد
النوبة بهذا الاسم لأن في عهد الفراعنة كانت هذه المنطقة تحتوي على العديد من مناجم
الذهب في منطقة وادي العلاقى ومنها اشتق اسم نوبي وهو اسم يطلق على سكان المنطقة

النوبيين احترفو الزراعه النهريه بعد ماستقرو على ضفاف النيل ، لكن كانو متصلين
بسكان المناطق الصحراويه فى الشرق و الغرب و اتلاقت كتابات بالنوبى القديم فى تلال
ابو نجله شمال كردفان. لكن مش معروف بالظبط النوبيين جم منين لكن التشابه اللغوى
بين لغات فى جبال النوبه ( جبل ميدوب ) فى اقصى الغرب و لغة النوبيين على ضفاف
النيل ممكن يبينو انهم جم من الغرب و الجنوب الغربى. "هيزانا Aezanes " الملك
الاكسومى كتب سنة 350 عن اللى سماهم " النوبه " فى مروى و ممكن تكون دى اشاره
للنوبيين ، و قل كده الامبراطور الرومانى دقلديانوس لم فى سنة 297 من صحرة مصر
الغربيه ناس كانو معروفين باسم " نوبات " لحماية الحدود الجنوبيه لامبراطوريته عند
اسوان ضد غارات " البليميين " اللى فى الأرجح كانو " البجه " اللى سكنو جبال البحر
الاحمر.

على انقاض ممكلة " مروى " قامت 3 ممالك نوبيه اتذكرت تاريخياً لأول مره عن طريق
المؤرخ الشامى يوحنا الأفسسى ضمن كلامه عن الحركه التبشيريه المسيحيه فى القرن
الساتت. فى الشمال قامت مملكة " نوبات Nobatae " و كان موقعها من الشلال الاول
للشلال التالت و عاصمتها كنت " فرس ". فى جنوبها قامت مملكة " مقره " و كانت بتمتد
لغاية مكان اسمه العربى " ايواب " و بيعتقد انه قرب " كبشويه " و عاصمتها كانت "
دنقلا ". المملكه التالته كانت مملكة " علوه " و دى كانت قرب الخرطوم و عاصمتها
كانت " سوبا ".

الروايات التاريخيه بتجمع على ان المسيحيه دخلت بلاد النوبه عن طريق مصر و انها
دخلتها بدرى قبل البعثات التبشيريه الرسميه فى نص القرن الساتت ، و بيتقال انها
دخلت على ايدين مبشرين مصريين فى القرن الاول و القرن التانى الميلادى. المسيحيين
المصريين لجأو للنوبه تحت ضغوط الإضطهادات يه من عصر قلديانوس ، و الخلاف المذهبى
اللى حصل بعد ما اعتنق البيزنطيين المسيحيه سبب اضطهادات جديده للمسيحيين المصريين
اللى هربت منهم اعداد لجنوب مصر و الواحه الخارجه و دى مناطق كانت بتتعرض لهجمات
النوبيين. فى القرن الرابع او الخامس هاجم النوبيين الأديره المصريه ، غير كده كانت
فيه كمان علاقات تجاريه بين الأقباط الهربانين و النوبيين ، و بكده عن طريق الهجمات
و العلاقات التجاريه اتعرف النوبيين على المسيحيه. بيعتقد ان " سلكو Silko " كان
اول ملك مسيحى فى بلاد النوبه السفلى.

المسيحيه بقت الدين الرسمى للسودان الشمالى سنة 580 لكن مش معروف بالظبط الممالك
النوبيه كانت على المذهب اليعقوبى المصرى و لا الملكانى البيزنطى لكن فيه شواهد
تاريخيه و لغويه و فنيه بتوضح ان المذهب المونوفيزيقى هو اللى كان سايد لكن فيه
شواهد تانيه مدونه بتبين ان ممالك النوبه و علوه كانو على المذهب اليعقوبى و مملكة
مقره و النوبيين الرحل بتوع قرامنتس Garamantes كانو على المذهب الملكانى. النوبه
فيها مخلفات مسيحيه لكنايس متبعتره مابين الحود المصريه لجبل سقدى قرب سنار فى
الجنوب و كلها اطلال كنايس صغيره على طراز الباسليكا البيزنطى. الزخارف كانت مقصوره
على الرسوم و النقوش الدينيه و فى الأغلب الحيطان الجوانيه كان مرسوم عليها رسومات
دينيه ، و اتعثر فى كنيسة فرس على رسومات جميله بتتسم بالطابع البيزنطى.

بعد غزو العرب لمصر سنة 640 دخلت قبايل عربيه مصر بتشجيع من الحكام العرب و منها
قبايل راحت على النوبه. العرب حاولو غزو النوبه فى عهد عمرو بن العاص لكن فشلو. اول
هجوم شنه العرب على النوبه كان سنة 640 لكن الهجمات دى كانت غارات سلب و نهب مش
للغزو و الاحتلال ، لكن واليهم على مصر عبد الله بن أبى سرح نجح سنة 651-652 فى
الوصول لعاصمة النوبه لكن العرب ماحتلوش المنطقه بسبب قلة قيمتها الاقتصاديه
النسبيه و بسبب المقاومه النوبيه اللى استماتت فى الدفاع عن النوبه ، على عكس
المصريين اللى فيه منهم ساعدو العرب ضد البيزنطيين بسب كرههم ليهم. بيقول المقريزى
ان العرب وصلو لحد دنقلا و ضربو كنيستها الرئيسيه بالمنجنيق و دمروها و طلب الملك
قليدروث Kalidruth وقف القتال فاتعملت اتفاقيه على اساس انه يدى العرب كل سنه 365
من الرقيق فى مقابل انهم يدوه حبوب و غلال و غيرها من مصر. المعاهده دى اتعرفت باسم
" بقط ". فضل العرب يحكمو مصر لغاية ماخلصت منهم عن طريق احمد بن طولون مؤسس الدوله
الطولونيه المستقله سنة 877 و من يوميها ماحكمش العرب مصر تانى غير فتره قصيره بعد
ماهاجمو مدينة القطائع عاصمة الدوله الطولونيه بقيادة محمد بن سليمان قائد الخليفه
العباسى المكتفى بالله و عملو فظايع تشيب منها الولدان و خربوها و دمروها.

فى نص القرن العاشر اتوترت العلاقات مابين مصر و النوبه و غزا النوبيين مصر سنة 962
فى عصر الدوله الإخشيديه بعد ما استغلو الفوضى و الاضطرابات اللى كانت سايده فى مصر
وقتها و اتوغلو جوه مصر لحد مدينة أخميم و سيطرو على الصعيد لغاية شمال ادفو و فضلو
محتلين الصعيد لفتره بعد بداية الحكم الفاطمى سنة 969 لكن العلاقات كانت مستقره و
كويسه و كان ملك النوبه بيعتبر المدافع عن بطريرك اسكندريه و حاميه. فى الفتره دى
من اخر القرن العاشر و القرن الحداشر وصلت دولة النوبه لأعلى درجات مجدها و قوتها
لكن بعد كده ابتدت مصر تستقر و تقوى و تضغط عليها.

فى سنة 1171 مع نهاية الحكم الفاطمى و هى فتره ممكن بالنسبه للنوبه تتسمى " العصر
المسيحى المتأخر " هجم النوبيين على اسوان و اتقدموا فى مصر العليا. فبعتلهم سلطان
مصر الجديد صلاح الدين الأيوبى جيش بقيادة اخوه شمس الدين توران شاه فغلبهم و
اجبرهم على التقهقر للجنوب لغاية قصر أبريم اللى هاجمها و وقعت فى ايده و حط فيها
حاميه تحت قومندية ابراهيم الكردى و حول كنيسة العدرا مريم لجامع و اسر اعداد كبيره
من النوبيين فهديت الاوضاع و فضلت هاديه لحوالى قرن. حملة صلاح الدين دى جايز كانت
رد على تأييد النوبيين للفاطميين. سياسة الأيوبيين بخصوص النوبه قطعت الاتصالات
مابين النوبه و شواطىء البحر المتوسط و بالتالى اتحرمت النوبه من التبادل الثقافى و
عمل علاقات مع كنايس سواحل البحر المتوسط.

فى عصر الدوله المملوكيه داود ملك دنقله اللى استولى على الحكم من الوريث الشرعى
ابن اخت ابوه الملك " شكنده Shekanda " ( او شكندا او مشكذ او مرقشنكز ) سنة 1272
انتهز فرصة انشغال سلطان مصر الظاهر بيبرس فى كيليكيا ( ارمينيا الصغرى ) فهجم على
اسوان و اسر اعداد من المصريين و شن غاره على مينا عيذاب على البحر الاحمر و اعتدى
على الناس هناك و بقى بيهدد مصالح مصر التجاريه. الملك المخلوع شكنده راح على مصر و
طلب من الظاهر بيبرس مساعدته ضد قريبه داود مغتصب عرشه فبعت بيبرس على النوبه حمله
كبيره بقوماندية الاميرين شمس الدين أقسنقر الفارقانى و عز الدين الأفرم فى سنة
1276 لترجيع شكنده للحكم و تسليمه كل الأراضى النوبيه اللى استردت من داود اللى هرب
على مملكة الأبواب فى علوه بعد ماهاجم عسكر مصر قلعة الدر و فضلت الحمله تتوغل فى
النوبه لغاية ما سيطرت على كل حاجه و رجعت الملك شكنده لعرشه. اتعمل اتفاق مع شكنده
انه لازم يطيع سلطان مصر و يبعتله هدايا و عبيد و جوارى وجمال و بقر و ان نص دخل
النوبه يكون للملك الظاهر و انه يصادر ثروات الملك داود و يبعتها لمصر و انه يدفع
كل سنه دينار على كل بالغ من رعاياه مقابل غله و حبوب من مصر. بعد شويه داود
المتمرد الهربان اسره ملك علوه و بعته مربوط على القاهره فإتسجن فى قلعة الجبل و
فضل مسجون لحد وفاته. بكده نجح الظاهر بيبرس فى السيطره على النوبه و بقت مصر
مسيطره على المنطقه مابين أقصى بلاد النوبه لغاية شط الفرات. موقف ملك علوه من داود
بيوضح ضعف العلاقات ما بين النوبه العليا و النوبه السفلى و لأى درجه وصل الصراع
مابين الطرفين و ان العوامل الداخليه هى كمان كانت من عوامل انهيار الممالك
النوبيه.

فى سنة 1288 فى عهد السلطان قلاوون فى مصر اتنصب " سمامون Semamun " ملك على بلاد
النوبه بمشاركة امير مصرى لكن بعد ست سنين انسحب الجيش المصرى من النوبه فإتمرد
سمامون و استحوذ على الحكم و اعتدى على سنجر المقدسى رسول السلطان قلاوون لملك
الأبواب فى علوه فإضطر الجيش المصرى يرجع تانى و هرب سمامون.

فى القرن الأربعتاشر اتدهورت الأحوال فى منطقة دنقله و انهزم اخر ملوك مملكة دنقله
" كودانبيس ‍Kudanbes " سنة 1323 و انتهت الدوله المسيحيه و بقت النوبه مفتوحه
بالكامل للأسلمه و انتشر فيها الاسلام بسرعه و بقت تحت سيطرة مصريه كامله. و فى
القرن الستاشر جنوب النوبه بقت تحت سيطرة مملكة سينار و شمال النوبه تحت سيطره مصر.
فى عهد محمد على باشا فى القرن التسعتاشر كل النوبه بقت تحت سيطرة مصر لغاية ما
الانجليز عملوا لعبة الحكم الثنائى للسودان ( اتفاقية السودان (1899) ) اللى فى
واقع الامر أخضعت السودان للإستعمار البريطانى و بقى حاكم عموم السودان البريطانى
هو الحاكم الفعلى للسودان.

بعد ثورة 23 يوليه 1952 انفصلت السودان عن مصر رسمياً و اتبنى السد العالى و اتكونت
بحيرة ناصر ورا السد فى مناطق النوبه فتم تهجير النوبيين المصريين لمناطق تانيه فى
شمال السد العالى. رغم ان نوبيين مصر ليهم عاداتهم و تقاليدهم و حتى لغه خاصه لكن
مندمجين فى الحياه المصريه و بيعيشوا فى كل نواحى مصر كمصريين عاديين و منهم كتاب و
فنانين و مغنيين مشاهير اثرو الحياه الفنيه المصريه بتراثهم العريق.



https://arz.wikipedia.org/wiki/%D8%A7%D9%8A%D9%81%D8%A7_%D8%A7%D9%86%D8%AC%D9%84%D9%8A%D9%86%D8%A7

ايفا انجلينا (Eva Angelina) ممثلة بورنوجرافية امريكية اتولدت يوم 14 مارس 1985 فى
مدينة هونتينجتون بيتش بولاية كاليفورنيا الامريكية ، وأسرتها من اصول كوبية وصينية
وإنجليزية وأيرلندية .

فى سنة 2003 دخلت ايفا انجلينا فى مجال البورنوجرافى بعدما ردت على الاعلان اللى
نشرته فى الجرايد شركة Shane's World لإنتاج الافلام البورنوجرافية جوه الأستديوهات
بخصوص ممثلات بورنوجرافيات جداد و صورت اول مشهد ليها فى المسلسل اللى أنتجته
الشركة .

ايفا انجلينا اشتغلت فى مجال البورنوجرافى بأكتر من اسم شهرة ، أولهم ايفا انجليكا
(Eva Angelica) وبعد كده انجلينا ديل مار (Angelina Del Mar) وبعده انجلينا
(Angelina) ، وكل الأسامى دى واضح فيها تأثرها بالملحمة الامريكية المشهورة
Evangeline اللى كتبها الشاعر الأمريكى الراحل هنرى وادسورث لونجفيللو (Henry
Wadsworth Longfellow) .

بالإضافة لشغلها فى مجال البورنوجرافى ظهرت ايفا انجلينا فى عروض تليفزيونية عائلية
زى 7th Heaven و Cousin Skeeter .

فى سنة 2007 ايفا انجلينا اتجوزت الممثل البورنوجرافى دانى ماونتين (Danny
Mountain) وخلفت منه بنتها سيلڤى (Sylvi) فى شهر ديسمبر 2008 . وفى سنة 2009 اتطلقت
منه وخدت بنتها تعيش معاها .



https://arz.wikipedia.org/wiki/%D9%81%D8%A7%D8%B1%D9%88%D9%82_%D8%A7%D9%84%D8%A7%D9%88%D9%84

الملك فاروق الاول ملك مصر و السودان ( القاهره ، 11 فبراير 1920 – روما ، 18 مارس
1965)، عاشر حكام مصر من اسرة محمد على و الملك قبل الاخير لمصر و السودان. بعد ما
ابوه الملك فؤاد الاول ماغير نظام وراثة عرش مصر فى 13 ابريل 1922 اتلقب فاروق
رسمياً بـ " حضرة صاحب السمو الملكى الامير فاروق " و " امير الصعيد ". و بعد ما
قعد على عرش مصر بقى لقبه الرسمى " حضرة صاحب الجلالة الملك فاروق الاول ، ملك مصر
و السودان و صاحب النوبة ودارفور و كوردوفان ".

الملك فاروق مسك الحكم فى 28 ابريل سنة 1936 بعد وفاة ابوه الملك فؤاد الاول و
اتنازل عن الحكم فى 26 يوليو سنة 1952 لابنه الملك احمد فؤاد التانى بعد انقلاب
الظباط الاحرار عليه.

اخته الاميره فوزيه كانت امبراطورة ايران من سنة 1941 لسنة 1945 فى فترة جوازها من
محمد رضا بهلوى شاه ايران.

اتولد فى 11 فبراير سنة 1920 و بقى ولى العهد و هو لسه صغير فلقبه ابوه بـ " امير
الصعيد ". لما اتوفى ابوه فؤد الاول فى 28 ابريل 1936 كان فاروق عنده ستاشر سنه و
بالتالى قاصر ، فإتشكل مجلس وصايه استمر لغاية الشيخ محمد مصطفى المراغى ماطلع فتوى
بحساب عمره بالتاريخ الهجرى و اتوج ملك فى 29 يوليه سنة 1937.

الملك فاروق اتجوز مرتين، المرة الاولانية و هو عندة 18 سنة اتجوز من واحدة من بنات
الباشاوات اسمها صافيناز ذوالفقار اللى بعد الجواز غيرت اسمها ل الملكه فريده و
جابو تلت بنات: الاميره فريال و الاميره فوزيه و الاميرة فاديه. فاروق كان تحت ضغط
كبير لانه ماخلفش ولى للعهد و كمان بسبب المشاكل اللى بينه و بين مراته فريده
فطلقها سنة 1948. الطلاق دا زعل مصريين كتير اللى بيقدسو الحياة الزوجية بشكل عام و
خرجت مظاهرات كبيرة بتندد بالطلاق دا. تاني مرة اتجوز فيها الملك فاروق كان من
واحدة من الشعب اسمها ناريمان صادق سنة 1951 وجابو ابن سموه احمد فؤاد التانى اللى
بقى ملك مصر بعد كدا لما ابوه اتنازله عن الحكم. ناريمان مشيت من مصر مع فاروق على
ايطاليا فى 26 يوليه 1952 و اتطلقو سنة 1954 . فى واحده ست طليانيه اسمها إيرما
مينوتولو رافقت الملك فاروق فى المنفى و بعد ما مات قالت انهم كانو متجوزين بس مفيش
دليل يثبت ان فاروق اتجوز لتالت مره.

فاروق الاول هو ابن الملك فؤاد الاول و حفيد محمد على باشا باني و مؤسس مصر الحديثة
، كمل تعليمه فى الاكاديمية الملكية العسكرية فى انجلترا ومسك الحكم وهو عنده 16
سنة تحت مجلس وصايه ، واول ما اتوج عمل خطاب للشعب فى الراديو و دي كانت اول مرة فى
مصر ان الملك يوجه فيها خطابه للناس بشكل مباشر. سنين حكم الملك فاروق كانت صعبة
بسبب الحرب العالميه التانيه و الاحتلال الانجليزي و المخابرات الالمانية و القوى
الوطنية المصرية. كل العوامل دى اثرت على اداءه كملك و غيرت مشاعر المصريين ناحيته
من حب جارف لاتهام بالعماله و خصوصا بعد خلافه مع حزب الوفد اللى كان حزب الاغلبية
فى مصر فى الوقت ده.

اتعرض فاروق لحوادث مهمه فى فترة حكمه، كان منها محاصره عسكر المحتلين الانجليز
لقصر عابدين يوم 4 فبراير 1942 و ارغمو فاروق على تكليف مصطفى النحاس بتشكيل وزاره
او يتنازل عن العرش ، اتعرفت الواقعه دى بـ حادثة 4 فبراير. الحادثه التانيه كانت
مدبحة البوليس فى الاسماعيليه اللى كانت من نتايجها حريقة القاهره اللى عجلت بنهاية
عهد فاروق.

الحادثه التالته اتعرفت بإسم " حادثة القصاصين " و دى حادثه اتعرض ليها فاروق يوم
15 فبراير 1943 و هو سايق العربيه بسرعه وهو راجع من رحلة صيد ، العربيه دى كانت
هديه ليه من هيتلر. و هو سايق اعترضته مقطوره عسكريه انجليزيه و عمل حادثه كان حا
يموت فيها.

فى سنة 1948 اتعرض نظام حكم الملك فاروق لرجه كبيره بعد تعرض الجيش لهزيمه فى حرب
فلسطين و حصلت مدبحة الاسماعيليه فى 25 يناير سنة 1952 و بعدها حريقة القاهره.
انتشر الفساد فى مصر و اتدهورت الاحوال السياسيه و انتهكت الحريات بدرجه كبيره
لدرجة ان الكتاب كانو خايفين ان الملك يغتالهم ، الملك فاروق نفسه كانت سمعته فى
مصر فى حالة تدهور ، ده مع وجود قوات اجنبيه محتله لمنطقة قناة السويس و بتتحكم فى
الشئون المصريه. مصر كان فيها حالة غليان و كان واضح انها مقبله على تغيير.

فى يوم 23 يوليو سنة 1952 ، والملك فاروق بيصيف فى اسكندريه ، حصل فى القاهره
انقلاب عسكرى من مجموعة ظباط شبان برتب عسكريه صغيره. الظباط دول كانو كونو حركه
جوه الجيش اسمها حركة الظباط الاحرار بقيادة جمال عبد الناصر وتحت القيادة الصورية
للوا محمد نجيب ، طلبوا من الملك طلبات كان منها عدم الغاء انتخابات نادى الظباط
اللى كانوا كاسبانين فيها و شوية مطالب متعلقة بالجيش ، حقق لهم الملك مطالبهم و
بعدين راحوا طالبين منه فى الاخر التنازل عن العرش لابنه احمد فؤاد التانى. وافق
الملك على التنازل و قدم تنازل على العرش نصه :

الظباط اعلنوا الجمهوريه المصريه و سقوط الملكيه و انطرد الملك فاروق من مصر على
ايطاليا فى 26 يوليو سنة 1952 . وقدم اللوا محمد نجيب اعتذار عن قلة ذوق جمال سالم
و هو بيودع الملك على يخت المحروسة. و ضربت المدفعية 21 طلقة تحية للملك اللى فضل
انه يتنازل عن الحكم حفاظاً على حياته و لمنع اراقة الدماء.

فى 26 يوليه 1952 فاروق مشى من مصر على ضهر يخت " المحروسه " اللى قاده جلال علوبه
، و ده كان نفس اليخت اللى غادر بيه الخديوى اسماعيل جده لما اتعزل ، و اتعهد فاروق
بترجيع اليخت لمصر اول ما ينزل منه فى نابولى. و ضربت المدفعيه واحد و عشرين طلقه
تحيه للملك فاروق اللى بمغادرته مصر.

بعد خروج الملك فاروق من مصر اتنشرت معلومات عن حقيقة ثروته. غير المجوهرات و
الكنوز و القصور اللى ورثها ورث عن ابوه الملك فؤاد 15 الف و 400 فدان و فى نهاية
حكمه اتضخمت فدادينه لغاية مابقت 96 الف فدان. الأوراق الرسميه بتاعة الثورة قالت
ان عدد الفدادين اللى اتصادرو منه كانو 48 الف فدان. ده غير اللى اخده من رجال
الاعمال و اصحاب المصانع كان منها 18 الف سهم فى شركة سعيدة. موازنة الدوله المصريه
بتاعة 1951-1952 كانت المخصصات الملكيه فيها مليون و 315 الف و 961 جنيه ، و ده
مبلغ ضخم بحسابات اياميها ، المخصصات الملكيه دى اتوزعت بالطريقه دى : 115 الف جنيه
مصاريف تكييف هوا القصور الملكيه ، و 70 الف جنيه لثكنات الحرس الملكى ، و 20 الف
جنيه لتعديل مطبخ قصر القبه ، و 174 الف جنيه لصيانة جناين القصور الملكيه . .

املاك الملك فاروق اتصادرت فى سبتمبر 1953 و اتصادرت ممتلكات اسرة محمد على فى
نوفمبر فى نفس السنه. و اتباعت حاجات كتيره من الممتلكات فى مزادات علنيه اعتبرت
كارثيه لإنها اتسببت فى ضياع كنوز كتيره .

اتوفى فاروق الاول فى ايطاليا فى 18 مارس سنة 1965 بعد ما اكل عشا دسم فى مطعم إيل
دى فرانس المشهور فى روما.

اتقال بعد كده انه اغتيل بالسم على ايد ابراهيم البغدادى بتكليف من جمال عبد الناصر
اللى رفض تنفيذ و صيته الوحيدة انه يندفن فى مصر لكن البغدادى نفى الموضوع. الرئيس
انور السادات سمح بدفن رفاته فى مقابر عيلة محمد على فى جامع الرفاعى ، و كمان سمح
لابنه الملك احمد فؤاد التانى انه يجيب مراته علشان تولد فى مصر.

فى سنة 2007 عرضت قناة الـ ام بى سى مسلسل اسمه (الملك فاروق) و قام فيه بدور الملك
الممثل السورى تيم الحسن و اللى عرض لاول مرة صورة متوازنه للملك بعد سنين كتيره من
التشويه المتعمد اللى قام بيه التلفزيون و السينما المصريه لاسباب سياسيه ( زي
مسلسل رد قلبى و فيلم امراة هزت عرش مصر ).المسلسل دا حقق نجاح كبير فى مصر و براها
ورد الاعتبار لفاروق الاول و صور نواحي انسانيه فى حياته. المسلسل خلى ناس كتيره
تقرأ عشان تفهم ايه اللى حصل فعلا فى الفترة دى ، لدرجة ان فيه ناس ، رغم كل الفساد
اللى ساد مصر قبل الثوره ، عبرت عن اشتياقها لرجوع الملكيه واسرة محمد على
الالبانيه لحكم مصر.



https://arz.wikipedia.org/wiki/%D8%AA%D9%8A%D8%AC%D8%A7%D9%86_%D8%A8%D8%B1%D9%8A%D8%B3%D9%84%D9%89

تيجان بريسلى (Teagan Presley) ممثلة بورنوجرافية امريكية اتولدت يوم 24 يوليو 1985
فى مدينة هيوستن بولاية تكساس الامريكية ، واسمها الحقيقى اشلى ان اريكسون (Ashley
Ann Erickson)

تيجان بريسلى اشتغلت الاول رقاصة استربتيز ؛ وفى سنة 2004 دخلت مجال البورنوجرافى
بعدما بدات تتصل بوكلاء شركات انتاج الافلام البورنوجرافية ، وفعلا مثلت اول فيلم
بورنوجرافى ليها وهو فيلم Just Over Eighteen 10 اللى انتجته شركة Red Light
District Video ، وبعد كده مثلت اكتر من 70 فيلم بورنوجرافى كانت فى اغلبهم بتمثل
مشاهد ممارسة الجنس الشرجى .

فى اواخر سنة 2004 مضت تيجان بريسلى عقد احتكار لمدة تلات سنين مع شركة Digital
Playground لانتاج الافلام البورنوجرافية جوه الاستديوهات .

تيجان بريسلى ظهرت فى البرنامج الاذاعى The Howard Stern Show مع الممثلة
البورنوجرافية سايثيريا (Cytherea) وكانوا مع بعض زى لجنة اختبار للممثلات
البورنوجرافيات الجداد ، وفى سنة 2005 ظهرت فى مسلسل Entourage اللى انتجته قناة
HBO التليفزيونية الامريكية ؛ وظهرت على غلاف مجلة Temptress ، وكمان ظهرت فى مشهد
الفيديو (Bush League 101: How to Break Into the Porn Business) اللى انتجته قناة
Bush League TV

تيجان بريسلى سابت شغلها مع شركة Digital Playground علشان تقدر تتفرغ للموقع
الرسمى الخاص بيها على شبكة الانترنت http://www.teaganpresley.com وكمان علشان
تقدر تدير شركة انتاج الافلام البورنوجرافية اللى اسستها مع جوزها السابق الممثل
البورنوجرافى تايلر داردن (Tyler Durden) ؛ وكانت بتشتكى من ان شركة Digital
Playground مابتسمحلهاش بالشغل فى شركتها الجديدة ، لكن شركة Digital Playground
ردت على الكلام ده بان تيجان بريسلى حرة وتقدر تشتغل فى اى شركة تانية بعدما طلبت
من المحامين انهم يعدلوا العقد .

فى شهر اكتوبر 2008 عزمت شركة Digital Playground على تيجان بريسلى انها تكون ضيفة
شرف العرض الاول لفيلم Pirates II اللى انتجته الشركة .

فى اوائل سنة 2009 اسست تيجان بريسلى مع عشيقها جوش ليمان (Josh Lehman) شركة
SkinWorxxx لانتاج الافلام البورنوجرافية ، وكان اول انتاج للشركة هو فيلم The
Search for Sun Goddess XXX .

فى شهر نوفمبر 2009 مضت عقد احتكار مع شركة Adam and Eve Pictures ؛ وكان اول ظهور
ليها فى انتاج الشركة دى ، فيلم Bree & Teagan مع الممثلة البورنوجرافية برى أولسون
(Bree Olson)



https://arz.wikipedia.org/wiki/%D8%AA%D8%A7%D8%B1%D9%8A%D8%AE_%D9%85%D8%B5%D8%B1_%D8%A7%D9%84%D9%82%D8%A8%D8%B7%D9%8A%D9%87

تاريخ مصر القبطيه هو مرحله مهمه من مراحل تاريخ مصر ابتدت فى القرن الاول الميلادى
، لكن رغم كده فجذور الثقافه القبطيه بتمتد لعصور مصر الفرعونيه. اللغه القبطيه
اللى لسه بتستخدم لغاية النهارده فى طقوس الكنيسه القبطيه المصريه هى اخر مرحله من
مراحل تطور اللغه المصريه القديمه اللى كان المصريين بيكتبوا و بيقروا بيها من 5000
سنه ، و استمر المصريين يستخدموا لغتهم القبطيه لكذا قرن بعد دخول العرب مصر ، و
لسه لغاية النهارده كلمات كتيره من اللغه القبطيه بتستخدم و لسه الفلاح المصرى
مسيحى او مسلم بيستعمل التقويم القبطى فى تنظيم زراعة ارضه. و بيظهر بوضوح تأثير
التراث المصرى القديم فى الفن و الادب القبطى. و تاريخ اقباط مصر بمفهومه
الاثنولوجى (العنصرى) و مفهومه الثيولوجى (الدينى) هو تاريخ مصر اللى مر على كل
المصريين من بداية تاريخ مصر و لحد النهارده ، لكن اكمن الاقباط بالمفهوم الدينى
عدت عليهم احداث تاريخيه خاصه بيهم فليهم برضه تاريخ خاص ، صحيح هو تاريخ مصر لكن
انعكاساته عليهم كانت مختلفه عن انعكاساته على بقية المصريين. فى الواقع تاريخ مصر
هو تاريخ الأقباط حيث انهم عاصروا كل العصور و المراحل التاريخيه اللى سادت على ارض
مصر من ايام الفراعنه لحد النهارده.

كلمة " قبطى " اللى نطقها بالمصرى " ئبطى " معناها " مصرى " و فى الاصل ماكانلهاش
دلاله دينيه ، و هى لفظ مشتق من الكلمه اليونانيه " ايجيبتوس Aigyptus ".
اليونانيين كانوا بيشيروا بالكلمه دى لمصر و النيل سوا.. فيه كذا نظريه بخصوص
الكلمه اليونانيه دى جت منين.

اثنياً الاقباط ماهماش ساميين و لا حاميين لكن عنصر ميديترينيانى ( بحر متوسطى )
دخلوا منطقة وادى النيل فى العصور القديمه و استقروا فيها ، و بنوا الحضاره المصريه
الفريده من نوعها و اللى لاحظ هيرودوت انها بتختلف بالكامل عن أى حضاره تانيه و ان
عاداتها و تقاليدها مخالفه لعادات و تقاليد أى بلد تانيه، بيقول هيرودوت : " مش بس
الجو المصرى مالهوش مثيل فى بلد تانى ، و لا سلوك النيل بيختلف عن سلوك الانهار فى
الاماكن التانيه ، المصريين نفسهم فى عاداتهم و تقاليدهم بيتصرفوا بطريقه معاكسه
لبقية البشر " .

تراث مصر القبطيه اتناولته تلت مدارس رئيسيه هى المدرسه البروتيستانتيه اللى
اتناولته بشغف كبير لكن بطريقه منقوصه ، و المدرسه الرومانيه اللى بطبيعة الحال
كانت معاديه بسبب الخلافات المذهبيه ، و المدرسه الحديثه اللى بتتكون من باحثببن
مصريين مع علما غربيين محايديين فى تناولهم للمصادر القبطيه الاصليه . للمدرسه
الاخيره دى كان بينتمى المؤرخ و العلامه القبطى الكبير عزيز سوريال عطيه
(1988-1896). المؤرخين الكاتوليك اتكلموا عن الكنيسه القبطيه على انها " الانفصاليه
" او " المنشقه " مع ان الكنيسه القبطيه كانت طول تاريخها ند لكنيسة روما اللاتينيه
و عمرها ما كانت تابع ليها عشان تنشق عنها . ممكن تضاف كمان مدرسه رابعه بتتكون من
باحثين مصريين اقباط زى منسى يوحنا (1899-1930) و ايريس حبيب المصرى (1994-1910) و
دول رغم اهميتهم و الجهد اللى عملوه فى التنقيب فى المصادر القبطيه القديمه و
استخراج معلومات تاريخيه مهمه لكن بسبب حماستهم الدينيه و اندماجهم الكنسى غلب على
كتاباتهم الاسلوب الدينى مش التأريخى العلمى الموضوعى و اختلطت فى كتابتهم الحقايق
التاريخيه بالتراث الاسطورى.

البطالمه اللى حكموا مصر من اسكندريه من وقت بطليموس الاول لغاية كليوباترا السابعه
اتفرعنوا و اتمصروا و راعوا العادات و التقاليد و الثقافه المصريه و ما فرضوش ديانه
او لغه على المصريين ، و حاولوا يولفوا ما بين العقايد المصريه و اليونانيه عشان
يرضوا المصريين و اليونانيين ، فإتأقلم المصريين و البطالمه على الوضع ده اللى فضل
قايم لغاية سنة 30 قبل الميلاد لما غزا الرومان مصر و قضوا على الدوله البطلميه و
احتلوا مصر و حولوها من مملكه مستقله لولايه رومانيه بيحكمها نايب عن الامبراطور
الرومانى مهمته جمع اكبر قدر من الضرايب لملى خزنة الامبراطوريه فى روما ، و نقل
غلة مصر بالمراكب لملى بطن روما و ملحقاتها ، و تطبيق القوانين و الشرايع الرومانيه
على المصريين. فى الايام دى سكان مصر كانوا بيتكونوا من تلت طوايف رئيسيه هما
المصريين و اليونانيين و اليهود. بطبيعة الحال عدد اليونانيين و اليهود بالنسبه
لعدد المصريين كان صغير جداً لكن رغم كده الرومان ادوهم مزايا كتيره مادوهاش
للمصريين و عملوا محاكم زى المحاكم المختلطه بتضيع فيها حقوق المصريين فى المنازعات
القانونيه مع اليونانيين و اليهود. رغم كده ، الرومان زى اليونانيين ما اتدخلوش فى
لغة المصريين و ديانتهم. الحكم الرومانى لمصر بشكله اللاتينى و البيزنطى استمر 670
سنه و انتهى بإحتلال تانى بعد ما غزا العرب مصر سنة 640. فى الفتره الرومانيه دخلت
المسيحيه مصر فى نص القرن الاول الميلادى على ايد مار مرقس اللى بيتسمى كاروز مصر.
المصريين فى عصور الدوله البطلميه و الرومانيه قبل دخول المسيحيه مصر التفوا حوالين
معابدهم و كهنتهم و بقت المعابد المصريه فى الصعيد و الدلتا بعيد عن اسكندريه هى
ملجأهم للمحافظه على هويتهم القوميه. اسكندريه عاصمة مصر فى العصور دى عاشت معزوله
عن مصر و كان اللى بيسافر منها للدلتا بيقول انه مسافر مصر. القوميه كانت دايماً
عبر كل تاريخ مصر هى الكلمه السحريه للمصريين و على عكس قوميات كتيره دابت و اختفت
بفعل الزمن او بسبب الاحتلال الأجنبى ، القوميه المصريه عاشت فى مصر الاف السنين
رغم طول الزمن و رغم كل الاحتلالات الاجنبيه. هيرودوت لاحظ ان المصريين بيتمسكوا
بتقاليدهم و ما بيستوردوش تقاليد من بره مصر ، بيقول : " المصريين بيتمسكوا
بتقاليدهم المحليه و عمرهم ما بيتبنوا اى تقاليد من الخارج " .

دخول المسيحيه مصر كان ليه اثر سلبى على الثقافه المصريه القديمه و اللغه المصريه
القديمه رغم ان الكنايس احتفظت بشكل من اشكال اللغه المصريه القديمه. لكن اللغه
القبطيه استخدمت الحروف اليونانيه و ده اتسبب فى فقدان المصريين القدره على القرايه
بالديموطيقى فضاع تاريخ مصر القديم و اتحول لطلسم من الطلاسم لغاية ما اتعاد
اكتشافه فى نص القرن تسعتاشر على ايدين شامبوليون لما قدر يحل شفرة الحروف المصريه
القديمه. من جهه تانيه المسيحيه خلقت حاله من العداوه للثقافه المصريه القديمه اللى
اعتبرتها وثنيه و بالشكل ده اتدمرت معابد فرعونيه و بطلميه كان منها معبد سيرابيس و
اتحولت معابد لكنايس و صوامع. رغم استمرارية القوميه المصريه و تاريخ مصر ، دخول
المسيحيه مصر خلق نوع من الإنفصام ما بين مصر المسيحيه و مصر القديمه و بقى تاريخ
مصر بيبدأ عند الأقباط من وقت مار مرقس. حالة الانفصام دى اتكررت تانى فى تاريخ مصر
بعد دخول الاسلام فبقى تاريخ مصر بيبدأ عند المصريين المسلمين من سنة 640. بكده
تاريخ مصر الفرعونى ضاع لفتره طويله و حل محله تاريخ مصر الخرافى. رغم حالات
الانفصام دى اللى اتسببت فيها تغيرات عقائديه ، التاريخ المصرى تاريخ واحد مش حلقات
منفصله عن بعضها و من اسباب ده ان مصر من خمستلاف سنه دوله قايمه من غير انقطاع ، و
السبب المهم التانى هو ان القوميه المصريه عمرها ما إختفت من مصر لا بفعل الزمن و
لا بفعل الاحتلال الأجنبى زى ما حصل فى مناطق تانيه من العالم .

الأوروبيين اللى اكتشفوا للمصريين تاريخهم الفرعونى كانوا هما كمان اللى اكتشفوا
للمصريين تاريخهم القبطى. بعد اكتشاف المخطوطات القبطيه الغنوسيه المعروفه ببرديات
نجع حمادى سنة 1930 بدأ الأروبيين فى النص التانى من القرن العشرين يهتموا بالتراث
القبطى و ظهرت فى الجامعات الاوروبيه اقسام للدراسات القبطيه ( قبطولوجيا ). صحيح
كان فيه قبل كده اهتمام محدود بين الاقباط بالتراث القبطى لكن الإهتمام ده فضل
محصور فى الزوايا الكنسيه و الاهتمام بوجه عام كانت دوافعه دينيه اكتر من علميه
تاريخيه. برديات نجع حمادى بينت حاجه مهمه و هى ان المسيحيه فى العصر اللى اتكتبت
فيه البرديات كانت متوغله فى مصر حيث ان المكان اللى اتعثر فيه على البرديات دى كان
فى أقصى الصعيد مش فى اسكندريه او منطقة الدلتا.

فى الفتره اللى سبقت طوالى دخول المسيحيه مصر ، القوميه المصريه كانت ملتفه حوالين
المعابد و الكهنه فى الصعيد و الدلتا. فى المناطق دى كان بيعيش المصريين ، عامة
المصريين الفلاحين و الصنايعيه و الحرفيين. ولاد البلد دول عاشوا زى اجدادهم فى
عصور الفراعنه بعيد عن التطورات الثقافيه فى اسكندريه و بقية المدن اليونانيه و
الرومانيه. كانوا بيتكلموا مصرى و الخط اللى كانوا بيكتبوا بيه كان الخط الديموطيقى
و معبوداتهم كانت الألهه المصريه. فى النص الاول من القرن الاول الميلادى حصل فى
مصر حدث مهم هو دخول المسيحيه مصر و اعتناق اعداد من المصريين ليها. تقليدياً
بيتنسب دخول المسيحيه مصر لمار مرقس الانجيلى لكن فى الواقع المسيحيه وصلت مصر قبل
وصول مار مرقس مصر. المسيحيه وقت دخولها مصر ماكانتش ديانة الدوله الرومانيه
الحاكمه. المستعمرين الرومان قبل دخول المسيحيه ما كانوش بيتدخلوا فى ديانة
المصريين و كانوا بيكتفوا ساعات بمجرد السخريه منها مابينهم و مابين بعض مش اكتر من
كده على اساس إنهم كانوا بيعتبروا ديانتهم زى عرقهم و ثقافتهم متفوقه على الكل و
على اساس انهم اعتبروا تقديس المصريين للحيوانات حاجه غريبه ، لكن فى العلن قدام
المصريين الرومان كانوا بيظهروا احترامهم للديانه المصريه. الرومان ما كانش بيهمهم
غير انهم يجمعوا الضرايب من المصريين ، المصريين يبنوا و يعمروا و يزرعوا و يحصدوا
زى ما عملوا على مر تاريخ حضارتهم ، و الرومان يعبوا خزاينهم بالضرايب اللى بيلموها
منهم ، و مادام المصريين كانوا بيحترموا الامبراطور الرومانى و بيقدسوه كإلاه
فماكنش عند الرومان مانع ان المصريين يعبدوا اى حاجه جنبه براحتهم زى ما هما
عايزين. لكن المسيحيه لما دخلت مصر جابت فى مصر إلاه جديد اسقط الالهه المصريه
القديمه و معاها تقديس الامبراطور الرومانى و دى كانت مشكله للرومان و بيها بدأ عصر
اضطهاد أقباط مصر. بطبيعة الحال المسيحيه ما دخلتش مصر و امن بيها المصريين فى يوم
واحد و لا بدأ الإضطهاد طوالى. عملية انتشار المسيحيه فى مصر لغاية ما بقت الديانه
السايده خدت حوالى تلت قرون. الديانه المصريه اللى عاشت قرون فى مصر وكانت مركز
رئيسى للقوميه المصريه اتحولت فى اخر ايامها لمجرد ديانه طقوسيه و مجموعة رموز
مالهاش معنى و انحدرت لمستوى السحر و التعاويذ و التمايم و بقت ديانه ممسوخه ، و
فوق كده اتحول فيها ملوك و قرايب و اصحاب ملوك اجانب يونانيين و رومان لألهه ، و
اسامى الالهه المصريه العتيقه بقت محرفه و بقت فيها اسامى يونانيه و اتضافت الهه
اجنبيه للبانتيون المصرى ، و فوق كده الكهنه المصريين انتشرت بينهم طايفه من
المنافقين اللى بينافقوا الحكام الاجانب و بيسمحوا لهم بالتأليه و نقش اساميهم على
جدران المعابد بالهدوم الفرعونيه. بالشكل ده الديانه المصريه ما بقتش بتعبر قوى عن
القوميه المصريه زى ما كانت فى العصور الفرعونيه قبل غزو الفرس لمصر ، و فى الظروف
دى دخلت المسيحيه مصر و اتقبلت فى الطبقات الكادحه و الفقيره العايشه فى قاع
المجتمع تحت الرومان و اليونانيين و اليهود و المصريين المتأغرقين ، و اللى حول
الرومان افرادها لمجرد ادوات لإنتاج القمح و تخزينه فى صومعة الغلال فى اسكندريه
عشان تتشحن فى صبحية كل يوم لملى بطن روما و اسيادها . كان طبيعى ان الطبقات
المصريه الكادحه اللى كانت بتدور لها على مخرج انها تتقبل المسيحيه اللى وعدت
الغلابه اللى حايؤمنوا بيها بإن حايكون ليهم ملكوت السما بعد ما ضاع منهم ملكوت
الارض. المسيحيه كمان كان فيها كذا عنصر بيلائموا العقليه المصريه أياميها و فيهم
شبه من عناصر موجوده اصلاً فى الديانه المصريه زى الثالوث المصرى المقدس ( اوزوريس
و ايزيس و حورس ) و الثالوث البطلمى ( سيرابيس ) ، و الام ايزيس و الإبن حورس ، و
الروح با و كا ، و الصليب رمز الحياه الأبديه ( عنخ ) ، و البعث . منظر العدرا مريم
و ابنها الطفل يسوع فى المراحل الاولى للفن القبطى كان شبه صورة ايزيس و هى بترضع
طفلها حورس ، التماثل ده فضل صوره ثابته فى الايقونات القبطيه . فوق كل ده المسيحيه
كانت وسيله للمصريين لمناوئة الحكم الأجنبى ، حكم الامبراطور الرومانى المتأله.

فضلت المسيحيه تنتشر فى مصر و تنتشر و اتوغلت لغاية اقصى الصعيد اللى كان دايماً
بؤرة القوميه المصريه ، و مع حلول القرن التانى الميلادى بقت فيه خلطه دينيه فى
مصر : الديانه المصريه ، الديانه اليونانيه ، الديانه الرومانيه الرسميه ، الديانه
الموسويه ، و الديانه المسيحيه الجديده. مع اواخر القرن التانى الميلادى بقت مراكز
عبادات الديانه المصريه القديمه جزر وسط بحر مسيحى. فى الفتره دى ظهر انجيل
للمصريين و اتأسست كنيسة فى اسكندريه برياسة أسقف مصرى اسمه ديمتريوس (189 - 231) و
بعدها بشويه اتأسست برضه فى اسكندريه مدرسة اللاهوت ( الديدسقليه ) فى مواجهة جامعة
البطالمه و المدارس الموسويه اللى عاشت بفضل الفيلسوف فيلون السكندرى. أشرف على
مدرسة اللاهوت الديسدسقليه مصريين شربوا من منابع الثقافه الهيلينستيه زى بنطائيوس
اللى اتحول للمسيحيه و اكليماندس اللى درس الشعر و الفلسفه الهيلينيه. فى سنة 202
فى عهد الامبراطور سبتيميوس ساويرس بدإت اول موجات الإضطهاد ضد اقباط مصر فاتقفلت
مدرسة اللاهوت لفتره و لما اتفتحت تانى اشرف عليها مفكرين مسيحيين كبار زى
اوريجانوس الحكيم تلميذ اكليماندس و فضلت مدرسة اللاهوت مفتوحه لغاية اوائل القرن
الرابع لما بدا عهد الإضطهادات الكبرى المعروف بعصر الشهدا اللى استشهد فيه بطريرك
الأقباط بطرس الاول (300-311) اللى اتعرف بـ " خاتم الشهدا ".

من بداية القرن التالت انتشرت المسيحيه فى مصر بشكل واسع خاصة فى الصعيد الاعلى و
الصعيد الأوسط ( الفيوم و البهنسا ) ، و اتفتحت كنايس على راسها مطارنه بياخدوا
اوامرهم من رئيسهم فى اسكندريه ، و كل ما زاد اضطهاد الرومان كل ما زاد التفاف
المصريين حوالين دينهم الجديد و استمرت مقاومة الاقباط بعد اضطهادات ساويرس فى
بداية القرن التالت اللى اتنكل فيها بالأقباط تنكيل رهيب ، و اضطهادات كاركلا فى
211 اللى اصدر قوانين بصلب الاقباط المعارضين و رميهم للوحش المفترسه و دبح اعداد
كبيره من أقباط اسكندريه ، و اضطهادات مكسيمينوس سنة 235 اللى عذب فيها أعداد من
الأقباط لحد الموت و اضطر فى عهده البطريرك ياروكلاس انه يهرب من اسكندريه ، و
اضطهادات دكيوس اللى بدت بمرسوم سنة 250 و اتعذب و استشهد فيها الالاف و انتشر
الحزن و الفزع فى نواحى مصر ، و اضطهادات ديوقليسيانوس سنة 303 و فاليريوس و و دازا
و غيرهم ، و استشهدت اعداد كبيره من الاقباط ، و غيرهم اتعذبوا و اتحبسوا و
استعبدوا فى معتقلات المحاجر فى سينا و البحر الاحمر ، و فضل الوضع على كده ،
الرومان بيضطهدوا الأقباط و الأقباط متمسكين بالمسيحيه. فى التاريخ القبطى اتعرفت
فترة اضطهاد الامبراطور ديوقليسيانوس للأقباط بـ " عصر الشهدا " و تاريخ قعاده على
عرش روما فى 29 اغسطس 284م بقى بدايه للتقويم القبطى التقويم القبطى ده استخدمت فيه
الشهور اللى كان بيستخدمها المصريين فى عصر الاسرات و هى الشهور اللى لغاية
النهارده بيستخدمها الفلاحين المصريين أقباط و مسلمين لحساب المواسم الزراعيه.
بيقول عزيز سوريال عطيه : " و ده بيبين الشعور الوطنى الدفين فى دم ولاد مصر كلها
مسلمين و مسيحيين لغاية النهارده " .

عصر الشهدا اللى دام عشر سنين متواصله من الترويع و التنكيل و القتل راحت ضحيته
اعداد ضخمه من الأقباط بيتقال 840.000 ، و بيتقال ان عدد الأقباط فى نهاية العصر ده
نزل من عشرين مليون لعشره مليون . بيقول عزيز سوريال عطيه فى الموضوع ده ان من
الصعب تقبل الارقام اللى بتقولها الكنيسه المصريه عن عدد الشهدا ، لكن طبعاً بغض
النظر عن ان الارقام دى محتمل انها مبالغ فيها على عادة مؤرخين زمان فهى على أى حال
بتوضح حجم الاضطهاد و المعاناه اللى عاش فيها الأقباط. الموضوع ما كانش مجرد تمسك
بدين جديد لكن كان كمان تمسك بالقوميه المصريه فى مواجهة المحتلين ، و فضل الوضع
على كده لغاية سنة 313 لما اصدر الامبراطور قسطنطين الاول مرسوم ميلانو اللى سمح
بحرية العبادات فى نواحى الامبراطوريه الرومانيه.

مش معروف بالظبط امتى اتولدت اللغه القبطيه و المحتمل ان التحول ليها اخد وقت طويل
و بطريقه متدرجه. لكن الأكيد ان اللغه القبطيه سبقت المسيحيه ، فأول نص قبطى معروف
اتكتب قبل ميلاد المسيح بقرن و نص. اللغه القبطيه هى رابع و اخر صيغه للغه المصريه
القديمه بعد الهيروغليفى ( صيغة الكتابات المقدسه على المعابد و ورق البردى ) ، و
الديموطيقى ( صيغه ابسط و اقل رسميه من الهيروغليفى ) ، و الديموطيقى ( صيغه شعبيه
تصاويرها ابسط من الهيروغليفى و الهيراطيقى ) .

التبشير بالمسيحيه بدأ فى المدن الكبيره و كان باللغه اليونانى. غالبية المصريين
العايشين فى اقاليم مصر برا اسكندريه و المدن ما كانوش بيتكلموا باليونانى لغة
الدوله الرسميه و إن كانوا بيضطروا يستخدموها فى معاملاتهم مع الدوله الرومانيه
الحاكمه سواء فى دواوينها او فى محاكمها عادة عن طريق كتبه عموميين لإن غالبيتهم
كانوا اميين مابيعرفوش يقروا و يكتبوا لا بالديموطيقى و لا باليونانى ، فلما انتشرت
المسيحيه بره المدن كان لازم مواعظها تكون بلغة عامة المصريين اللى بيتكلموها و
بيفهموها من الاف السنين ، و بعدين الانتشار حتم استخدام الحروف اليونانيه فى كتابة
النصوص المسيحيه باللغه المصريه. كتابة اللغه المصريه بالحروف اليونانيه ماكانش
حاجه جديده فى مصر و كان موجود قبل اعتناق المصريين للمسيحيه ، لكن اعتناقهم
للمسيحيه كان سبب رئيسى لإنتشار كتابة اللغه المصريه بالحروف اليونانيه و ده لإن
الخط الديموطيقى كان معقد و مافيهوش حروف الحركه اللازمه لقراية الاسامى و الصلاوات
بطريقه صح ، فرجال الدين المسيحى الجديد اللى كانوا عايزين ينشروا الكتاب المقدس و
التعاليم الكنسيه شافوا ان اسهل طريقه هو ترجمتها للمصرى مع استخدام الحروف
اليونانيه و بكده يلقوا حد يقراها ، و دى كانت بداية اللغه القبطيه و هى لغة قدماء
المصريين المخلطه بألفاظ و مصطلحات يونانيه و كنسيه ، و إكمن كان فيه مخارج حروف
مصريه مالهاش مماثل فى اليونانى ضاف المصريين للألفباتيه اليونانيه سبع حروف
ديموطيقيه. من المرجح ان مع نهاية القرن التانى و بدايات القرن التالت كل الاناجيل
فى مصر بقت مكتوبه بالقبطى. دى كانت بداية اللغه القبطيه و فى نفس الوقت كانت بداية
ضياع القدره على قراية اللغه المصريه القديمه و بالتالى ضاع تاريخ مصر الفرعونى من
المصريين لغاية ما الفرنساوى شامبوليون قدر يفك شفرة الحروف المصريه القديمه. اللغه
القبطيه بتعكس اللهجات القديمه فى مصر و بتتميز بتلت لهجات هى البحيريه فى الوجه
البحرى ، و الصعيديه فى الصعيد ، و الفيوميه ، و الاخمينيه ، و البشموريه ، و يتضاف
للهجات دى لهجات مختلطه و متفرعه. اللغه المستخدمه فى الطقوس الكنسيه المصريه هى
اللهجه البحيريه اللى من المحتمل انها اقدم اللهجات القبطيه .

استخدام اللغه القبطيه كان سلاح له حدين من ناحيه عزلت اللغه القبطيه اللغه
اليونانيه لصالح اللغه المصريه و القوميه المصريه لكن لإنها استخدمت الحروف
اليونانيه خلت اللغه المصريه المكتوبه على المعابد و فى البرديات الفرعونيه ما
تتقريش. فى الزمن ده المصريين كانوا منهمكين فى عصرهم و بيدافعوا عن القوميه
المصريه فى ظل احتلال اجنبى مش عن تاريخ مصر القديم. بيحكى ابن تغرى ان احمد بن
طولون اللى استقل بمصر جاب علما من الأقباط المعمرين و سألهم عن موضوع بنا
الاهرامات و الكتابات اللى موجوده عليها و على المعابد و سألهم ليه ماحدش بيعرف
يقراها ، فشرحوا له ان الحكما اللى كتبوا بحروف لغتهم ( الهيروغليفى ) انتهوا ، و
بسبب الاحتلالات اختفت الكتابه بالحروف دى ( الهيروغليفى ) و حل محلها الكتابه
بالحروف الرومى ( اليونانى ) فضاعت كتابة اجدادهم و بقوا ما بيعرفوش يقروها. مش بس
القدره على قراية اللغه المصريه القديمه ضاعت لكن ضاعت كمان معانى كلمات مصريه
قديمه ، فى الخصوص ده بيقول المسعودى انه سأل جماعه من أقباط مصر فى الصعيد عن معنى
اسم " فرعون " فماعرفوش معناه لا هما و لا " اهل الخبره " و ماقدرش يلاقى معنى ليه
فى لغتهم (القبطى) .

اللغه القبطى ما بتعتبرش دلوقت لغه حيه رغم انها بتستخدم فى طقوس الكنايس المصريه و
رغم ان فيه اشارات بإنها بتستخدم فى قرى مصريه فى الصعيد كلغة حوار يومى بين الناس
و رغم ان فيه محاولات لإحيائها فى مراكز ثقافيه و دينيه فى مصر. لكن اللغه القبطى
موجوده فى اللغه المصريه الحديثه ( العاميه ) اللى بيتكلمها المصريين النهارده.
اللغه المصريه الحديثه ( العاميه ) مليانه كلمات و تراكيب ما يقدرش يفهمها غير اهل
مصر ( غير بالتعليم ) مع انها بتتكتب بالحروف العربى ، و من ناحيه تانيه اللغه
المصريه الحديثه ( العاميه ) بتحكمها نفس الاجروميه اللى كانت بتحكم لغة قدماء
المصريين . اللغه المصريه الحديثه دى هى اللغه القوميه لأهل مصر فى العصر الحديث زى
ما كان القبطى تعبير عن القوميه المصريه فى العصر القديم و بالرغم من محاولات
تهميشها ثقافياً بيزيد استخدامها فى الكتابه مع مرور الوقت .

دخول المسيحيه كان من عناصر التمسك بالقوميه المصريه و مقاومة المصريين للإحتلال
الأجنبى ، و فى بدايات العصر القبطى طور الأقباط وسيله تانيه هى " المقاومه السلبيه
" اللى ظهرت على شكل النسك و الرهبنه. الديانه المصريه القديمه عرفت الاعتكاف و
النسك فى الصحرا المتاخمه للوادى و ظهورها فى مصر فى القرن التالت الميلادى ما كانش
حاجه جديده. بيتقال ان اول دير قبطى فى مصر إتأسس على ايد فرونتينوس سنة 151 فى
وادى النطرون ، لكن المؤكد ان الرهبنه اتأسست فى القرن التالت لما خرج راجل صعيدى
مسيحى اسمه بولا او بولس للصحرا و اعتكف هناك للتعبد و الصلا. بعد الأنبا بولا ظهر
فى الصعيد برضه القديس المعتكف المشهور أنطونيوس ، و الأنبا باخوم مؤسس الرهبنه
الجماعيه ( رهبنة الشركه الكينوبيتيه )، و الأنبا شنوده اشهر اللى عادوا الديانه
المصريه القديمه و ارتبط اسمه بهدم الاثار المصريه القديمه. الاف الاقباط التفوا
حوالين حركة الرهبنه و ما كانوش كلهم قديسين و لا حتى ناس صالحين متدينين فكان فيه
بينهم ناس عاديين من عامة الشعب هربانين من احكام قانونيه بمعنى هربانين من
القوانين الظالمه اللى كان بيمارسها الرومان على المصريين فى المحاكم المختلطه و
غيرها و من جماع الضرايب و الوالى الرومانى و اعوانه. الاقباط دول لجأوا للرهبنه فى
صحارى مصر كوسيله للإحتجاج و المقاومه السلبيه للمحتلين الرومان. فى الايام دى
إتأسس الدير الابيض جنب سوهاج ، و اتجمع الرهبان الأقباط فى وادى النطرون فى جنوبه
عند دير السريان و دير الأنبا بشوى حالياً ، و فى شماله فى صحرة شهات ( الإسقيط ).
قامت فى مصر تلت انواع من الرهبنه ، رهبنة النساك اللى بيعيشوا فى الاديره ، و
رهبنة الزهاد اللى بيختلوا بنفسهم فى الصوامع الصحراويه و الجبليه ، و رهبنة
المتبتلين اللى بيعيشوا اتنين او تلاته مع بعض فى المدن و بيمتنعوا عن الجواز.

اشتهر موضوع أديرة مصر فى العالم المسيحى و بقوا الاجانب يروحوا مصر عشان يشوفوا
الاديره و كان منهم روفينوس و القديس أرسانيوس و الأنبا باسليوس اللى انشأ الرهبنه
فى اليونان و من الستات من نبلا الدوله الرومانيه الشرقيه و الغربيه باولا و ملانيا
اللى راحت مصر مع القديس جيروم ( هير ونيموس ). من مصر انتشرت فكرة الرهبنه و
الأديره. الرهبنه كانت من ابداع المصريين و اتجاوزت اثارها حدود مصر للعالم الخارجى
.

فى العصر البيزنطى الرهبان الأقباط بقوا الجيش الروحانى و حتى الفعلى لبطريرك
الكرازه المرقسيه فى اسكندريه فكان لما بيروح المجامع اللى كانت عادة بتنعقد فى
اسيا الصغرى بأمر امبراطور بيزنطه لمناقشة اركان العقيده المسيحيه و مشاكلها كان
البابا القبطى بياخد معاه الرهبان و جماعه اسمها " البارابولانى " ( صبوات ) ممكن
يتسموا بلغة العصر " الهتافه " عشان يظهروا تأييدهم ليه فى الغربه و يهتفوا ليه فى
حاجه تشبه المظاهرات كمؤيدين لزعيم الوطنيه المصريه. البابا فى الزمن ده ما كنش
مجرد رئيس دينى لطايفه دينيه لكن كان رمز لمصر و للقوميه المصريه. بعد ما استقرت
المسيحيه فى مصر ، الكنيسه حلت محل الديانه الرسميه القديمه فى تمثيلها للقوميه
المصريه و زى ما كانت مصر فى وقت ضعفها فى العصور الفرعونيه بتلتف حوالين كبير كهنة
امون - رع فى طيبه ، كل القوى الوطنيه فى العصر القبطى التفت حوالين رئيس الكنيسه
المصريه " بابا و بطريرك مدينة اسكندريه ، و بلاد لوبيا ، و المدن الغربيه الخمسه ،
و اثيوبيا ، و كل أرض مصر ، أبو الأباء ، أسقف الأساقفه ، الحوارى التلتاشر ، قاضى
العالم " .

الرهبان الاقباط بقوا القوه المصريه الوحيده فى مصر اللى ممكن توازى قوة بطريرك
اسكندريه و كانوا بيمثلوا زعما الشعب بدرجه اكتر بكتير من الاساقفه. البابا كيرلس
السكندرى استخدم الرهبان و الصبوات ضد يهود اسكندريه المقربين من الموظفين الرومان
و طردوهم فى ظرف يوم واحد من احيائهم الكبيره فى اسكندريه لضواحى المدينه. و هما
اللى هاجموا استاذة الفلك و الرياضيات هيباتيا بنت الفيلسوف ثيون و قطعوها حتت و
حرقوها فى صحن الكنيسه. من اسباب العنف اللى حل ده ، على عكس ما كان الحال ايام
اكليمندس و أريجانوس و غيرهم من المتفقهين فى الفلسفه الهيلينيه ، إن القوميه
المصريه بقى فيها اندفاع ضد كل حاجه دخيله على مصر و كل اللى بيمثل الدخيل على مصر
فلسفه او غيرها. بيقول " كريستوفر داوسون Christopher Dawson " فى كتابه " اصول
أوروبا The making of Europe " إن الرهبنه المصريه نتاج اصيل للمسيحيه المصريه ، و
انها جمعت ما بين حكمة الأنبا مقار و الأنبا باخوم و روحانيتهم ، و تعصب الرهبان و
الصبوات اللى قتلوا هيباتيا ، و عملوا اضطرابات دمويه فى شوارع اسكندريه .

حتى بعد ما اعتنق امبراطرة روما و بيزنطه المسيحيه فضل الأقباط يكرهوا الامبراطور
الأجنبى المستعمر اللى بيحكم مصر من عاصمة ملكه فى بيزنطه. بعد ما الامبراطور
البيزنطى دخل المسيحيه طوالى اقباط مصر اخدوا مذهب مخالف لمذهبه ، لما اخد
الامبراطور بالمذهب الأريوسى ناهض الاقباط فى مصر الأريوسيه ، و لما أخد بمذهب
ازدواج طبيعة المسيح أخدت الكنيسه المصريه بمذهب المونوفيزيه Monophysitism (
الطبيعه الواحده للمسيح ) و فضلت على المذهب ده لغاية النهارده. المونوفيزيه فى
الاصل خلفيتها من الثقافه و الديانه المصريه القديمه اللى ما كانتش بتمانع فى ان
الشخص ممكن يكون انسان و الاه فى نفس الوقت. فى سنة 325 شارك اثناسيوس اللى كان
وقتها لسه شماس و سكرتير البابا ألكساندروس فى مجمع نيقيا الاول لمناقشة المذهب
اللى روج ليه القسيس آريوس بخصوص طبيعة المسيح ، و قدر ببلاغته و بتأييد الرهبان و
الصبوات انه يقنع المجتمعين بوجهة نظر الكنيسه القبطيه و رجع مصر منتصر ، لكن ده ما
منعش استمرار اضطهاد البيزنطيين للأقباط ، و من الحوادث الشنيعه اللى حصلت سنة 356
فى عهد أثناسيوس اللى فى الغضون دى بقى بابا الكنيسه القبطيه ، كان إقتحام العسكر
البيزنطى لكنيسة العدرا فى اسكندريه وقت المغربيه بالسيوف و الحراب و أثناسيوس
بيصلى بالناس صلاة الغروب و ارتكبوا مدبحه شنيعه بين المصليين اللى اتقتلت منهم
اعداد كبيره جوه الكنيسه و براها حيث ان العسكر البيزنطى اتعقب اللى قدروا يهربوا.
اثناسيوس اللى دافع بكل قوه عن الكنيسه القبطيه و القوميه المصريه نفاه البيزنطيين
خمس مرات.

فى سنة 451 راح البابا ديوسقوروس مجمع خلقدونيا و خد معاه الرهبان و الصبوات زى
العاده لكن المره دى ماقدروش يعملوا للبابا حاجه و حكم المجمع بحرمان ديوسقوروس و
ابعاده عن كرسى الكرازه المرقسيه. اتسمى اتباع المونوفيزيه المصريين بإسم "
اليعاقبه " و اتسمى اتباع مذهب الازدواج بتاع ملك بيزنطه " ملكانيين " و قام صراع
بين الطرفين ، طرف بيحتل مصر و ليه جيش عسكرى مدجج بالسلاح ، و طرف أعزل سلاحه
الوحيد هو الايمان بالذات و بالقوميه المصريه ، طرف بيحتل التانى و عايز يفضل مسيطر
عليه و يخلى قسطنطينيه عاصمة الامبراطوريه البيزنطيه من غير منازع ، و طرف عايز
يستقل و يخلى اسكندريه عاصمة المسيحيه فى العالم ، و اتحالفت الكنيسه اللاتينيه (
الكاتوليكيه ) فى روما مع امبراطور بيزنطه ، و فى الصراع ده دفع الأقباط بطبيعة
الحال الغالى و الرخيص ، اقتحمت الأديره ، و اتدفن أقباط و هما أحياء و اتذل
الاساقفه بربط رقابيهم بالسلاسل و الاغلال و جرهم فى الشوارع ، و استشهدت من
الأقباط اعداد كبيره على ايد البيزنطيين المسيحيين جايز اكتر من اللى استشهدوا فى
مواجهة الرومان الوثنيين فى السنين الأولى للمسيحيه.

تاريخ مصر القبطيه ما كانش بس تاريخ الكنيسه القبطيه و ان كانت هى المركز اللى التف
حواليه الاقباط زى ما التف المصريين القدام حوالين معابد امون-رع فى وقت المحن ،
الناس العاديه من عامة الشعب ناضلوا و قاموا بثورات كتيره كان منها " ثورة الإخوان
التلاته " اللى قامت فى بدايات حكم الامبراطور موريس سنة 582. الاخوان التلاته دول
كانوا يعقوب و مينا و ابو سخريون من قرية " أيكيله " اللى النهارده اسمها زاوية صقر
فى مركز ابو حمص فى البحيره. بدإت الثوره لما احتج الاخوان التلاته على اعتقال
السلطات البيزنطيه لاتنين من كبار الأقباط و اتحول الاحتجاج لثوره كبيره عمت غالبية
أقاليم الوجه البحرى و حاول الثوار اقتحام مدينة اسكندريه و قدروا يمنعوا عنها
القمح ، و قدر اسحق اللى كان ابن الاخ الكبير انه يستولى على مراكب الغلال اللى
كانت بتنقل غلة مصر المنهوبه للقسطنطينيه. انتهت الثوره بتهديد من حاكم اسكندريه
انه حا يعدم الاقباط الاتنين المعتقلين و غيرهم ، و هرب الاخوان التلاته على صان
لكن اتقبض عليهم و اتسجنوا و اتعدموا. و من الثورات التانيه كانت ثورات صان و خربتا
و بسطه و سنهور و إخميم و غيرها كتير انتهت كلها بمدابح وحشيه قام بيها المستعمر
البيزنطى و عساكره المدججين بالسلاح فى مواجهة شعب اعزل انتزع منه جيشه و سلاحه لكن
فضل سبع قرون يدافع عن هويته و قوميته و رفض ان مصر تدوب فى ثقافة المحتلين او انها
تخرج من التاريخ.

ولا كان تاريخ مصر القبطيه تاريخ اضطهادات و ثورات بس ، الاضطهادات و الثورات كانت
احداث و وقائع بتتخلل تاريخ مصر ، ساعات بتزيد و ساعات بتقل و ساعات بتختفى ، لكن
فى كل الظروف عطاء المصريين الحضارى و الفنى كان دايماً حاضر و متواصل و مستمر. زى
ما مصر كانت معطاءه على مر التاريخ ، حضارة شعبها ما اتوقفتش فى العصر القبطى رغم
الاحتلال و المحن و الفواجع. فلاح مصر فضل يزرع ارضه و يرويها من النيل زى اجداده
ما كانوا بيزرعوها و بيرووها ، و الصنايعى المصرى فضل يصنع و يطور زى ما عمل المصرى
القديم ، القبطى هو اللى كان بيبنى المبانى و بيحفر القنوات و الترع و هو اللى كان
بيروى الارض و يحرثها و يجنى ثمارها و غلتها و كان هو الفنان اللى بينحت و بيرسم و
بيكتب. مصر فى العصر القبطى ظهر فيها فن بإسلوب جديد ، هو الفن القبطى ، فن مصرى
اصيل لكن بتأثيرات جديده من وحى المسيحيه و الاتصال بالعالم البيزنطى. المسيحيه
دخلت مواضيع فنيه جديده فى فن النحت و ظهرت براعة الفنان القبطى ابن حضارة مصر
العريقه فى الحفر على الخشب و صناعة النسيج و تلوينه ، و رسم الفنانين الأقباط
رسومات بديعه على القماش و الجص و الخشب و برعوا فى تدهيب هوامش المخطوطات و الكتب.
من الفنون اللى ابدع فيها الفنانيين الأقباط كان فن الأيقونات ، رسم الفنان القبطى
على الايقونات رسومات جميله من وحى المواضيع الدينيه و من وحى البيئه المصريه.

فيه باحثين بيعتقدوا ان الموسيقا المصريه القديمه لعبت دور فى تطوير الموسيقا
الاوروبيه و انها هى و الترانيم المصريه القديمه اتنقلت عن طريق المبشرين الأقباط
لأوروبا. و من الحاجات التانيه اللى فيه باحثين بيعتقدوا ان اصلها مصرى قديم و
اتنقلت لأوروبا عن طريق الاقباط طراز الباسيليكا Basilica فى البنا. فبعد دخول
المسيحيه مصر بنا المصريين اللى اعتنقوا المسيحيه كنايس فى المعابد المصريه ، و بعد
كده لما ابتدوا يبنوا كنايس منفرده بنوها على نفس الطراز اللى اتطور و اتنقل
لأوروبا و اتبنت كاتدرائيات على طرازه.

فن النحت فن مصرى قديم ازدهر و عاش فى مصر عبر تاريخها القديم على امتداد العصور
الفرعونيه و العصر البطلمى و العصر القبطى. النحت كان من اكبر رموز الثقافه المصريه
و كان بيعبر عن القوميه المصريه و بيجسدها. فن النحت القبطى كان امتداد لأمجاد مصر
الفنيه فى العصور القديمه و فضل مستمر لغاية دخول الثقافه العربيه مصر من سنة 640 ،
و من وقتها انحدر لغاية ما تقريباً انعدم لغاية العصر الحديث لما ظهر النحات محمود
مختار و نحاتين مصريين غيره حاولوا يسترجعوا مجد مصر فى فن النحت من وحى تراثها
الفرعونى و القبطى القديم.

فى سنة 395 فى عهد البابا ثاؤفيلس اصدر ثيودوسيس قيصر مرسوم بتدمير المعابد و
التماثيل المصريه القديمه و محو الديانه المصريه القديمه اللى كان فيه لسه مصريين
بيؤمنوا بيها فى صعيد مصر بالذات ، وهنا ، على حد قول عزيز سوريال عطيه ، دارت عجلة
التاريخ ، فبدإت الغالبيه المسيحيه فى اضطهاد الاقليه اللى بتتبع الدين المصرى
القديم. ولم يقودالبطريرك ثاؤفيلس بنفسه عامة المسيحيين فى الهجوم على تمثال
سيرابيس فهذة كانت اكذوبةه. وضاع اثار مصرنا بسبب تدمير الاثار بسبب الملك ثيودسيوس
، فضاع من مصر جزء من تراثها زى ما ضاعت القدره على قراية و كتابة لغتها القديمه.
معبد باخوس فى اسكندريه كان المسيحيين دمروه سنة 389. و فى 411 دمر المسيحيين معبد
سيرابيس الضخم فى اسكندريه هذه كانت اكذوبة ايضا ، و وقت تدميره دمروا كمان جزء من
مكتبة اسكندريه ( الموزيون Museion ) اللى البطالمه اسسوها فى اسكندريه و بقت مناره
للعلم و الثقافه فى منطقة حوض البحر المتوسط . دافع المصريين اتباع الدين القديم عن
نفسهم بقيادة الفيلسوف اولمبيوس و قامت معارك بينهم انتهت بطبيعة الحال بقهر
الاقليه من اتباع الدين القديم. من القصص الطريفه و المؤلمه فى نفس الوقت و اللى
بتوضح انحدار العقليه المصريه فى الفتره دى بفعل التعصب الدينى و القهر و الاستعمار
الاجنبى ، و ازاى ثقافة مصر كانت فى حالة انسلاخ من تاريخ مصر القديم ، و اللغه
المصريه القديمه ماعادش فيه كتير بيعرفوا يقروها ، انهم بعد تدمير معبد سيرابيس
لقيوا نقش بالهيروغليفى مرسوم فيه " صليب " ، فإتخانق المسيحيين و اصحاب الدين
القديم على معناه ، فقال المسيحيين انه رمز المسيحيه و قال اصحاب الدين القديم انه
رمز من رموزهم هما و قعدوا يتخانقوا لغاية ما واحد بيعرف يقرا هيروغليفى وضح لهم فى
الأغلب انه " عنخ " و شرح لهم معناه حيث ان بقية القصه بتقول انه قالهم ان معناه "
الحياه الأتيه " و ده فعلاً معنى الرمز " الحياه الابديه " لكن فضل الطرفين
يتخانقوا و اصر المسيحيين على انه بالمعنى ده بيشير لدينهم و بقية القصه بتقول ان
اصحاب الدين القديم اقتنعوا بكلام المسيحيين و اتعمدوا ، لكن ده بطبيعة الحال خارج
نطاق التاريخ. بعد تدمير معبد سيرابيس و جزء من مكتبة اسكندريه بسنه ، هاجم الرهبان
المسيحيين الفيلسوفه هباتيا اخر الافلاطونيين الجداد فى مدرسة اسكندريه ، و سحلوها
لحى القيساريه اللى حولوه لكنيسه و رجموها و قتلوها بطريقه فظيعه. نهاية هباتيا كان
قتل الرهبان لأخر وميض بيشع بروح الثقافه الهيلينيه فى مصر .

الأنبا شنوده من بانوبولس ( اخميم دلوقتى ) كان من اشهر الرهبان اللى عادوا الديانه
المصريه القديمه و ارتبط اسمهم بتدمير أثار مصر القديمه ، فبعد عهد الامبراطور
قسطنطين ارتد الأمبراطور جوليان (332-363 ) عن المسيحيه ، و ده كان سبب ان فى فترة
حكمه القصيره رجعت اعمال العنف لمصر من تانى فبقوا رهبان مريوط و وادى النطرون
يشنوا هجمات على اتباع الدين القديم فى اسكندريه و يروعوهم ، و هجمت كتايب الأنبا
شنوده على الاثار المصريه فى طيبه ( الأقصر ) و دمرت منها الكتير و حولت المعابد
المصريه لكنايس .

اخر ايام الحكم البيزنطى فى مصر كانت مليانه مشاكل سياسيه و اضطرابات فى مصر و فى
بيزنطه نفسها فانتهز الفرس الفرصه و زحف ملكهم خسرو برويز المعروف بإسم " كسرى "
على الاراضى البيزنطيه فى اسيا ، و فى سنة 613 دخل الفرس دمشق و استولوا عليها و فى
614 استولوا على مدينة القدس و اخد خسرو صليب الصلبوت من القبر المقدس عشان يديه
هديه لمراته شيرين اللى كانت مسيحيه على المذهب اليعقوبى. فى سنة 619 غزت فرقه
فارسيه مصر و استولت عليها ، و فضلت مصر فى ايد الفرس عشر سنين. هرقل رسى بأسطوله
قدام اسكندريه سنة 622 و قدر يوقف زحف الفرس فى المنطقه دى ، و بعت اسطول فى البحر
الاسود على طرابيزون ، و نزل العسكر البيزنطى و هجم على معسكر الفرس الساسانيين فى
جانزاك ، فإضطر الفرس انهم يسحبوا قواتهم من مصر سنة 627 ، و زحف هرقل على بلاد
فارس و هزم الجيش الفارسى هزيمه ساحقه و استعاد صليب الصلبوت و رجعه لضريح القبر
المقدس فى بيت المقدس و بكده رجعت مصر للسباده البيزنطيه من تانى.

فى الغضون دى ، فى سنة 620 ، اتولى الكرازه المرقسيه البطريرك التامن و التلاتين
بنيامين الاول. هرقل بعت لمصر حاكم مدنى و فى نفس الوقت بطريرك ملكانى هو " سيروس "
او " قوروس " اللى اتعرف بعد كده فى التاريخ الاسلامى بإسم المقوقس. قبل هرقل ما
يبعت سيروس على مصر كان اتشاور مع بطريرك قسطنطينيه و بطريرك انطاكيا فى موضوع
توحيد المذاهب المسيحيه على مبدأ جديد و هو ان المسيح واحد و فعله واحد و مشيئته
واحده من غير الاشاره لوحدة طبيعته او ازدواجها اللى كانت سبب ابعاد الكنيسه
المصريه بعد مجمع خلقدونيه ، المبدأ ده اتعرف بإسم " المشيئه الواحده Monotheletism
". الحيله دى ما دخلتش على الأقباط و رفض بابا مصر بنيامين الاعتراف بسلطة البطريرك
الملكانى سيروس فإتعرض لإضطهاد كبير اضطره انه يسيب اسكندريه و يهرب على صحرة
الإسقيط ( شهات ) فى وادى النطرون فلقى هناك عدد صغير من الرهبان بعد ما قتل الفرس
رهبان كتار فى العشر سنين اللى طلعوا فيها مصر من الحكم البيزنطى ، فساب بنيامين
وادى النطرون و راح على الصعيد و استخبى هناك بعد ما طلب من اساقفته انهم هما كمان
يستخبوا ، و فيه سمعوا كلامه و فيه اتبعوا سيروس تحت الضغوط الفظيعه ، و عين هرقل
اساقفه ملكانيين فى نواحى مصر و اضطهد الاقباط اضطهاد كبير و قامت فى مصر موجه من
التنكيل و الاذلال ماكانلهاش مثيل فى التاريخ ، و هجم البيزنطيين على الكنايس و
الاديره و نهبوا الاوانى المقدسه و صادروا الاراضى و الممتلكات وجلدوا الاقباط
بالكرابيج و قتلوهم و اعتقلوهم و عملوا فيهم كل الفظايع ، و قبض سيروس على مينا اخو
بنيامين و عذبه بخلع سنانه و حرقه بالمشاعل بطريقه مرعبه و بعدين حطه فى شوال متعبى
بالرمله و رماه فى البحر فإستشهد .

فى الظروف دى و التنكيل بالاقباط شغال بطريقه رهيبه ، هجم العرب على مصر بقيادة
قائد عسكرى اسمه عمرو ابن العاص. العرب دول كانوا امنوا بدين جديد اسمه الاسلام
اسسه النبى محمد فى جزيرة العرب و قدرت جيوشهم انها تغلب الفرس و تستولى على بلادهم
و تغلب البيزنطيين و تطردهم من الشام و دلوقت جم على مصر اللى بقت نهيبه عشان
ياخدوها هى كمان من البيزنطيين. مصر بطبيعة الحال كانت بتتميز بحاجات مهمه عن كل
بلاد جنوب و شرق البحر المتوسط. منها كترة عدد سكانها ، و ارضها الخصبه اللى بتنتج
غلال ، و موقعها المتوسط و المحمى عن طريق الصحارى. عدد السكان و الغله معناهم
ضرايب و مكوس كتيره و اكل وفير ، و الموقع كان قيمته بالنسبه للغزاه انه موقع آمن و
مناسب ممكن يتحول لقاعده لتطوير هجماتهم على المناطق التانيه حوالين مصر. و دى كانت
الاسباب الرئيسيه اللى بتجذب الطامعين لاحتلالها و التصارع على ملكها عبر التاريخ.

قدر الجيش العربى الغازى اللى كان عدده الاصلى قبل تدعيمه بجيوش تانيه حوالى 4000
محارب ، انه يغلب البيزنطيين و يخرجهم من مصر سنة 642 . بطبيعة الحال الاقباط اللى
ملت نفوسهم مراره و كراهيه لكل حاجه بيزنطيه فرحوا و حسوا بالراحه و هما بيتفرجوا
على الجلاد البيزنطى و هو بيترنح و بيقع مدحور على الارض .

بالإستناد على المصادر المعاصره موقف الاقباط من المعارك اللى دارت بين العرب
والبيزنطيين كان اقرب للحياد و فيه مصار ذكرت إن فيه اقباط انضموا للمسلمين و حشدوا
جيش من اهل البرلس و الميره و غيرها و ساعدوا المسلمين فى الاستيلاء على مدينة تنيس
فى بحيرة المنزله. بطبيعة الحال الأقباط ما كانوش متعاطفين مع البيزنطيين "
الملكانيين " اللى نكلوا بيهم و عذبوهم ، و مباشرة قبل دخول الجيش العربى مصر كان
سيروس سلب من الاقباط حريتهم الدينيه و السياسيه ونكل بيهم. فوق كده العرب كان
موقفهم واضح من "اهل الكتاب " و " اهل الذمه " و ادوا الاقباط " العهد العمرى "
اللى كفل للأقباط حريتهم الدينيه بشكل عمرهم ما نعموا بيه تحت الحكم البيزنطى . لما
حاول البيزنطيين يرجعوا و ينزلوا فى اسكندريه عشان يحتلوها من تانى ساعدهم
البيزنطيين اللى كانوا عايشين فى المدينه لكن الأقباط اتصدوا ليهم و حاربوهم لغاية
ما فشلوا فى الاستيلاء عليها .

لكن رغم كده فمصر خرجت من احتلال اجنبى و دخلت فى احتلال اجنبى ، و بغض النظر عن
نجاة الأقباط من القتل و التعذيب و التنكيل ، سياسياً ما نابهاش حاجه من الموضوع
بإستثناء تغيير القوانين البيزنطيه اللى كانت سايده و تغييرات ثقافيه لغويه و دينيه
حصلت فى فتره لاحقه مع مرور السنين. لكن طبعاً الغزو العربى كان ليه قيمه مباشره
مهمه و هى انه فصل كنيسة مصر القبطيه عن الكنيسه البيزنطيه اللى حاولت تسيطر على
مذاهب أقباط مصر و استخدمت الاضطهاد و العنف كوسيله لفرض مذاهبها على الكنيسه
القبطيه. الغزو العربى لمصر فض الاشتباك ما بين الكنيسه القبطيه و الكنيسه
البيزنطيه ، فسقوط عسكر بيزنطه و طردهم من مصر ما خلاش حاجه للبيزنطيين تمكنهم من
السيطره على افكار و مذاهب الأقباط ، القوميه المصريه اللى صمدت ضد الرومان ، لاتين
و بيزنطيين ، و ما دابتش فى ثقافاتهم طلعت سليمه بعد 700 سنه من القهر و الاحتلال
لكن بعدد مهول من الشهدا اللى استشهدوا فى سبيل عقيدتهم و القوميه المصريه. خرج
الاقباط من الكابوس الرومانى-البيزنطى بلغتهم القبطيه و بفنهم و ادابهم و تقاليدهم
و بكل حاجه بتمثل القوميه المصريه. بطبيعة الحال البابا بنيامين اللى استخبى فى
الصحارى عشر سنين و نجى من تنكيل و موت اكيد و الرهبان اللى كانوا مستخبيين من
سيروس و عساكره فرحوا بالموضوع و طلعوا من مخابئهم و راحوا على القائد العربى عمرو
بن العاص ، و بيتقال ان عددهم كان 70 الف من الحفاه بهدوم مقطعه و مع كل واحد عكاز
. عمرو ابن العاص استقبل البطريرك بنيامين بإحترام كبير و رجعه لمنصبه فى اسكندريه.
عمرو بن العاص كان قائد عسكرى بيأدى مهمه عسكريه و بيعتبر شخصيه معتدله بالنسبه
لناس محاربين جايين من الصحرا ، هدفه كان استعمار مصر عشان تستغل اقتصادياً مش
القضاء على المصريين زراع الارض و دفيعة الضرايب. عمرو بن العاص ، فى قصة المؤرخين
العرب ، زار اسكندريه و هو شاب صغير و لفت نظره ان مصر بلد غنيه جداً. فى الفتره دى
العرب ما اتدخلوش فى شئون الأقباط و قعدوا مده منعزلين عنهم ، و ما استخدموش اى عنف
ضدهم و ما حاولوش يدخلوهم فى الاسلام بالعافيه و بالعكس وعدوا بإنهم حا يحافظوا على
الكنايس و مش حا يتعرضوا ليها. فى الفتره دى كان فيه قانون اصدره الخليفه عمر بن
الخطاب بمنع العرب من امتلاك اراضى بره جزيرة العرب . اهم حاجه فى الفتره دى زى ما
كان الحال وقت المستعمرين الرومان و البيزنطيين كانت الغله اللى بيزرعها الفلاح
القبطى و الضرايب اللى بيدفعها الأقباط. عمرو بن العاص عمل معاهده مع سيروس (
المقوقس ) تحمى المصريين مقابل دفع ضريبة الراس ( جزيه ) على البالغين مقابل
اعفائهم من الخدمه العسكريه و اعفاء الستات و الاطفال و المسنين منها. ففضل نظام
الضرايب البيزنطى اللى كان بيتكون من ضريبة خراج الارض و ضريبة الراس ، لكن مجموع
الضرايب اللى كانت بتتلم فى ولاية عمرو ابن العاص اللى بقى والى على مصر كانت 12
مليون دينار بعد ما كانت 20 مليون دينار ايام البيزنطيين . اللى بيلموا الضرايب
كانوا موظفين أقباط بيشتغلوا فى كل وظايف دواوين الضرايب ما عدا فى المناصب
الكبيره. الاحتلال العربى فى بداياته ما عملش تغييرات كبيره على حياة عامة الشعب
القبطى غير انه زاح الاضطهادات الدينيه بالشكل المريع اللى كان الاقباط بيعانوا
منها وقت الحكم البيزنطى اللى بزواله اختفى زعماء الملكانيين من مواقع السلطه
الدينيه و العسكريه و اتملك الاقباط اراضيهم ، و ضموا كنايسهم و مؤسساتهم للكنيسه
المصريه بعد البيزنطيين ما سابوها. عمرو بن العاص كان سمح للبيزنطيين العايشين فى
مصر ، اللى بتقول مصادر ان عددهم كان اكتر من 300 الف ، بالخروج من مصر او القعاد
فيها بجزيه ففضل معظمهم الخروج فأخد الأقباط ممتلكاتهم على اساس انهم كانوا نهبوها
من الأقباط قبل كده.

فى البدايه العرب عاشوا منعزلين عن الاقباط و ماعاشوش فى العاصمه اسكندريه او فى
المدن لكن استقروا فى حاميات و بعدين اسسوا الفسطاط فى منطقه رومانيه استراتيجيه
مابين المقطم و بابليون. شارك الأقباط مشاركه كبيره فى بنا مدينة الفسطاط وسمح لهم
عمرو بن العاص ببنا كنايس فيها و بقت مدينه عامره و عزل سكان ممفيس من الاقباط و
راحوا سكنوا فيها جنب اماكن اشغالهم فى الدواويين . الفسطاط دى بقت مركز العرب فى
مصر و عن طريق دواوينها العربيه تمت عربنة مصر ببطء بطريقه تدريجيه. اليونانى فضل
اللغه الرسميه فى مصر لغاية سنة 706 و فيه دلايل ان اللغه القبطى فضلت مستخدمه فى
الكلام حتى فى مدينة الفسطاط نفسها. عملية الاسلمه كانت هى كمان بطيئه و تدريجيه و
بدإت ببنا جامع فى الفسطاط اسمه جامع عمرو بن العاص و اتبنت جوامع صغيره فى كل حى
من احياء الفسطاط. جامع عمرو بن العاص ماكانش جامع للصلا بس لكن كان كمان مركز
لأنشطه اداريه و قضائيه. اسكندريه استمرت تأدى دورها كمينا لكن اكمن الفسطاط كانت
على النيل فكانت هى كمان مينا مهمه. عمرو بن العاص جدد و فتح قناة تروجان اللى كانت
بتوصل ما بين النيل و البحر الاحمر و بالطريقه دى بقت المراكب بتنقل الغله اللى
بيزرعها أقباط مصر فى وادى النيل لجزيرة العرب عن طريق البحر بدل ما تتنقل بالجمال.
و بكده مفيش حاجه اتغيرت فى عملية نهب مصر ، بدل الفلوس و الغله ما كانوا بيروحوا
قسطنطينيه يملوا خزاين و بطون البيزنطيين بقوا بيروحوا على الجزيره العربيه. العرب
سمحوا بدخول قبايل بدويه عربيه للإستقرار فى مصر لعمل توازن نسبى مع سكان مصر
الاقباط ، القبايل دى اللى اتعرفوا بإسم العربان اتسببوا فى اضطرابات و مشاكل كتيره
فى مصر فى العصور اللاحقه. استمر دور الأقباط الحضارى بيزرعوا و يبنوا و يعمروا و
يشقوا قنوات و يبدعوا فى الفنون و المستعمر الأجنبى ياخد منهم ضرايب و الغله اللى
بيزرعوها.

رغم ان الاستعمار هو الاستعمار و الاحتلال هو الاحتلال قهر للغير و استغلاله و
العيش من عرق جبينه و نهب ارضه بقوة السلاح ، لكن بالنسبه للمصريين فى الظروف دى
قضا كان اخف من قضا ، حيث ان للدرجه دى انحدرت حالة المصريين اللى بقوا بيحلموا
بإحتلال أجنبى اقل ظلم من احتلال اجنبى تانى. أحوال الاقباط بشكل عام اتحسنت بدرجه
كبيره تحت الاحتلال العربى فى عهد ولاية عمرو بن العاص عما كانت عليه وقت الاحتلال
البيزنطى. و نهضت الثقافه القبطيه نهضه هايله بعد ما اتطرد البيزنطيين. الاقباط
حلوا محل البيزنطيين فى الوظايف ، و فى الاداره المحليه بقت الوظايف تقريباً محتكره
عن طريق الاقباط فكان منهم الكتبه و موظفين الضرايب و القضاه المحليين اللى اتعينوا
للبت فى قضايا الاقباط حسب شريعتهم فكان ده نوع من الاستقلال المدنى و دى ميزه
اتحرم منها الاقباط فى العصر البيزنطى . لكن الاحوال دى ما دامتش طويل بعد عمرو بن
العاص و ابتدا التعسف و الضرايب يزيدوا و يرهقوا الاقباط. بيوضح الحال قول الخليفه
عثمان بن عفان لعمرو بن العاص بعد ما خلفه عبد الله ابن ابى سرح على ولاية مصر و
زود الضرايب فزادت الايرادات: " درت اللقحة بأكثر من ردها الاول " فرد عمرو عليه: "
قد أضررتم بولدها " . مصر اقدم بلد فى التاريخ و ام الحضاره اتحولت للقحه على ايد
المحتلين. فى فترةولاية ابن ابى سرح انتشر الظلم و الاضطهاد و عم مصر الفقر و القحط
و البلا و كرهوه المصريين. فسياسة عمرو بن العاص و معاملته للأقبط انتهت بعد ما ساب
ولاية مصر و ابتلت مصر بولاه هدفهم الأوحد هو نهب غلتها و ملى خزاين الخلفا و كمان
جيوبهم هما شخصياً من كد و عرق المصريين بأقصى درجه ممكنه حتى لو جاع المصريين ، و
كان الأقباط على راس المتضررين من جور و ظلم الولاه و حتى اللى اسلموا و ما حافظوش
على لغتهم زى ما عملت شعوب تانيه ما نفعهمش اسلامهم و تخليهم عن لغتهم و فضلوا
نهيبه للمحتلين. عاش المصريين سنه ورا سنه فى حضيض الجهل و الفقر و العذاب و فى
اواخر القرن تمنتاشر لما طلب باشا عثمانى مناقشة مشايخ مصر فى الرياضيات رفضوا
يناقشوه لإنهم ما يعرفوش حاجه عنها فإستغرب الباشا من حالة جهلهم و قال : " المسموع
عندنا بالديار الرومية أن مصر منبع الفضائل والعلوم! " .

فى العصر الاموى و العصر العباسى قلت الضرايب اللى دخلت الخزانه بسبب تدهور احوال
دفيعة الضرايب المطحونين من جهه ، و بسبب اعتناق اعداد من المصريين للاسلام من جهه
تانيه ، فده خلى ولاه ما يشجعوش المصريين على دخول الاسلام و حاولوا كمان انهم
يفرضوا ضرايب على اللى أسلموا بحجة ان اسلامهم ضر الخزنه ، و بقوا يعملوا قوانين
ضريبيه فيها ظلم كبير على الاقباط عشان يعوضوا النقص ، و منهم فرضوا ضريبة الراس (
الجزيه ) على الكهنه و الأساقفه لكن بمبالغ اعلى بكتير من المبالغ اللى كانوا
بينهبوها من عامة الأقباط ، بيتقال انها وصلت ساعات لـ 10.000 دينار مره واحده .

بعد قيام الخلافه الامويه سنة 661 هجم الأمويين على مصر و قتلو الوالى العربى محمد
بن أبى بكر الصديق و حرقوه فى جوف حمار ، و بقت مصر ولايه من ولايات الامويين
بيعينوا عليها ولاه عرب من طرفهم مهمتهم زى اللى قبلهم كانت بتتلخص فى جمع أكبر
مبلغ ممكن من الضرايب و نهب اكبر كميه من الغله. مع بداية القرن التامن ابتدا
الاقباط يتمردوا على الوضع ده و فيه اقباط كتير أسلموا عشان يتعتقوا من الضرايب و
الغرامات الاضافيه اللى ما كانوش قادرين يدفعوها. فى سنة 706 ، فى عهد الخليفه
الوليد بن عبد الملك ، اصدر الوالى الاموى عبد الله بن عبد الملك قرار بإستبدال
اللغه القبطى بالعربى فى كل شئون الدوله. القرار ده ما اتنفذش بحذافيره طوالى لكن
كان وسيله لإجبار الكتبه المصريين انهم يتقنوا العربى عشان يحتفظوا بوظايفهم ، فى
الفتره دى و لوقت طويل الوثايق كانت بتتكتب بالقبطى و بالعربى . فرض اللغه العربى
على المصريين كان محنه جديده للمصريين ، فبعد تعريب الدواوين الوالى الاموى قرر انه
يلم ضريبة الخراج سنتين مقدم فإتدهورت حالة المصريين اللى بقو يهربو من الارض و
يطاردهم العسكر و العربان و يجبروهم على زرع الارض بالقوه. و من ناحيه تانيه انتشار
اللغه العربيه بمحتواها الثقافى العربى سبب تقليل عدد المدارس المصريه اللى كانت
بتدرس العلوم زى الطب و الرياضيات و الفلك و غيرها و هى مواريث مصريه قديمه لغاية
ما انتشر الجهل و سادت الاميه و شويه شويه اختفى العلم فى المجتمع المصرى .

الخليفه الأموى التامن عمر بن عبد العزيز ( حكم 717-720) فرض ضريبة راس ( جزيه )
على الاقباط الاموات يدفعها قرايبهم الأحياء و الخليفه العاشر هشام بن عبد الملك (
حكم 724-743) زود الضرايب بعد مانصحه والى خراج مصر عبد الله بن الحبحاب بإن مصر
تحتمل زياده فى ضريبة الخراج فزود الضريبه قيراط على كل دينار فإنتفض الأقباط فى
كور تنوديمى و قربيط و طرابيه و كل الحوف الشرقى فبعتلهم الوالى الاموى الحر بن
يوسف جيش يحاربهم قتل اعداد كبيره منهم و بعدها عمت الثوره الصعيد و برضه بعتلهم
الوالى وقتها حنظله بن صفوان جيش نزل تقتيل فيهم . استمر النهب و التعسف و الإضطهاد
ضد الاقباط طول العصر الاموى و وصل لذروته سنة 750 و استمرت الثورات و الانتفاضات
فى نواحى مصر ضد الطغاه المحتلين من اشهر الولاه اللى اتعرفوا بالظلم و الجور كان
والى اسمه اسامه بن يزيد و ده فرض على كل مصرى مسافر فى مركب فى النيل انه يدفع
ضريبه مقدارها 10 دنانير رسم عبور اتدهورت احوال المصريين فى العصر الأموى و عجز
الفلاحين عن تسديد الضرايب المفروضه عليهم و فى سنة 725 ثار الاقباط فى تنديمى و
قربيط و الحوف الشرقى فى الوجه البحرى و امتنعوا عن دفع الضرايب فبعتلهم الوالى
العسكر فقتلوا منهم اعداد كبيره والى تانى من ولاة الامويين الظلمه كان والى اسمه
حنظله و ده ما اكتفاش بضرايب الارض و رووس البنى ادمين ( الجزيه ) لكن فرض كمان
ضرايب على رووس الحيوانات و طاح فى المصريين و قطع ايدين الاقباط و غيرهم من اللى
بيمتنعوا عن الدفع لغاية ما ثار الاقباط فى الصعيد و طردوا عمال الخراج فبعتلهم
حنظله العسكر اللى قتلوا منهم اعداد كبيره و استمر حنظله ده فى اعماله الاجراميه
لغاية ما الخليفه هشام بن عبد الملك ما عزله قبل الثوره ماتعم مصر كلها . بموت
الخليفه هشام بن عبد الملك اتقهقرت الدوله الامويه و اتضاعفت المظالم فى مصر. فى
الفتره مابين 739 و 773 ثار الاقباط خمس مرات الثورات دى ما كانتش مقصوره على
الاقباط بس لكن كان كمان بيشارك فيها المسلمين المطحونين مع الاقباط ، علاقة
المصريين الاقباط و المصريين المسلمين ما كانتش وحشه و كانوا بيتعاملوا مع بعض
بطريقه كويسه و التعصب ما بينهم و ما بين بعض ما كانش لسه انتشر . و من المصايب
الاضافيه اللى حلت بمصر فى الفتره دى كان نزول العسكر البيزنطى فى دمياط و قتلهم
اعداد كبيره من المصريين فيها و فى القرى اللى نواحيها ، النهيبه البيزنطيين كان فى
ظنهم ان مصر ملكهم مش ملك النهيبه العرب و كانوا بيحلموا بإستعادتها عشان ينعموا
هما بضرايبها و غلتها. الأمويين استمروا على سياسة ملى مصر بقبايل العربان و فى
عصرهم اتدفقت أعداد كبيره من العربان على مصر. فيه من العربان دول اشتغلو فى
الزراعه و اتعرضو هما نفسهم للنهب فشاركو فى ثورات ضد الحكم الأموى .

فى سنة 750 فى وقت ولاية عبد الملك بن مروان وقت ما كان ابوه مروان الحمار مشغول فى
الشام فى محاربة ابو العباس السفاح ، إبتدا يضطهد الاقباط فى مصر فثاروا و قتلوا
عمال الخراج فى البشمور فى الدقهليه و قاوموه فى برارى الدلتا و بحيراتها فى
المنزله و دمياط و انتصر الاقباط على عساكره مرتين بقيادة مينا بن بقيره ، و فى
الغضون دى وصل مصر مروان الهربان من ابو العباس فهجم عليهم و غلبهم فهربوا على
قراهم و اتحصنوا فيها فحاصرهم و شنوا هما عليه حرب عصابات بالليل لغاية ما اضطروه
انه ينسحب. و وصل ابو العباس مصر و وقف الاقباط فى صفه فهرب مروان على الصعيد و نهب
قرى و هدم كنايس و رفض اقباط طخا فى المنيا انهم يدفعوا الخراج فبعت لهم عسكر
استباحوا دمهم و دمروا كنايسهم و اعتدوا على الاديره. لما رجع مروان على الفسطاط
لقى جيش ابو العباس عندها فراح مولع نار فى الفسطاط و حرق مبانيها و عانى الاقباط
معاناه كبيره لغاية ما انتصر ابو العباس و قتل مروان الحمار و بكده انتهت الخلافه
الامويه فى الشام و حلت محلها الخلافه العباسيه فى بغداد.

فضلت مصر البقره الحلوب للمستعمرين. فى بدايات العصر العباسى اتحسنت احوال الاقباط
عما كانت عليه ايام الامويين اللى ارهقوهم بالمظالم و الضرايب و السبب فى كده ان
الاقباط أيدوا ابو العباس السفاح ضد مروان الحمار و ساعدوه لغاية ما جاب اجله ، و
عاهدهم السفاح على انه حا يكون عادل معاهم فإرتاح الأقباط شويه لغاية ما عادت ريما
لعادتها القديمه و بدأ الإضطهاد العباسى و معاه ثورات الأقباط ، اخر ثورات الأقباط
فى العصر العباسى كانت سنة 813 فى عهد الخليفه المأمون و اتعرفت بإسم " ثورة
البشموريين " ، و دى ثوره امتدت لنواحى كتيره فى مصر ، فراح المأمون على مصر عشان
يقضى عليها بنفسه و شاف الحاله الضنك اللى كانت فيها مصر و بيتقال انه عاتب الوالى
و قاله : " حملتم الناس ما لا يطيقون " ، و قدر انه يخمد الثوره بإستخدام القهر و
الملاينه ، و من اعماله فى مصر اللى قضى فيها حوالى شهرين اضافه لإنه اعتقل و قتل
اعداد من الأقباط و سبى ستاتهم و عيالهم انه عمل فتحه فى الهرم عشان يدور على دهب و
كنوز مصر. و دى كانت اخر ثورات الأقباط الكبيره اللى انهكهم الاضطهاد و التعسف و من
وقتها بدئت اعدادهم تقل بعد ما دخل الاسلام منهم حوالى ربعهم و على القرن التاسع
كان الأقباط بقوا اقليه فى مصر ، و زاحت اللغه العربيه اللغه اليونانيه عن دواوين
الدوله و بدئت كمان تاخد مكان اللغه القبطيه فى المعاملات بين الناس ، و على القرن
الحداشر ظهرت قواميس قبطى - عربى و ظهرت كتب قواعد النحو القبطى بالعربى من تأليف
كتاب أقباط اساميهم بقى شكلها عربى ، و بكده اتعربت و اتأسلمت مصر و بقى المصريين
طايفتين ، أقباط حيث ان المسيحيين المصريين بقوا بيتسموا كده ، و مسلمين. لكن ده ما
نهاش الثقافه القبطيه اللى استمرت رغم كل المحن اللى حلت بمصر.

لما استولى عمرو بن العاص على مصر جبى ضرايب قدرها 12 مليون دينار ، الوالى اللى
خلفه عبد الله بن سعد لم 14 مليون و الظاهر انه اكتنز جزء من الجبايه لحسابه الخاص
، لكن بعد كده بدأ المبلغ يقل فمعداش 3 مليون فى فتره ولاة العباسيين ، بيقول
المفريزى " وانحط خراج مصر بعدهما (عمرو و ابن سعد ) لنمو الفساد مع الزمان وسريان
الخراب فى اكثر الارض " . سبب الخراب اللى عم ان مصر و المصريين اتدهورت حالتهم
بشكل مريع بسبب قلة الزراعه و كساد التجاره و موت اعداد كبيره من المصريين بسبب
الاوبئه و قتلهم على ايدين الولاه الفاسدين الظلمه و طبعاً بسبب قلة المبالغ
المنهوبه من الاقباط على شكل ضريبة راس ( جزيه ) و غرامات بعد ما ماتت و اسلمت
اعداد كبيره منهم بالرضا و بالإضطرار للهروب من الضرايب و القمع. فى زمن عمرو بن
العاص عدد الاقباط اللى كانوا بيدفعوا ضرايب كان 8 مليون بعد كده فضل العدد ينزل و
ينزل فبقى 6 مليون و بعدين بقى 5 مليون و بعدين نزل اكتر . لما ما قدرش الوالى
محفوظ بن سليمان انه يجمع لخزنة الخليفه أكتر من 300 الف دينار بعت الخليفه من
بغداد ناس قبضوا عليه و ودوه بغداد و هو مقيد بالحديد. الخليفه كان بيحط مبلغ
للولاه لازم يحققوه و عشان كده كان بيعملوا كل ما فى وسعهم من المظالم عشان يحققوا
للخليفه طلبه. اخر ولاة العباسيين قبل احمد بن طولون كان احمد محمد بن المدبر ، ابن
المدبر ده عمل مظالم كتيره و اتفنن فى عمل انواع جديده من الضرايب كان منها ضريبه
على العشب اللى بتاكله بهايم الفلاحين و سماها " خراج المراعى " ، و ضريبه على
السمك اللى بيصطادوه الصيادين و سماها " خراج المصايد " و ضاف ضريبه اسمها " الخراج
الهلالى " فرضها على كل المحاصيل الزراعيه و المنتجات الصناعيه و الأملاك و كان
بيحصلها ظلماً و عدواناً مع ضريبة الارض ( الخراج ). رغم كده كل اللى قدر يجمعه من
جيوب المصريين كان مبلغ 800 الف دينار إكمن الناس هلكت و هربت و سابت رزقها و اكل
عيشها فملقاش ناس كتيره ينهب فلوسهم و بقت " اللقحه" مش قادره تجيب اكتر من كده و "
قد ال امرها ( مصر ) الى الخراب من يومئذ " على حد قول ابن إياس . ابن المدبر ده
كان اخر ولاة العباسيه فى مصر قبل ما يبعت الخليفه حد يقدر يدبر أحسن لكن لسؤ بخته
بعت احمد بن طولون اللى استقل بمصر.

الحكم العباسى فى مصر كان اخر عصور الاستعمار الخارجى و نهاية الحكم العربى فى مصر
لغاية سنة 1517. نهاية الحكم العباسى فى مصر كان نهاية الحكم العربى ، من الوقت ده
ما حكمش مصر عرب ، صحيح حكام مصر فى الفتره مابين قيام الدوله الطولونيه (868) و
سقوط الدوله المملوكيه (1517) ما كانوش حكام من اصول مصريه لكن مصر فى عهودهم كانت
دوله مستقله و بقى من ضمن حكامها ملوك و سلاطين كانت مصر بتعتبر بلدهم ، اتولدوا و
عاشوا و اتدفنوا فيها من أمثال اعظم حكامها من العصر الفرعونى الناصر محمد بن
قلاوون ، و ما عادتش غلتها بتتنهب و تتعبى فى مراكب رايحه على عاصمة الامبراطور او
الخليفه ، و لا بيدفع اهلها ضرايب خراج و راس لملى خزنة ملك او خليفه اجنبى عايش
بره مصر. التحول ده كان ليه نتايجه و انعكاساته على الأقباط اللى انهكهم حكم ظالم
لمدة متين سنه.

استمرت عملية نهب مصر و اضطهاد الأقباط لغاية ما انكشح الحكم العباسى من مصر. بدأت
عصور استقلال مصر سنة 870 بعد مااقتطع قائد الجيش احمد بن طولون مصر من الخلافه
العباسيه و استقل بيها و بنى عاصمته " القطائع ". احمد بن طولون ماكانش عربى و
بيعتبر اول حاكم غير عربى بحكم مصر من بعد احتلال العرب لمصر و كات استقلاله بمصر
نهاية للحكم العربى لمصر و من وقتها ماحكمش العرب مصر تانى. مصر فى العصر الطولونى
بقت دوله متحضره و طوالى خفف ابن طولون الضرايب اللى كان بينهبها الخليفه العباسى
فى بغداد من المصريين ، و ساوى ما بين المسلمين و الأقباط فى دفع الضرايب. و لغى
المكوس الزياده اللى فرضها ابن المدبر مع ضريبة الارض ( الخراج ). رغم ان ابن طولون
لغى ضرايب كتيره لكن خراج مصر ارتفع فى عهده لـ 4 مليون دينار بعد ما كان 800 الف
فى ولاية ابن المدبر. اتحسنت احوال الاقباط و بقية المصريين فى عهد احمد بن طولون و
اشتغلوا فى دواوين الضرايب و الوظايف الاداريه و اشرفوا على المشاريع العمرانيه و
بنا الكبارى و القناطر و المشروعات الزراعيه اللى عملها ابن طولون و ده انعكس عليهم
و على مصر كلها بطريقه ايجابيه فزادت دخولهم و بنوا بيوت كبيره و كنايس و جناين و
ازدهرت مصر و زاد دخلها. المصريين عاشو فى هدؤ ماشافوهوش من وقت نهاية الدوله
البطلميه و وقوعهم تحت احتلالات اجنبيه. جامع ابن طولون بناه المهندس القبطى ابن
كاتب الفرغانى و هو تحفه معماريه نادره بتصميم فريد من نوعه لفت انظار الباحثين.
احمد بن طولون طلب فى عياه الاخير من شيوخ المسلمين و القساوسه الاقباط انهم يرفعوا
المصاحف و الاناجيل و يدعوا له ، و بعد ما اتوفى حكم ابنه خمارويه اللى كان بيحب
الاقباط و كان مصاحب الانبا باخوم اسقف طحا و رهبان اقباط فى القصير و كان بيزور
الكنايس و الاديره. خمارويه لغى الجزيه عن الأقباط و اداهم صك بكده. استقلال مصر
كان معناه استقلال مسلمين و اقباط مصر و وقف عمليات نهب مصر وسكانها ، فعاشوا
الاتنين فى دوله متحضره من غير مشاكل و صراعات و ثورات. بيقول المؤرخ و المستشرق
الفرنساوى جاستون فييت Gaston Wiet ان التاريخ الحقيقى لمصر المستقله بعد ما استولى
عليها العرب بدأ بعصر احمد بن طولون. فى العصر الطولونى عاشت مصر عصر مذدهر و خلاها
احمد بن طولون دوله قويه و متحضره و انتشر الرخاء و قلت الضرايب على المصريين و
زادت الموارد و العمران.

فى سنة 969 استولى الفاطميين على مصر. الفاطميين كانوا اسره شيعيه من شمال غرب
افريقيا. استقل الفاطميين بمصر و اسسوا مدينة القاهره ، و صاب العباسيه فى بغداد و
الامويين اللى كانوا لسه فى الاندلس حاله وحشه من الذعر و الغيظ ، و طلع الخليفه
العباسى بيان وصف فيه الفاطميين بإنهم " فساق زنادقة ملحدون " زى العاده لما
بيتزنقوا ، و شنوا عليهم حمله دعائيه فظيعه. الفاطميين لما استقلوا بمصر كانت
احوالها كويسه بسبب الاصلاحات اللى كان عملها الطولونيين فيها. بدأ الفاطميين بدايه
كويسه فى عهود اول خلفائهم فى مصر المعز لدين الله لكن المعز منع عادة رش المايه
على الناس فى الشوارع و توليع نار بالليل فى عيد النيروز القبطى ، و منع ركوب الناس
فى المراكب و حط خيام على شط النيل فى ليلة عيد الغطاس ، و من بعده ابنه العزيز
بالله مشى هو كمان على السياسه الطولونيه و عاملوا الاقباط معامله كويسه و استمر
الاقباط يشتغلوا فى دواوين الدوله و اتعين اقباط كتير فى مناصب عاليه فى الدوله و
اخدوا ألقاب كان منهم قزمان بن مينا ( ابو اليُمن ) اللى اتعين فى منصب نايب
الخليفه الفاطمى فى الشام ، و عيسى بن بسطوروس امين الخزانة. العزيز بالله اللى
اتجوز ست مسيحيه ملكانيه اعفى الاقباط من ضرايب كتيره و سمح للبطريرك بترميم
الكنايس القديمه و بنا كنايس جديده و بيتقال انه سمح لناس كتيره كانوا اسلموا
بالرجوع للمسيحيه من غير مشاكل. ازدهر كمان الفن القبطى فى الفتره دى و ابدع
الحرفيين و الفنانيين الاقباط فى صناعة الجواهر و الرسم و صناعة القزاز الملون و
الخياطه و الصباغه و الهندسه و العماره و فى حاجات غيرها كتيره اثارها لسه موجوده
فى كنايس و جوامع القاهره و فى المتاحف. و ظهر دكاتره كبار و كتاب. اتحسنت حالة
طبقه من الاقباط بدرجه كبيره فى الفتره دى فبنوا سرايات و اشتروا عبيد و جوارى و
بقوا يعملوا حفلات و ليالى ملاح و عاشوا فى بحبوحه لدرجة ان فيهم نسيوا التقاليد
القبطيه فبقوا عندهم محظيات و بيمارسوا " التسرى " ، و فيه منهم نسيوا معاناة اهلهم
من الأقباط فبقوا يتكوا عليهم بالضرايب و الغرامات و غيرهم دخلوا فى منافسات و
صراعات ما بينهم و ما بين بعض على الوظايف. البابا إفرام السريانى المعروف بـ " إبن
زرعه " (975-978) اللى ما عجبهوش موضع تسرى الأقباط بالمحظيات حاول ينصح و يصلح حال
الأقباط اللى بيعملوه ، لكن اتقال ان قبطى من الغاويين التسرى اسمه " ابو السرور "
سمه فمات و خلى كرسى الكرازه المرقسيه لمدة ست تشهر لغاية ما قعد عليه الأنبا
فيلوثاؤس (979-1003) اللى غض نظره عن موضوع المحظيات و ما حاولش ينصح او يتدخل. من
الشخصيات القبطيه الكبيره اللى عاشت فى الفتره دى كان العلامه " ساويرس بن المقفع "
(اتوفى 987) أسقف الأشمونيين و مؤلف الكتاب المهم " تاريخ بطاركة كنيسة الاسكندرية
القبطية ". اضافه لساويرس ابن المقفع الفتره دى شافت انشطه فكريه قبطيه عن طريق
البطاركه نفسهم و عن طريق مصلحين زى ابو ياسر بن قسطل و الكاتب مقار بن القنبر.

بعد ما اتوفى العزيز بالله حكم ابنه المنصور الملقب " الحاكم بأمر الله " اللى كان
خلفه من ست مسيحيه روسيه . الحاكم ده بدأ حكمه بدايه كويسه و كان مهتم بالعلم و
المعرفه و بيحب يناقش العلما و المفكرين و من اعماله الحضاريه فى مصر بناه لمكتبه
ضخمه سماها دار الحكمه و فى عهده ظهر كتاب " تاريخ البطارقة " لساويرس ابن المقفع.
ازدهرت الحياه فى مصر فى بداية حكم الحاكم ، لكن فجاءه لسبب مش مفهوم اتحولت شخصيته
زى جاله لُطف و بقى يصدر احكام غريبه كان منها منع اكل و بيع الملوخيه و الترمس و
الجرجير و العنب و الزبيب و الجبنه و السمك اللى مالهوش قشر و لعب الشطرنج ، و منع
خروج الستات من البيوت ، و امر بقتل الكلاب ، و فوق كده نزل تقتيل فى العلما و رجال
الدوله و أكابرها لأسباب مش معروفه ، و امر بهدم كنيسة القبر المقدس فى القدس
وقال : " فليصير طولها عرضاً و سقفها ارضاً " ، و ده كان قرار خطير جداً استخدمه
الصليبيين بعد كده فى الترويج لشن الحروب الصليبيه.

اتدهورت احوال مصر و اتلخبطت و عمها الغلا و الوبا ، و اكتوى كل المصريين بتصرفات
الحاكم و مظالمه و مع ان ابوه كان مسلم و امه مسيحيه ماعتقش لا المسلمين و لا
المسيحيين ، لكن بالنسبه للأقباط ضحاياه من الموظفين الكبار كان منهم رئيس الديوان
ابو العلاء فهد بن ابراهيم ، و غبريال بن نجاح اللى امر بجلده الف جلده لغاية ما
مات لإنه رفض إنه يسلم و يتعين وزير ، و عيسى بن نسطورس امين خزنة الدوله فى عهد
العزيز بالله ، و بعد ما قتله عين ابنه " زرعه " مكانه. معظم الموظفين دول اتقتلوا
بسبب دسايس و تهم صدقها الحاكم. لكن بالنسبه لعامة الأقباط فرض عليهم لبس عمم سودا
( عمم اعدائه العباسيين ) و تعليق صلبان خشب كبيره فى رقابيهم ، و حرج عليهم ركوب
الحصنه ، و منعهم من شرا العبيد و الجوارى و استخدام مسلمين كخدامين ، و طردهم من
الوظايف العامه ، و امر بهد الكنايس فى مدينة مصر و القاهره و سمح بنهبها ، و قبض
على قسسه و قتل اعداد منهم و اتبع اللى هربوا على الاديره ، و قبض على البطريرك
زكريا (دخريس) (1004-1032) و سجنه ، و اكره الاقباط على الاسلام و بعدين سمحلهم
بالرجوع للمسيحيه و بنا الكنايس اللى اتهدت ، و بعدين طلع فى دماغه انه يطرد كل
المسيحيين من مصر و يرحلهم لبيزنطه فإتخض الأقباط بسبب العداوه اللى كانت بينهم و
بين البيزنطيين فإترجوه انه مايعملش فيهم العمله السوده دى فوافق و عفا عن
المسيحيين و مارحلش حد على بيزنطه ، و منع الاحتفال بعيد الغطاس و حد الشعانين مع
انه كان بيشارك فى الأعياد المسيحيه اللى كانت اعياد لكل المصريين وقتها و كان له
طبيب خاص قبطى اسمه يعقوب بن نسطاس ، و بعدين فى اخر ايامه بقى يروح دير فى صحرة
حلوان ( اسمه دلوقتى دير العريان ) و يقعد هناك يناقش الرهبان اللى اقنعوه بفتح
الكنايس و بنا اللى اتهد منها و اطلاق سراح البطريرك زكريا ، فسمح ببنا الكنايس و
اطلق سراح البطريرك. و بعدين اعتنق الدرزيه و اعلن انه تجسيد إلاهى على الارض ، و
فى الاخر خرج و ما رجعش و اختفى فى ظروف غامضه سنة 1021 بعد ما شيب الأقباط و كل
المصريين و خلفه ابنه ابو الحسن الملقب بالظاهر بالله.

الاحوال هديت فى عهد الظاهر بالله و انتهى عصر الاضطهاد و رجعت الحريه الدينيه لمصر
و اتعمرت الكنايس اللى اتهدت و اتعاد بنا كنيسة القبر المقدس فى القدس من تانى و
رجعت الاحتفالات القبطيه زى ما كانت و كانت الدوله بتشارك فيها و كل المصريين بغض
النظر عن ديانتهم و حس الأقباط بالإطمئنان. لكن الفاطميين فرضوا ضرايب راس ( جزيه )
على القسسه و رجال الدين بتوع الكنيسه القبطيه يدفعها عنهم البطريريك فكان البطريك
بيحصلها من عامة الأقباط عشان يسددها و بكده عامة الاقباط اكتووا بدفع ضرايبهم و
فوقيها ضرايب القسسه كمان. فى الفتره دى اتنقل مقر البطريركيه القبطيه من اسكندريه
لمدينة دمرو ( فى محافظة الغربيه ) اللى وصفها الكاتب ساويرس ابن المقفع بإنها "
القسطنطينيه التانيه " و بعدين اتنقل المقر للقاهره جنب مقر حكم الخلفا و تحت
حمايتهم و كل ده حصل فى عهد البابا كرستودولوس (خرسطوذولس) (1046-1077) و بعدين
خلفه البابا كيرلس التانى (1078-1092) اتنقل لمقر جديد فى كنيسة القديس ميخائيل فى
جزيرة الروضه جنب مصر القديمه .

بعد وفاة العزيز بالله خلفه ابنه المستنصر بالله و فى عهده لعب البطريرك ميخائيل
التانى ( الحبيس ) (1092-1102) دور دبلوماسى كبير فى العلاقات ما بين مصر و الحبشه.
ففى الايام دى شحت ماية النيل وقلت و عم القحط نواحى مصر بسبب بنا الأحباش سدود على
النيل فى بلادهم منعت تدفق مايته على مصر ، فبعت المستنصر البطريرك ميخائيل على
الحبشه و معاه هدايا للنجاشى حاكم الحبش. و اتكلم البطريرك مع النجاشى فوافق على
فتح سد كان بيمنع تدفق ماية النيل و اتحسنت العلاقات مابين مصر و الحبشه و اتدفقت
ماية النيل بالخير على مصر. لكن فى الايام دى كان فيه متعصبين مش راضيهم احوال
الأقباط الكويسه و وجودهم فى مناصب كبيره فى الدوله. من المتعصبين دول كان وزير
اسمه محمد البازورى و قاضى فى اسكندريه اسمه عبد الوهاب ابو الحسن قعدوا يحرضوا
الناس على كراهية الأقباط زى عادة المتعصبين ، لكن اكمن الناس اياميها كانوا
مشغولين فى همومهم بسبب القحط و الوبا ما حدش منهم أخد بكلامهم ، فإتغاظ الوزير
فراح قابض على البطريرك و عدد من الأساقفه من الوجه البحرى و بعتهم بتهم باطله على
القاهره ، فلما شاف الخليفه المستنصر انهم مظلومين و متكاد ليهم طيب بخاطرهم و
سابهم ، فإتغاظ الوزير البازورى و امر بقفل كل كنايس مصر بتاعة الأقباط اليعاقبه و
المسيحيين الملكانيين ، فإتنكد المسيحيين و ثاروا و اتجمهروا ، و لما لقى الخليفه
ان الاضطرابات حا تعم مصر بسبب كيد الوزير و اعماله الاستبداديه قبض عليه و نفاه
على تنيس فى بحيرة المنزله و بعد شويه امر بقتله بعد ما اتضح له انه بيهيج و بيحرض
المسلمين على الاقباط و ان بسببه حاتقوم فتنه دينيه كبيره فى البلد .

فى بقيةالعصر الفاطمى اتدهورت الاحوال فى مصر بسبب انهيار الاقتصاد و انتشار
الاوبئه و حصلت فوضى فى القصر الفاطمى نفسه بعد ما حصلت اشتباكات ما بين حرس
الخليفه الاتراك و السودانيين و ضاعت هيبة الدوله. و استولى النورمان على سيسيليا
(1091) و السلاجقه الترك حلفا الخليفه العباسى استولوا على دمشق و مدن فى الشام ، و
بعدين قامت الحروب الصليبيه بعد ما دشنها بابا الكاتوليك اوربان التانى سنة 1095
فهجمت جحافل الصليبيين على الشرق الاوسط و استولت على القدس (1099) و مدن تانيه فى
اسيا الصغرى و الشام و اسست مملكة بيت المقدس ، و ده فى الوقت اللى كانت فيه
الخلافه الفاطميه عماله تضعف و تقل هيبيتها لغاية ما انتهى امرها سنة 1171 بعد ما
غدر صلاح الدين الأيوبى بالخليفه العاضد لدین‌ الله و زاحه عن العرش و اتسلطن هو
على مصر ، و بكده سقطت الدوله الفاطميه الشيعيه و قامت الدوله الايوبيه الحليفه
للخليفه العباسى السنى فى بغداد ، ودخلت مصر فى معمعة الحروب الصليبيه ، و بطبيعة
الحال كان للحروب دى اثر على حياة الأقباط حيث إن الصليبيين كانوا مسيحيين رافعين
الصلبان بغض النظر عن كونهم كاتوليك متحالفين مع البيزنطيين و فى خلاف لاهوتى كبير
مع الكنيسه القبطيه و بيعادوا الاقباط و بيعتبروهم مهرطقين و خارجين عن المسيحيه.
المسلمين بصفه عامه ما كانش عندهم علم بالمواضيع دى نتيجه للجهل المتفشى و لضياع
تاريخ مصر القبطى قبل سنة 640 و انحساره عند الأقباط اللى هما كمان كان ضاع منهم
قبل كده تاريخ مصر القديم قبل مار مرقس. الحروب الصليبيه خلت الأقباط فى موقف وحش
من غير ما يكون ليهم دخل بالموضوع و كانت تحدى تاريخى خطير و جديد اتفرض عليهم.

بعد ما استولى صلاح الدين على الحكم فى مصر افتتح عهده بطرد الموظفين الأقباط من
الدواوين . و فرض على الاقباط لبس خاص بيهم و منعهم من ركوب الحصنه و اتدهورت احوال
الأقباط لدرجة ان فيهم بقوا يتنازلوا عن اراضيهم فى الارياف لمسئولين كبار فى
الدوله عشان يحموهم و غيرهم اضطروا يسلموا عشان يحتفظوا بمناصبهم و منهم كان زكريا
بن مماتى اللى اسلم هو و كل عيلته و غير اسمه عشان يحتفظ بمنصبه كمسئول فى ديوان
الحرب و بعدين كوزير للماليه فى فتره لاحقه. ابن مماتى ده عاصر اخر الخلفا
الفاطميين و عاصر صلاح الدين و كان شاعر و كاتب مميز وساب للتاريخ اقدم سجلات
الدواوين فى العصور الوسطى فى مصر. بدأ صلاح الدين يبنى قلعته فى القاهره و اللى
بنوها كانوا اتنين مهندسين أقباط هما ابو منصور و ابو مشكور و بنا اسوار القاهره
بحجاره من اهرامات و معابد مصريه قديمه فضيع جزء من تراث مصر القديم. و هدم
كاتدرائية القديس مرقص فى اسكندريه لكن لأسباب عسكريه مش دينيه ، و بعت حملات
عسكريه للصعيد هاجمت مدن و قرى الأقباط و هدت دير القديس سمعان فى اسوان سنة 1173 و
إتاسرت اعداد من الأقباط فى الصعيد كان منهم أسقف ، و بيتقال انهم اتباعوا كعبيد ،
و اتخربت مدينة قفط. لكن الملاحظ ان صلاح الدين بعد ما انتصر فى معركة حطين على
الصليبيين (1187) و اخد بيت المقدس بقى يعامل الأقباط بطريقه كويسه وما بقاش متشدد
معاهم بالمنظر الوحش اللى بدا بيه عهده فإداهم دير جنب كنيسة القبر المقدس فى القدس
لسه لغاية النهارده تابع للكنيسه القبطيه ، و رجع الاقباط اللى فصلهم من الدواوين
لمناصبهم زى ما كانوا ، و رجع للأقباط الثروات اللى صادرها منهم قبل الحرب ، و عين
قبطى اسمه صفى الدوله بن أبى المعلى الملقب " ابن شرفى " سكرتير خاص ليه .

مع مرور الايام زادت شراسة الحروب الصليبيه إكمن الصليبيين بقوا عايزين يستردوا بيت
المقدس اللى طارت من ايديهم و بقت مصر فى حد ذاتها هدف ليهم بحكم انها مركز القوه
فى المنطقه، و فى عهد السلطان الايوبى العادل سيف الدين اتعين قبطى اسمه ابن
الميقات المعروف بـ " صفى الدين " وزير للحرب. و لما استولى الصليبيين على دمياط
سنة 1218 وقت الحمله الصليبيه الخامسه اضطهدوا الأقباط اللى كانوا فى المدينه
اضطهاد كبير من غير ما يهمهم انهم مسيحيين. لكن بطبيعة الحال الحروب الصليبيه ما
وقفتش الحياه فى مصر و بالنسبه للأقباط ما اتوقفش عطائهم العلمى و الثقافى فى
المجتمع ، و فى نفس الوقت فضلوا يدافعوا عن هويتهم و ثقافتهم المميزه فظهرت كتب
للأجروميه القبطيه و قواميس قبطيه و فتحوا مدارس ملحقه بالكنايس اتحطت فيها مخطوطات
قبطيه عشان تساعد التلاميذ. من مشاهير الأقباط فى الفتره دى كانت عيلة " ولاد
العسال " المثقفه. ولاد العسال دول كانوا بيتقنوا القبطى و اليونانى و العربى ، و
ليهم بيتنسب " الخط السعدى " ، و فيه تلاته منهم وصلوا لمناصب كبيره فى الدوله
الايوبيه.

فى نص القرن التلتاشر هاجم الصليبيين مصر فى حمله ضخمه قادها لويس التاسع ملك فرنسا
بنفسه و اتعرفت بالحمله الصليبيه السابعه. الصليبيين احتلوا دمياط و حاولوا يوصلوا
للقاهره لكن انهزموا فى المنصوره و اتأسر الملك لويس نفسه فى فارسكور. معركة
المنصوره كانت معركه شعبيه خاضها المماليك و المتطوعين المصريين اللى راحوا
المنصوره يدافعوا عن بلدهم من كل نواحى مصر. الأقباط شاركوا فى المعركه دى و حاربوا
فى صف المسلمين ضد الصليبيين فكان الانتصار لكل المصريين . على امتداد تاريخ الحروب
الصليبيه عمر ما قبطى انضم للصليبيين بحجة انهم مسيحيين او أى حجه تانيه و ساهم
الاقباط فى القتال بأرواحهم و اموالهم.

بعد وفاة الملك الصالح ايوب اخر سلاطين الدوله الأيوبيه فى مصر وقت الحمله الصليبيه
السابعه مسك المماليك الحكم فى مصر و قامت الدوله المملوكيه. حاجه مهمه جداً حصلت
فى مصر فى الفتره دى كان قعاد واحده ست على عرش مصر هى شجر الدر و دى كانت اول ملكه
تحكم مصر من ايام كليوباترا السابعه. مسك المماليك للحكم فى مصر و تنصيب واحده ست
سلطانه على مصر كان تحول ضخم. شجر الدر ما اتنصبتش سلطانه من فراغ لكن نتيجه
لجهودها الجباره اللى عملتها وقت الحمله الصليبيه السابعه لحماية مصر بعد ما اتوفى
جوزها الصالح أيوب و الصليبيين محتلين دمياط و عايزين يحتلوا كل مصر. تحت ضغوط من
بره مصر من الايوبيين فى الشام و الخليفه العباسى فى بغداد و اكمن المماليك كانوا
عايزين يثبتوا نفسهم فى الحكم و مش عايزين مشاكل اضطرت شجرة الدر انها تتجوز أتابك
الجيش المصرى عز الدين أيبك و تتنازل له عن العرش و تحكم معاه. تطور كبير حصل مع
سلطنة عز الدين ايبك كان تعيين اول وزير قبطى فى مصر هو شرف الدين الفائزى.

تنصيب ست سلطانه على مصر و تعين وزير قبطى فى الدوله كانوا تطور اجتماعى كبير حصل
فى مصر. تطور مهم تانى كان ان نظام الحكم المملوكى ما كانش نظام وراثى زى ماكان
الحال فى الممالك التانيه و ده كان تطور كبير على مستوى العالم مش بس على مستوى
الشرق الاوسط. المماليك ما كانوش عرب و بالتالى ما كانتش عندهم حساسيه ضد الستات و
اتباع الديانات التانيه و كان طبيعى ان مكانة الستات و غير المسلمين فى مصر تتحسن و
يتعاملوا كرعايا للدوله المصريه المستقله. فوق كده المماليك كانوا عادة من اصول مش
اسلاميه. استمرت عيلة ولاد العسال فى نشاطها الثقافى و ظهر المؤرخ القبطى الكبير
ابن العميد ( جرجس بن العميد ) ( 1202 - 1273 ). الشيخ المكين جرجس بن العميد اللى
من اعمدة حركة التأريخ المصريه فى العصور الوسطى كان كاتب ديوان الجيوش المصريه ، و
اخوه الاسعد ابراهيم كان كاتب الجيش المصرى فى عهد الملك العادل الأيوبى. ابن
العميد عاصر نهايات الدوله الايوبيه و عاصر سلاطين الدوله المملوكيه شجر الدر و عز
الدين أيبك و الظاهر بيبرس ، و كتب كتب مهمه عن تاريخ مصر بصفه عامه و عن تاريخ
الأقباط بصفه خاصه. ابن العميد اللى كان ضليع فى اللغه القبطيه و العربى أرخ بكتاب
مهم هو " أخبار الأيوبيين " ، و كتب " المجموع المبارك " و ده كتاب كبير أرخ فيه
ابن العميد من بداية العالم لغاية عهد الظاهر بيبرس ، الكتاب ده اترجم فى ليدن
للاتينى حوالى سنة 1625 ، و كتب " مختصر البيان فى تحقيق الإيمان " اللى بيتسمى
كمان " الحاوى ". ابن العميد هو اللى وضح إن لقب " البابا " اللى معناه ابو الأباء
استخدامه اول مره كان فى مصر لتمييز البطريرك و بعد كده اتنقل لروما و استخدمته
الكنيسه الكاتوليكيه. فى سنة 1297 عمل السلطان حسام الدين لاجين الروك الحسامى و هى
عمليه لمسح الاراضى الزراعيه لتقدير الخراج ، الروك الحسامى استمر لمدة تمن تشهر و
اشرف عليه ادارى قبطى هو " التاج الطويل " . و الروك كلمه قبطيه معناها دلوقتى " فك
الزمام و تعديل الضرايب ".

الأقباط كانوا جزء مايتجزأش من المجتمع المصرى ايام المماليك ، وكانوا بصفه عامه
مندمجين فى الحياه المصريه ومفيش حاجه كانت بتميزهم عن المصريين المسلمين إلا الدين
و طقوسه.السلاطين المماليك كانوا بيعتبروهم جزء من رعيتهم وكانوا بوجه العموم
بيحرصوا على إنهم يعاملوهم معامله فيها عدل . وكان الاقباط بيشاركوا فى إحتفالات
مواكب وإستقبالات السلاطين و هما شايلين الأناجيل وماسكين شموع . و بتبين أوراق
الوثايق اليهوديه اللى اسمها "الجنيزا" إنها إتكتبت بإيدين مصريين أقباط و مسلمين.
أقباط كتير كانوا بيشتغلوا فى اجهزة الدوله و فى الدواوين الحكوميه و كانوا
بيمارسوا نفس مهن المصريين المسلمين و الإتنين كان ليهم حق تملك الأراضى والعقارات
زيهم زى بعض. وكان فيه أقباط اغنيا جداً و عندهم جوارى .

جوابات سلطان مصر بتكليف بطريرك الأقباط بتبين مدى احترام الدوله المملوكيه
للبطريرك القبطى : " و لما كانت الحضرة الساميه، الشيخ، الرئيس المبجل، المكرم،
الفاضل، الكافي، الثقه، عماد بني المعموديه... أطال الله بقاءه، و أدام على اهل
طائفته إرتقاءه... ". و "الحضرة السامية، القديس، المبجل، الجليل، المكرم، الموقر،
الكبير، الديان، الرئيس، الروحانى، الفاضل، الكافى، المؤتمن، عماد بنى المعموديه،
كنز الامة المسيحية.. اطال الله تعالى بهجته، و اعلى على اهل طائفته درجته، قد حاز
من فضائل ملته أسماها..." . الأقباط (اليعاقبه) كانوا أغلبية المسيحيين فى مصر فى
العصر المملوكى و كان ليهم بطريرك بينتخبوه عادة زي ماهما عايزين، وكات مهمته تنظيم
العلاقه بينهم وبين نفسهم و بينهم وبين الدولة المملوكيه. أغلبية الأقباط كانوا
عايشين فى الصعيد وغالبيتهم كانوا بيشتغلوا فى الزراعه ، وكان عندهم هناك حوالى 82
كنيسه و فى القاهره كان للأقباط حوالى 19 كنيسه و فى الوجه البحرى برضه حوالى 19
كنيسه. وعدد أديرتهم كان حوالى 86 دير.

المسيحيين الملكانيين كان عددهم صغير وبيتكونوا من مسيحيين من اصول بيزنطيه
ومسيحيين من اصول مصريه إعتنقوا المذهب الملكانى وكان ليهم بطريرك بيعين رجالة
الاكليروس بتوعه وبيشرف على الكنايس والأديره التابعه لمذهبه . كان للملكانيين عدد
صغير من الكنايس فى مصر منها "كنيسة غبريال الملاك" و "كنسية السيده" و "كنيسة
ماريوحنا" فى الفسطاط و "كنيسة مارنقولا" فى خط البندقانيين. وكان عندهم شوية
أديرة.

فى سنة 1517 حصلت مصيبه كبيره فى مصر. سقطت الدوله المملوكيه بعد جيوش الغزاه
العثمانليه بقيادة سليم الاول ما هجمت على مصر و احتلتها. الاتراك العثمانليه دول
جم من الاناضول وده نفس المكان اللى جه منه البيزنطيين ، و قاعدتهم كانت قسطنطينيه
عاصمة البيزنطيين اللى استولوا عليها بعد ما دمروا الدوله البيزنطيه ، و عشان كده
العثمانليه و البيزنطيين اتسموا " روم ". بسقوط الدوله المملوكيه دخلت مصر من تانى
فى عصور القهر و الاحتلال بعد ما عاشت مستقله 647 سنه من زمن احمد بن طولون.

فترة الاحتلال التركى كانت فتره مضلمه بطريقه مرعبه لدرجة انه مش معروف بالظبط ايه
اللى كان بيحصل فيها للمصريين بعد ما اختفى مؤرخين الدوله المملوكيه من مصر بوفاة
ابن إياس سنة 1523 و ابن زنبل سنة 1572 و ماظهرش فى مصر مؤرخ لحوالى 250 سنه لما
ظهر عبد الرحمن الجبرتى ( 1822-1754) ايام الحمله الفرنساويه (1798-1801) و محمد
على باشا (1769-1849) ، وده فى حد ذاته بيوضح حال مصر فى العصر العثمانلى. فى العصر
العثمانى ما عادش فيه حد فى مصر بيكتب ادب او بيأرخ و اختفت عيلة ولاد العسال و
غيرها و انحدرت الثقافه اسفل سافلين فى حقبه من اتعس حقب تاريخ مصر . اول حاجه
عملها الاتراك العثمانيين لما احتلوا مصر انهم خلعوا ابواب و شبابيك و ارضيات قلعة
الجبل و السرايات و البيوت و نهبوا الكتب و المخطوطات و التحف و نقلوا كل ده
بالمراكب على قسطنطينيه ، و قبضوا على الفنانيين و الحرفيين و الصنايعيه و البنايين
و الكتبه و الموظفين و التجار و المثقفين و حتى لعيبة الشطرنج و غيرهم من غير ما
يفرقوا مابين قبطى او مسلم و حبسوهم فى سجون اسكندريه و بعدين رحلوهم بالمراكب على
قسطنطينيه و بيتقال انه بكده اختفت من مصر 50 صنعه. بيقول ابن اياس اللى عاصر
الاحداث المريعه عن موضوع نقل المصريين لاستنبول : " ولم تقاس اهل مصر شدة من قديم
الزمان أعظم من هذه الشده، ولاسمعت بمثلها فى التواريخ القديمه " . وزى اى محتل
اهتمام العثمانليه كان طبعاً منصب على نهب فلوس المصريين ، فقسموا الاداره على تلت
هيئات مهمتها انها تتنافس فى نهب فلوس المصريين عن طريق الضرايب : الوالى القاعد فى
القلعه و كان اولهم خاير بك ، و ادارة ديوان العسكر العثمانى ، و بكوات الحكم
المحلى و دول كانوا امرا من بقايا المماليك عينوهم فى الحكم المحلى اكمنهم بطبيعة
الحال كانوا عارفين أحوال البلد. الكارثه التانيه اللى حلت بالمصريين كانوا العربان
اللى دخلهم العرب مصر وقت احتلالهم ليها. لما شاف العربان ان الاوضاع فى مصر مضطربه
و النظام متدهور فيها طاحوا فى القرى فى الوجه البحرى و الصعيد و نهبوها و خربوها و
كانت مدينة اخميم و اهلها الاقباط ضحيه من ضحاياهم. و فى فتره غبرا لاحقه سيطروا
على الوجه القبلى و دخلوا الاقباط فى ذمتهم و بقى العربى من دول يقول للقبطى اللى
تحت حمايته " يا نصرانيى " و القبطى يقوله " يا بدويى " .

احوال مصر و تاريخها تحت الاحتلال العثمانى معتم بدرجه كبيره بسبب انعدام الكتاب و
المؤرخين فى مصر فى الفتره دى. القاهره فى العصر العثمانى بقت مدينه عاديه بعد ما
كانت عاصمة الشرق الاوسط و من اهم مدن العالم فى العصر المملوكى. فى الفتره دى قل
عدد المصريين سواء اقباط او مسلمين بسبب الفقر و الوبا ، لكن استخدام الاقباط فى
الوظايف الاداريه و جمع الضرايب استمر فى العصر العثمانى. فضلت احوال مصر معتمه
لغاية تقريباً نص القرن تمنتشار لما ظهر اسم على بك الكبير سنة 1769 اللى طرد
الوالى العثمانلى و استقل بمصر و ضم ليها الشام و الحجاز. على بك الكبير كان من
مماليك العصر العثمانلى و لما استقل بمصر ابتدت تتضح معالم مصر شويه ، و فى الفتره
دى ظهرت اسامى اقباط فى مناصب عاليه زى المعلم رزق اللى كان مستشار مالى لعلى بك
الكبير و رئيس دار سك العمله. و ظهر الاخين ابراهيم و جرجس الجوهرى. ابراهيم عمل
اول محاوله فى العصر الحديث لإحياء التراث القبطى عن طريق تنظيمه لعملية نسخ لنصوص
لاهوتيه قديمه وزعها على الكنايس و قدر يستثمر منصبه فى انه يخلى الباب العالى فى
استنبول يطلع فرمان ببنا كاتدرائية القديس مرقص فى حى الأزبكيه اللى بقت مقر رسمى
للبطريركيه القبطيه المصريه ، و قدر ياخد تصاريح من الاتراك بتجديد كنايس و اديره.
ابراهيم الجوهرى ده كانت ليه اعمال خيريه كتيره استفاد منها الأقباط و المسلمين فى
مصر و اتوفى سنة 1797 قبل وصول الحمله الفرنساويه. اخوه جرجس الجوهرى كان رئيس
الديوان ايام ابراهيم بك و مراد بك و عاصر وصول الحمله الفرنساويه و محمد على باشا
اللى عينه سكرتير مالى ليه. جرجس كانت ليه علاقات كويسه بالفرنساويه و الاتراك و
المماليك و حاول انه يخفف الضرايب على المصريين فغضب عليه محمد على باشا و عزله لكن
رجع لمنصبه تانى سنة 1809 بسبب كفاءته و فضل فيه لغاية وفاته سنة 1810.

مابين الغزو العربى لمصر سنة 640 و الحمله الفرنساويه سنة 1798 فتره طولها 1158
سنه. بمرور الفتره الطويله دى كانت اوروبا نسيت الأقباط و صراعات الكنيسه القبطيه
مع الكنايس البيزنطيه و الكاتوليكيه. لكن الفرنساويه كانوا بيبعتوا ارساليات عشان
يحاولوا تحويل الأقباط للمذهب الكاتوليكى و رغم انهم فتحوا مدارس و استخدموا كل
الوسايل و من ضمنها الفلوس لإغراء الأقباط على فتح قلوبهم ليهم لكن مانجحوش. فى سنة
1692 كتب قنصل فرنساوى اسمه مولييه كتاب عن مصر قال فيه عن الاقباط انهم اقل جهل و
غشومه لكن متشبثين بمذهبهم اللى غيرهم بيعتبروه هرطقه. استمرت محاولات الكنيسه
الكاتوليكيه تغير مذهب اقباط مصر للمذهب الكاتوليكى عن طريق المبشرين اللى انتشروا
فى القرى المصريه لكن محاولاتخهم مانجحتش غير مع عدد صغير من الافراد. فى القرن
التمنتاشر قبل وصول الحمله الفرنساويه مصر عرض بطرس الاول قيصر روسيا على بطريرك
الأقباط الاندماج بشرط ان الأقباط يبقوا تحت حماية روسيا ( محميه ). البطريرك سأل
مبعوث القيصر : " طيب مين اللى بيحمى القيصر ؟ " فلما رد المبعوث بإن ربنا هو اللى
بيحمى القيصر قاله البطريرك : " و احنا ربنا بيحمينا ". رفض الأقباط الإقتراح
الروسى و فضلوا انهم يعيشوا فى عزله عن انهم يبقوا وقود للصراع الروسى-التركى
فعاشوا منعزلين عن اوروبا لغاية ما غزا نابليون بونابرت مصر. ظهور الفرنساويه فى
مصر باعداد كبيره و على مستويات كتيره كان بداية الاتصال ما بين مصر و اوروبا بعد
ماعزل العثمانليه مصر عن العالم و فى نفس الوقت كان بدايه الاتصال ما بين الأقباط و
اوروبا. فى الظروف دى و مع انهيار الاداره العثمانليه فى مصر حصل تحول جذرى فى
احوال الاقباط اللى ابتدوا مش بس يتصلوا بالفرنساويه لكن كمان يندمجوا فى المجتمع
المصرى. فى سنة 1798 طلب المعلم جرجس الجوهرى من نابليون بونابرت انه يعمل مساواه
ما بين الاقباط و المسلمين فى مصر ، نابليون وافق و شغل اعداد كبيره من الاقباط فى
مناصب مهمه و جرجس نفسه اتعين فى منصب كبير فى ادارة جمع الضرايب. نابليون كون مجلس
قضائى فى مصر بيتكون من اتناشر عضو كان نصهم اقباط و اترأس المجلس واحد قبطى اسمه
المعلم ملطى. الفرنساويه ما عاملوش الاقباط معامله مميزه لكن اذيتهم ليهم ما كانتش
زى اذيتهم للمسلمين. و من الشخصيات الغريبه اللى ظهرت فى مصر فى الفتره دى كان واحد
قبطى اتعرف بإسم الجنرال يعقوب (1745-1801). الجنرال يعقوب ده كان اسمه المعلم
يعقوب حنا و كان مسئول عن الاداره فى اقليم اسيوط و كون نظام بوليسى خاص بيه و وقف
جنب مراد بك فى معركة المنشيه قرب اسيوط ضد الاتراك و غلبهم قبل وصول الحمله
الفرنساويه. بعد ما اتغلب الاتراك و المماليك على ايد الفرنساويه اتقرب يعقوب من
الفرنساويه و ساعدهم و حارب المواليين للأتراك فى المدينه ، فكافئه الفرنساويه اللى
كانوا بيسموه كمان " القبطى " و سمحوله بتكوين فرقه عسكريه عددها 2000 قبطى دربهم
الفرنساويه و كانوا معظمهم من الصعيد ، و رقوه لدرجة عقيد و بعدين لدرجة جنرال. بعد
خروج نابليون من مصر و استلم الجنرال كليبر القومانديه العامه فى مصر و بعد ما قتله
واحد سورى اسمه سليمان الحلبى حل مكانه الجنرال مينو اللى سمى نفسه عبد الله و طلع
الأقباط من الدواوين و عين مكانهم مسلمين و بعد ما اتوقعت اتفاقية 27 يونيه 1801 ما
بين الفرنساويه و الاتراك و اللى بيها خرج الفرنساويه من مصر خرج معاهم مع عيلته و
صحاب ليه كان من ضمنهم إليوس بقطر صاحب القاموس الفرنساوى-العربى المشهور و اقباط و
مسلمين من اللى كانو فى صف الفرنساويه ضد الأتراك. ركب الجنرال يعقوب بارجه انجليزى
عشان توصله فرنسا لكن عيى و مات فى السكه فى 16 اغسطس 1801 فحطه الانجليز فى برميل
كحول و سلموه للفرنساويه فى مرسيليا فعملوله جنازه عسكريه و دفنوه. بينت المذكرات
اللى كتبها ظابط من فرسان مالطه اسمه لاسكارس Lascaris كان بيترجم له على متن
المركب ان الجنرال يعقوب طلب من الانجليز انهم يساعدوا مصر لنيل استقلالها ، و لسه
لغاية النهارده شخصية يعقوب ده غامضه و عليها جدل لكن المؤكد أنه قاد اول جيش مصرى
خالص من ايام الفراعنه.

دخل الاتراك مصر من تانى و دخل قومندانهم نصوح باشا بعساكره القاهره من باب النصر و
باب الفتوح و نادى فى عامة الناس " اقتلوا النصارى " فهاجت العامه و هجموا على بيوت
و محلات الأقباط و نهبوها و قتلوا اعداد من الأقباط فى مناطق بين الصورين و باب
الشعريه و الموسكى و فى هيجانهم و عمليات النهب هجموا كمان على المسلمين و حتى
المشايخ و نهبوا بيوتهم و دكاكينهم ، و ظهر راجل مغربى لم حواليه المغاربه اللى
كانوا عايشين فى القاهره وقتها و هاجموا بيوت الاقباط و نهبوا ممتلكاتهم و صيغة
الستات و قتلوا منهم اعداد و فى بولاق مانجيش من الأقباط غير اللى قدروا يجروا و
يستخبوا فى معسكرات الفرنساويه و فى الهوجه دى اتنهبت بيوت الأقباط و المسلمين و
دكاكينهم من غير تمييز. المحتلين الأتراك قبضوا على المعلم ملطى اللى الفرنساويه
كانوا عينوه رئيس للديوان و قتلوه هو و غيره من الأقباط.

مع الاتراك دول دخل مصر راجل اسمه محمد على بوظيفة مساعد قومندان فرقه عسكريه
بتتكون من 300 نفر. محمد على ده فضل يترقى فى المناصب لغاية مابقى والى مصر ودخل
التاريخ باسم محمد على باشا.فى العصر العثمانى اتدهورت احوال مصر بدرجه كبيره و
انتشر فيها الجهل و الاميه و اختفت العلوم و المعارف اللى كانت مزدهره فيها و فوق
كده انتشر التعصب الدينى ضد الأقباط. الأتراك نقلوا لمصر تعصبهم ضد المسيحيين فى
منطقة الأناضول. لما اتعين محمد على والى على مصر كانت حالة الأقباط يرثى لها من
الفقر و الجهل و المعاناه من القهر الدينى. طبيعى ان فيه اقباط زى الجنرال يعقوب و
غيره انضموا للفرنساويه ضد الاتراك اللى دمروا مصر و ذلوا شعبها من سنة 1517 لغاية
نابليون ماوصل مصر لكن بعد خروج الفرنساويه رجع الاتراك و احتلوا مصر من تانى لكن
فى الظروف دى لمع نجم محمد على. بعد محمد على مااتولى حكم مصر سنة 1805 ابتدا ينظم
احوالها و يحسن مقاديرها. محمد على فى مشروعه النهضوى شاف الأقباط و المسلمين كرعيه
و بالتالى اتحسنت احوال الاقباط و سادت مصر روح جديده. محمد على عين اقباط كتير فى
الاعمال الحسابيه و عين المسلمين فى الاعمال الاداريه و عين اليهود مشرفين على
خزاين الحكومه و لما اتوسعت المصالح و الدواوين زاد عدد الموظفين الأقباط فى
الحكومه. مشروع محمد على الحضارى قام على الاستفاده من كل امكانيات مصر و المصريين
مش على التمييز و القهر و التفرقه. محمد على ابطل الاضطهادات و كان بيعاقب اللى
بيحاولو يعملوا فتن دينيه عقاب جامد و طلع الشيخ اسماعيل الوهبى رسايل بتطالب بوقف
اضطهادات الاقباط بحجة انهم ناصروا الفرنساويه ضد الاتراك زى ما شنع عليهم الاتراك
و ديولهم اللى بطبيعة الحال ماكانش على اهوائهم الاستبداديه الاستعماريه ان مصر
تكون دوله مستقله زى ماكانت قبل مايغزوها فى 1517. عدد سكان مصر فى الفتره دى كان
حوالى 5 مليون و الاحصا اللى عمله البطريرك وقتها ظهر فيه ان عدد الاقباط كان حوالى
217 الف. الاحصاءات اللى اتعملت بعد كده بينت ان عدد سكان مصر ابتدا يزيد من وقت
محمد على. فى احصا سنة 1883 طلع العدد 6.806.381 ، و فى احصا سنة 1897 وصل عدد
المصريين لـ 9.654.323. لغاية القرن التسعتاشر عاش غالبية الاقباط منعزلين فى قرى
مصر و فى احياء معينه فى المدن.

فى عهد الخديوى عباس حلمى الاول فى سنة 1852 اتوفى البطريرك بطرس السابع بعد ما قعد
على كرسى الكرازه المرقسيه 42 سنه و حل مكانه الانبا كيرلس الرابع رغم معارضة
اساقفه و قسسه لكن الانبا كيرلس فى فترة السبع سنين اللى قعدها على كرسى الكرازه
عمل اصلاحات كتيره و عشان كده اتلقب بالكبير و ابو الإصلاح. فى عهده لما حصلت مشكله
مابين مصر و الحبشه على ماية النيل كلفه الخديوى سعيد انه يروح الحبشه عشان يحل
المشكله. دى ماكانتش اول مره تتدخل الكنيسه المصريه لحل مشكله مابين مصر و الحبشه ،
فى العصر الفاطمى و العصر المملوكى لعبت الكنيسه المصريه الدور ده كذا مره و حمت
مصر من القحط و المجاعه. سعيد باشا اللى حكم مصر من سنة 1854 سمح للمصريين مسلمين و
أقباط بدخول الجيش اللى كان اياميها مسيطر عليه الشراكسه و من ضمن اللى دخلوا الجيش
وقتها كان احمد عرابى. لكن بيتقال ان الأنبا كيرلس طلب من سعيد باشا إعفاء الاقباط
من دخول الجيش لكن الأنبا كيرلس نفى انه طلب حاجه زى دى من الخديوى و الأغلب ان سبب
اعفاء الأقباط انهم اتعرضوا لمضايقات فى الجيش المسيطر عليه الشراكسه و الاتراك
اللى هما نفسهم كانوا بينافسوا بعض و بطبيعة الحال كانو شايلين من الأقباط اللى
ناصروا الفرنساويه. من الشخصيات القبطيه اللى ظهرت فى الفتره دى كان بطرس غالى اللى
اتعين سكرتير لنظارة الحقانيه سنة 1879 و بعدين بقى وكيلها سنة 1881 و اخد لقب
الباشاويه سنة 1882. بطرس غالى كان اول قبطى ياخد الباشاويه فى تاريخ مصر. و لما
قامت الثوره العرابيه بطرس غالى كان ليه موقف وطنى و من مناصرين الثوره و كان فى
وفد العرابيين اللى راح يتفاوض مع الخديوى توفيق.

بوجه عام اتحسنت احوال الاقباط و كل مصر فى عصر الخديويين و فضلت الاوضاع كويسه
لغاية ماابتلت مصر بإحتلال تانى. ففى سنة 1882 دك الانجليز اسكندريه و دخل الجيش
البريطانى مصر ضمن احداث الثوره العرابيه و احتل الانجليز مصر. المستعمرين الجداد
مشيوا على خطة فرق تسد و محاربة التعليم و الصناعه عشان تبقى مصر عايشه فى حضيض
التعصب و الجهل و الفقر. المجتمع المصرى فى اواخر القرن تسعتاشر و بداية القرن
العشرين كان مجتمع خامل بتبرز فيه الحياه الدينيه عن الحياه المدنيه و حالة الست
القبطيه ماكانتش بتختلف عن حالة الست المسلمه و هما الاتنين كانوا عايشين فى ظلمات
البراقع و الاميه و الخرافات و ماكانوش بيخالطوا الرجاله و كانت فى بيوت الاتنين
أوده اسمها " منظره " بيقعد فيها الضيوف الرجاله بعيد عن الستات. كل مصر ماكانش
فيها غير تلت مدارس ثانوى فى القاهره و اسكندريه. الكتاتيب كانت لسه منتشره فى
الارياف و الاقاليم و كان للأقباط كتاتيب خاصه بيهم بيتعلموا فيها الصلوات و
الأدعيه المسيحيه و مبادىء القرايه و الكتابه. مصر تقريباً ماكانش فيها مصرى غنى
حيث ان كل الاغنيا كانوا ياإما أتراك او عائلات تركيه-مصريه مخلطه. الاغنيا كانو
بيصيفوا فى استنبول و مصر كانت بتدفع جزيه لتركيا. لكن الثقافه الاوروبيه الحديثه
كانت ابتدى يشع نورها فى مصر و يتأثر بيها المثقفين خاصة بعد نزوح كتاب مسيحيين من
الشام لمصر كانوا هربانين من الطغيان التركى و اصدروا كتب و مجلات عصريه بتتكلم عن
الادب و العلم الحديث. دخول المذهب البروتيستانتى مصر عن طريق الاوروبيين كان ليه
هو كمان اثر على الاقباط. شويه شويه مع مرور الوقت ابتدا الاقباط يهتموا بإحياء
اللغه القبطيه و يعملوا اصلاحات كنسيه بعد الكنيسه المصريه ماكانت اتجمدت لقرون و
فضلت على شكلها من العصر البيزنطى ، و بقى من بين الأقباط موظفين كبار و محاميين و
دكاتره و كتاب و غيرهم إذدهرت بيهم مصر. فى سنة 1908 اتعين بطرس غالى رئيس وزرا
فكان اول قبطى يمسك المنصب ده من وقت احتلال الانجليز مصر. لكن الانجليز استخدموا
تحريض الأقباط ضد المسلمين و تحريض المسلمين ضد الأقباط و زى بطرس الاول ما عرض على
الاقباط حطهم تحت حماية روسيا عرض الانجليز نفس المشروع على الأقباط و زى مارفضوه
الأقباط اول مره رفضوه تانى مره. الانجليز بقوا يطلعوا احصاءات مش ضروريه عن عدد
الموظفين الأقباط و الموظفين المسلمين و يألبوا الطرفين على بعض فبقى المسلمين من
جهه و المسيحيين من جهه يعملوا مؤتمرات يزايدوا فيها على بعض و يطالبوا بمزايا
طائفيه ، و بكده قدر الانجليز زى اى حاكم مستبد انهم يلهو المصريين مسلمين و اقباط
فى حاجات بعيده عن طلب الاستقلال و الدستور و الحريه ، و فى الظروف دى انتشر التعصب
الدينى من تانى و وصل لذروته بإغتيال بطرس غالى اول رئيس وزرا قبطى فى 21 فبراير
1910. صحيح بطرس غالى اتقتل لأسباب سياسيه اكتر منها دينيه لكن اغتياله من غير شك
كان ضربه مؤلمه لأقباط مصر. لكن برضه فى الظروف دى و رغم حالة التخلف اللى كانت
سايده مصر ظهرت قوه وطنيه مصريه اندمج فيها الأقباط من امثال ويصا واصف و مرقس حنا
وغيرهم و وصلت لذروتها فى ثورة 1919 اللى كان من زعمائها القبطى القناوى مكرم عبيد
اللى كان اسمه الأصلى " وليم مكرم عبيد " لكن شطب اسم وليم كتعبير عن موقفه المناهض
للاستعمار البريطانى. فى 1919 اترجت كل مصر و اتحد كل المصريين أقباط و مسلمين و
رفعوا علم الثوره اللى كان عليه هلال و صليب و بقى القسسه يخطبوا فى الجوامع و
الشيوخ يخطبوا فى الكنايس. مصر فى 1919 انفجرت زى البركان فى وش القهر اللى عانت
منه كل طوايف المصريين مع معاناه اضافيه للأقباط من وقت ماضاع استقلال مصر على ايد
المستعمرين الرومان و البيزنطيين و العرب و الأتراك و الانجليز اللى استباحوا ارض
مصر و شعب مصر.

Holbl, Gunther, A History of The Patolemaic Empire , Routledge, London & New
York 2007, ISBN 978-0-415-23489-4



https://arz.wikipedia.org/wiki/%D8%AD%D8%A8%D9%87%D8%A7%D9%86

حبّهان (نطق: /ħæbːæˈhæːn/)، اسم لنوعين من النبات اسمهم العلمى اليتاريا كارداموم
- الحبهان الاخضر - Elettaria Cardamomim و اموموم-الحبهان الاسود (Amomum) - من
الفصيله الخيميه اللى تبع عيلة الزينجيبيراسى (Zingiberaceae) و ابن عم الجنزبيل
اللى بنتمى لنفس العيله. الحبهان موطنه الهند و سريلانكا. بيتزرع عشان بذوره اللى
ليها ريحه عطريه جامده و بتستعمل فى الطب و التتبيل.كلمة حبهان جايه من الاسم
العربى للنبات (حب الهيل) و اللى مشتق م اسم النبات بالفارسى ال هِل. الحبهان
بيتضاف فى بلاد زى الهند و العراق للشاى و بيتمسى شاى مِهِيل و بيتزوّد فى مصر
للقهوه المحوجه و ساعات بيضيفوه للاكل زى الرز و الشوربه.

كشفت دراسات علمية ان ا لحبهان له فوائد طبيه عديدة فهو افضل وقاية من عدة امراض
مثل تسوس الاسنان والتهاب اللثة،كما يعتبر الحبهان مفيدفي حب الشباب،وقشر
الشعر،ويحتوى الحبهان على 15 مركبا بعضها يحارب الجراثيم والبكتريا الجلدية



https://arz.wikipedia.org/wiki/%D8%A8%D8%B1%D9%8A%D8%A7%D9%86%D8%A7_%D9%84%D8%A7%D9%81

بريانا لاف (Brianna Love) ممثلة بورنوجرافية امريكية اتولدت يوم 14 مارس 1985 فى
مدينة فريسنو بولاية كاليفورنيا الامريكية ، وبعد كده سافرت لولاية ميزورى مع
اسرتها وعاشوا هناك فترة طويلة .

بريانا لاف سابت بيت اهلها لما وصلت لسن 15 سنة واشتغلت رقاصة استربتيز فى كباريهات
ولاية ميزورى ؛ وفى سنة 2005 سافرت لمدينة لاس فيجاس بولاية نيفادا وهناك دخلت مجال
البورنوجرافى بعدما مضت عقد احتكار لمدة سنتين مع شركة Red Light District Video
لإنتاج الافلام البورنوجرافية جوه الأستديوهات ، وبدأت الاول بمشاهد الليزبيان وبعد
كده صورت مشاهد السكس بين ست وراجل وخصوصا الجنس الشرجى .

بعدما خلصت بريانا لاف مدة العقد ، اشتغلت بحريتها مع شركات تانية زى Bangbros و
Brazzers و Reality King و Naughty America و Digital Playground و Evil Angel و
Wicked Pictures ، ومثلت أكتر من 200 فيلم بورنوجرافى أهمهم Brianna Love : Her
Fine Sexy Self و Brianna Love Is Buttwoman و Brianna Love Comes Of Age و
Cheerleaders و Pirates II .

بريانا لاف استضافها المذيع الأمريكى موريس جونز (Morris Jones) فى برنامج News
Central على محطة SBG التليفزيونية الامريكية .



https://arz.wikipedia.org/wiki/%D9%83%D8%A7%D8%B1%D9%85%D9%8A%D9%84%D8%A7_%D8%A8%D9%8A%D9%86%D8%AC

كارميلا بينج (Carmella Bing) ممثلة ومنتجة بورنوجرافية امريكية من اصل إيطالى
اتولدت يوم 21 اكتوبر 1981 فى مدينة سايلم بولاية اوريجون الامريكية ، واسمها
الحقيقى سارة چين فابريسيانو (Sarah Jane Fabbriciano) .

فى سنة 2002 سافرت كارميلا بينج لمدينة لاس ڤيجاس بولاية نيفادا واشتغلت موديل
عريان لحساب مجلة بورنوجرافية ، وفى سنة 2004 زاد وزنها واضطرت تقعد من شغلها كام
شهر لغاية لماترجع لوزنها الطبيعى ، وفى الفترة دى عملت عملية تكبير لبزازها .

فى شهر نوفمبر 2005 بدأت كارميلا بينج تظهر فى الافلام البورنوجرافية من خلال
الموقع الرسمى للممثلة البورنوجرافية دافيا أردل (Davia Ardell) على شبكة الإنترنت
، ومن هنا اشتهرت وبدأ وكلاء شركات انتاج الافلام البورنوجرافية يتصلوا بيها علشان
يتعاقدوا معاها .

فى سنة 2007 سافرت كارميلا بينج لمدينة لوس انجليس بولاية كاليفورنيا ، وهناك
اتعاقدت مع شركات Bang Bros و Brazzers و Bustyz و Naughty America ومثلت أكتر من
100 فيلم بورنوجرافى أهمهم Big Tits at School Vol. 1 و Big Tits at Work و Fuck My
Tits 3 و Big Fucking Titties 2 و Jack's POV 9 و Jack's Teen America 19

فى سنة 2008 قررت كارميلا بينج أنها تبطل تصوير الافلام البورنوجرافية وسابت مدينة
لوس انجليس ورجعت لمدينة لاس فيجاس وهناك اشتغلت فى الدعاره ، لكنها بعد مدة قصيرة
سابت الشغل ده بعدما خسرت فلوس كتير فى الضرايب والرسوم وتكاليف الاعلان وفواتير
التليفون .

كارميلا بينج أسست شركة Bing Dinasty لإنتاج الافلام البورنوجرافية ، ورجعت للتمثيل
فيها بنفسها زى الاول وقالت أنها تتمنى تكون النجمة الأولى للافلام البورنوجرافية
فى العالم وأنها مش هاتعتزل الشغل ده أبدا .

كارميلا بينج كسبت جايزة UK Adult Film and Television Award 2007 كأحسن اداء أنثوى
أجنبى .



https://arz.wikipedia.org/wiki/%D8%AC%D9%8A%D9%86%D8%A7_%D8%AC%D9%8A%D9%85%D8%B3%D9%88%D9%86

جينا جيمسون (Jenna Jameson) ممثلة ومخرجة ومنتجة بورنوجرافية امريكية من اصل
إيطالى اتولدت يوم 9 ابريل 1974 فى مدينة لاس ڤيجاس بولاية نيفادا الامريكية واسمها
الحقيقى جينا مارى ماسولى (Jenna Marie Massoli) .

جينا جيمسون اتعرضت للإغتصاب مرتين لما كانت طالبة فى الثانوى ، وكانت مدمنة مخدرات
بتتعاطى الكوكايين و إل إس دى و الميثامفيتامين لمدة اربع سنين لغاية لما اتعالجت
من كل ده سنة 1994 .

جينا جيمسون خدت لقب (اشهر ممثلة بورنوجرافية فى العالم) ولقب (ملكة البورنوجرافى)،
وكانت بدأت نشاطها سنة 1993 لما اشتغلت رقاصة استربتيز و موديل عريان لغاية سنة
1996 ، وكسبت اعلى تلات جوايز للوجوه الجديدة من منظمات افلام بورنوجرافية . ومن
وقتها كسبت أكتر من 20 جايزة و دخلت ضمن المشاهير فى XRCO و AVN .

سنة 1994 جينا جيمسون عملت عملية زرع بز ، وسنة 2004 عملت عملية زرع للبز التانى
وعملية زرع دقن ، كل ده علشان تبقى جذابة ومثيرة فى افلامها.

فى يوم 20 ديسمبر 1996 جينا جيمسون اتجوزت الممثل والمخرج البورنوجرافى براد
أرمسترونج (Brad Armstrong) ، لكنهم اعلنوا انفصالهم عن بعض فى شهر مارس 1997 قبل
ما يتم الطلاق بينهم بشكل نهائى فى شهر مارس 2001 بعدما اكتشف براد أرمسترونج (Brad
Armstrong) خيانة جينا جيمسون ليه مع واحد اسمه چورچ ارايا مونتويا (Jorje Araya
Montoya) كانت اتعرفت عليه لما سافرت لكوستاريكا .

فى سنة 1998 اتعرفت جينا جيمسون على الممثل والمخرج والمنتج البورنوجرافى جاى
جردينا (Jay Grdina)، وفى سنة 2000 شاركته فى تأسيس شركة Club Jenna لإنتاج الافلام
البورنوجرافية ، وفى شهر ديسمبر 2000 اعلنوا عن خطوبتهم لبعض قبل حتى ما يتم طلاقها
من براد أرمسترونج (Brad Armstrong) ، ولما اتطلقت فى شهر مارس 2001 كملت
استعداداتها للجواز من جاى جردينا (Jay Grdina) لغاية لما اتجوزوا يوم 22 يونيو
2003 .

كان اول انتاج لشركة Club Jenna هو فيلم Briana Loves Jenna سنة 2001 بطولة جينا
جيمسون مع الممثلة البورنوجرافية بريانا بانكس (Briana Banks) واللى عمل مبيعات
خرافية و كان أكتر فيلم اتباع و اتأجر فى ال AVN Awards سنة 2002 .

سنة 2004 جينا جيمسون ألفت كتاب عن سيرتها الذاتية اسمه How to make love like a
porn star: A Cautionary Tale وباعت منه نسخ كتيرة .

فى شهر نوفمبر 2005 قناة Playboy TV عملت برنامج جديد اسمه Jenna's American sex
star و جينا جيمسون هى اللى بتقدم البرنامج اللى فيه بيتعمل مسابقات بين الممثلين
البورنوجرافيين الجداد على توقيع عقود مع شركة Club Jenna ، وفى اول سنتين فاز
بالعقد الممثلتين البورنوجرافيتين بريا بينيت (Brea Bennet) و روكسى جيزيل (Roxy
Jezel).

فى شهر اغسطس 2007 جينا جيمسون عملت عملية تصغير لبزازها وأعلنت اعتزالها لشغلها فى
مجال البورنوجرافى ، بس فى نفس الوقت أكدت أن شركة Club Jenna مستمرة فى شغلها زى
ما هى .



https://arz.wikipedia.org/wiki/%D8%A8%D9%88%D8%A8%D9%89_%D8%A5%D9%8A%D8%AF%D9%86

بوبى إيدن (Bobbi Eden) ممثلة بورنوجرافية هولندية اتولدت يوم 4 يناير 1980 فى
مدينة دينهاخ بمقاطعة هولندا الجنوبيه فى نيديرلاند .

فى سنة 1998 بوبى إيدن اشتغلت عارضة للملابس الداخلية الحريمى ، بعد كده اشتغلت
موديل عريان لحساب النسخة الهولندية من مجلة Penthouse وفى نفس السنة كانت هى وصيفة
الموديل اللى كسبت جايزة Penthouse Pet of the Year 1998 وده اللى ساعدها على أنها
تسافر لالمملكه المتحده وتشتغل هناك موديل عريان لحساب مجلات Club و Men Only و
Soho . وبعدما اشتهرت طلب منها المطرب الهولندى فيرى كورستن (Ferry Corsten) أنها
تشترك معاه فى الفيديو كليب المصور لأغنية Watch Out .

فى سنة 2001 دخلت بوبى إيدن فى مجال البورنوجرافى بعدما قابلت الممثلة
البورنوجرافية المشهورة جينا جيمسون (Jenna Jameson) اللى أعجبت بيها جدا وشجعتها
على دخول المجال ده وتوقعت أنه يكون ليها مستقبل كبير فيه . ومضت بوبى إيدن عقد مع
شركة Private Media Group لإنتاج الافلام البورنوجرافية ومثلت أكتر من 100 فيلم
أهمهم Screaming Orgasms 8 و Pussyman's Decadent Divas 19 و Rub the Muff 8 و The
Private Story of Bobbi Eden و Virtual Sex with Bobbi Eden و Girlvana و Fuck Me
Like the Whore That I Am 3 و Fishnets 8 و Women Seeking Women 39 و Women Seeking
Women 43 و Sasha Grey's Anatomy

فى يوم 28 يونيو 2010 خطفت بوبى إيدن الأضواء واهتمام وسائل الإعلام بعدما وعدت كل
المتواصلين معاها على الموقع الإلكترونى تويتر http://www.twitter.com ، بأنها
تمارس الجنس بالفم معاهم كلهم إذا فاز فريق هولندا لكورة القدم ببطولة كاس العالم
2010 واللى كانت بتتلعب فى الوقت ده . ونتج عن كده زيادة عدد المتواصلين معاها من
5000 متواصل ل 90000 متواصل ، ده غير زيادة شهرتها وشعبيتها أكتر من الاول بكتير .

بوبى إيدن عايشة حاليا فى مدينة لوس انجليس بولاية كاليفورنيا الامريكية ، وبتكتب
اعمدة دورية فى مجلات Passie و Chick و Panorama .



https://arz.wikipedia.org/wiki/%D9%85%D8%AD%D9%85%D8%AF_%D8%B9%D9%84%D9%89_%D8%A8%D8%A7%D8%B4%D8%A7

محمد على باشا - محمد على ابراهيم أغا - اتلقب بـ عزيز مصر - و اتعرف فى مصر كمان
باسم محمد على باشا القوللى (كافالا، 4 مارس 1769 -القاهره، 2 اغسطس 1849) والى مصر
و مؤسس الاسرة العلويه اللى حكمت مصر و السودان حوالى 150 سنة من 1805 لحد سنة
1953. محمد على باشا حكم من 17 مايو 1805 ل 1 سبتمبر 1848 و بيعتبر مؤسس مصر
الحديثه و بغض النظر عن مظالمه و جرايمه و اخفاقاته كان سبب نهضتها و دخولها العصر
الحديث. قال عنه المؤرخ عبد الرحمن الجبرتى: " فلو وفقه الله لشىء من العدالة على
ما فيه من العزم والرياسة والشهامة والتدبير والمطاولة لكان اعجوبة زمانه وفريد
اوانه ".

محمد على باشا اتولد سنة 1769 فى مدينة كاڤالا ( قوله) Kavala فى مقدونيا اللى كانت
وقتها ضمن أراضى الامبراطورية العثمانيه ، و كان بغض النظر عن اصله اللى فى الأغلب
كان البانى بيعتبر نفسه عثمانى. بعد فشل مشاريعه العسكريه و عزله اتوفى فى اسكندريه
فى 2 اغسطس 1849 ، و اندفن فى الجامع المعروف بإسمه فوق جبل المقطم فى قلعة
القاهره.

محمد علي اتولد فى سنة 1769 فى قريه اسمها كاڤالا ( ‍Kavala ) فى مقدونيا على بعد
320 كم غرب استانبول، كاڤالا كانت فى الوقت ده من أملاك الاتراك العثمانيين فى
البلقان. بس بيتقال ان ابوه و امه اصلهم من البانيا، ابوه اللى كان اسمه ابراهيم
آغا كان بيشتغل غفير طرق و خلف 17 ابن كلهم ماتو ماعادا محمد على. ام محمد على مش
معروف اسمها أوهى مين. فى سنة 1773 اتيتم محمد على و هو عنده اربع سنين بعد مامات
ابوه و حصلته امه ، فأخده عمه طوسون آغا عشان يربيه و كان متسلم قرية كافالا لكن هو
كمان مات بعدها بشويه بعد ما قتله السلطان العثمانى فبقى محمد على وحيد من تانى
فأخده صاحب لأبوه اسمه جربتجى فى راوسطا و عيشه فى بيته مع ولاده. محمد على عاش فى
مذلة اليتم و عانى كتير فى طفولته و صباه و بيتقال انه بعد مااتولى حكم مصر كان
بيحكى للمقربين ليه عن المعاناه اللى شافها و هو طفل و يقول: " أتولد لأبويا
سبعتاشر ولد ماعاشى منهم غيرى انا ، و عشان كده ابويا كان بيحبنى قوى و بيخاف عليا
، لكن اتوفى فبقيت عيل يتيم واتبدل عزى بذلى ، و كنت باسمعهم يقولو الجمله دى اللى
عمرى مانستها طول حياتى : " ياترى مصير الواد التعيس ده حايكون ايه بعد مامات ابوه
و امه ! ". فكنت بأتغافل عن الكلام ده و بيجينى إحساس غريب بيحركنى عشان اقوم من
تحت المذله دى ، فكنت بأجهد نفسى فى أى شغلانه بأقدر أعملها و بهمه غريبه لدرجة انى
ساعات كان بيعدى عليا يومين و انا بأسعى من غير مااكل ولا أنام غير حبه. و من
الحاجات اللى قاسيتها انى كنت مره مسافر فى مركب فزادت الريح و كسرت المركب و اكمنى
كنت صغير سابونى و ركبو مركبه كانت وايانا وراحو بيها على جزيره ففضلت انا اجاهد فى
المايه و الموج عمال يحدف فيا و يخبطنى فى الصخر لغاية ايدايا ما اتكسرو و هم
رفياعين ، و فضلت اكافح لغاية ماربنا رادلى انى اوصل الجزيره بسلامه والجزيره دى
دلوقتى جزء من مملكتى. "

بيتحكى ان محمدعلى فى صباه كان بيزور فى كاڤالا تاجر فرنساوى كبير اسمه مسيو
ليون.التاجرالفرنساوى ده كان لما شاف محمد على حس بالشفقه عليه لمالاحظ انه فطين و
نبيه فبقى يساعده و يعطف عليه لغاية ما محمد على بقى بيحبه و بيتقال ان بعد محمد
على مااتولى حكم مصر بعت للمسيو ليون فى سنة 1820 دعوه عشان يستضيفه فى مصر و قبل
المسيو ليون الدعوه لكن اتوفى قبل مايروح مصر فزعل عليه محمد على و بعت لأخته هديه
قيمتها عشرتلاف فرنك.

فضل محمد على شغال فى التجاره لغاية لما الباب العالى فى سنة 1801 قرر تخريج
الفرنساويه من مصر. الفرنساويه كانو غزو مصر سنة 1798 بقيادة نابوليون بونابرت فى
الحمله المعروفه باسم الحمله الفرنساويه اللى غلبو فيها المماليك المصرليه و احتلو
مصر و قعدو فيها تلت سنين و فضل السلطان العثمانى يبعت عسكر عشان يحاربهم و يخرجهم
من مصر بمساعدة الانجليز من وقت للتانى. فى سنة 1801 بعت العثمانيين على مصر حمله
كبيره تحت قوماندية حسين قبطان باشا بمشاركة الانجليز.

محمد على كان من ضمن المرتزقه الألبان اللى انضمو للقوات البحريه بعد مااتجند فى
راوسطا كمعاون لعلى آغا على راس 300 مرتزق ألبانى ( ارناؤوط ). على آغا كان ابن
جربتجى الراجل اللى ربى محمد على. لما وصلت المراكب ابو قير اتغلبت من الفرنساويه
فرجع على آغا على بلده وساب عساكره تحت قوماندية محمد على اللى فى الغضون دى كان
اترقى لرتبة بيكباشى. العثمانليه بمعاونةالاسطول الانجليزى قدرو يغلبو الفرنساويه و
اتعملت اتفاقيه انسحب الفرنساويه بموجبها من مصر فى سبتمبر 1801.العسكر العثمانى
كان من ضمنه جماعات من الأرناؤوط و الانكشاريه و الغليونجيه و دول قعدو لحماية مصر
السفلى و مدن فى الصعيد ، و الانجليز اللى كانو تحت قوماندية الجنرال هتشنسون نزلو
فى اسكندريه عشان يساعدو فى تعيين والى عثمانى و محاربة المماليك المصرليه اللى
كانو عمالين يقاومو عشان استقلال مصر.

اتعين محمد خسرو باشا والى على مصر بمساعدة حسين قبطان باشا حيث ان خسرو كان فى
الاصل من مماليكه. و بعد تعيينه راح على القاهره و خلص على اللى كانو مواليين
للفرنساويه و كان معاه اوامر سريه بالقضاء على المماليك المصرليه بأى طريقه ، فبعت
تجريده على الصعيد عشان تقضى على المصرليه الموجودين هناك فلما حس المصرليه بالخطر
اتصلو بالفرنساويه و استنجدو بيهم لكن الاتصالات ماجابتش نتيجه لكن تجريدة خسروباشا
هى كمان ماحققتش حاجه و رجعت من الصعيد ، و استمر خسرو باشا يحارب المصرليه فى
مناطق مختلفه و يشن حملات عليهم. فى حمله من دول امر محمد على ، اللى فى الغضون دى
كان اترقى لرتبة سرششمه و بقى قومندان على 4000 مرتزق ألبانى ، بإنه يروح يساعد
الحمله لكن الحمله اتغلبت قبل مايوصل محمد على بعساكره فإتحجج قومندان الحمله بإن
تأخر محمد على فى الوصول كان سبب هزيمته و بعت بلاغ لخسرو باشا. خسرو باشا اللى
ماكانش بيحب محمد على صدق الموضوع و امر فى السر بقتله و كتبله انه لازم يروح
يقابله فى نص الليل لمناقشة شوية حاجات ، لكن محمد على مابلعش الطعم و فهم انه ناوى
يقتله فماراحش و اتصل فى السر بالمماليك المصرليه واتحالف معاهم ضد خسرو باشا و
قدرو انهم يطلعو خسرو باشا من القاهره فهرب على دمياط وعينو مكانه طاهر باشا، لكن
طاهر باشا اتقتل و احتل محمد على قلعة القاهره فراح احمد باشا والى الشرطه منصب
نفسه والى لكن قدر المصرليه انهم يطردوه من القاهره و راحو على دمياط و حاربو خسرو
باشا واسروه و رجعو بيه على القاهره و سجنوه فى القلعه.

بعد مااتعين احمد خورشيد باشا والى على مصر لقى ان محمد على مستأثر بالنفوذ بسبب
العسكر الألبان اللى تحت ايديه فخاف على نفسه و جاب عساكر مغاربه بيتسمو الدلاتيه
عشان يبقو معاه لو استدعت الامور ، و فهم محمد على قصد خورشيد باشا فراح مخلى
الدلاتيه دول يعاملو سكان القاهره معامله وحشه و يقتلو و ينهبو بالإعتماد على نفوذ
خورشيد باشا و بكده كره اهل القاهره فيهم و بالذات العلما و المشايخ.

فى اوائل مايو 1805 وصل لمحمد على قرار بتعيينه والى على جده فى شبه الجزيره
العربيه ففرح خورشيد باشا بقرب خلاصه منه و لبسه هدوم المنصب " الفروه و القارووق "
، وخرج محمد على على انه رايح على جده لكن فى قرارة نفسه ماكانش عايز يسيب مصر ، و
انتهز فرصة تمرد العسكر ومطالبتهم بالعلوفه فقالهم: " اهو الباشا عندكو طالبوه بيها
" و روح هو على بيته فى الأزبكيه و قعد يرمى دهب على الناس و هو فى السكه عشان يحبب
الناس فيه و يكرهم فى خورشيد باشا. ماحدش عارف ايه بالظبط اللى حصل مابين محمد على
والمشايخ فى التلت تيام اللى بعد كده ، لكن اللى حصل بعدها هو ان المشايخ بزعامة
السيد عمر مكرم نقيب الاشراف راحوله على بيته و هما بيهتفو بنفس واحد: " مش عاوزين
خورشيد باشا والى علينا " ، فطلعلهم محمد على و سألهم: " امال عايزين مين ؟ " ،
فردو عليه: " مش عايزين حد غيرك انت ". فعمل محمد على نفسه انه مش عايز المنصب و
قعد يشكر فى خورشيد باشا و يهديهم لكن فضلو يلحو عليه لغاية مافى الاخر وافق ،
فراحو ملبسينه الكرك و القفطان و بعتو لخورشيد باشا يطالبوه بالنزول من القلعه ، و
لما ماقبلش خورشيد باشا طلبهم حاصروه فى القلعه و كتبو للباب العالى باللى حصل و
فضلو على الحال ده لغاية مافى 9 يوليه 1805 وصل فرمان من السلطان العثمانى بعزل
خورشيد باشا و تنصيب محمد على مكانه والى على مصر ، فخرج خورشيد باشا من القلعه و
مشى من مصر و هو مقهور ومتغاظ من محمد على.

محمد على كان راجل امى مابيعرفش لا يقرا و لايكتب و ماكانش بيتكلم بالمصرى لكن كان
مكار و امير من امرا الدهاء الكبار و قضى السنين الاولانيه من ولايته فى تقوية
مركزه و ازاحة اى حد ممكن يمثل تهديد لسلطته ، و بالغدر و الخيانه وصل لأهدافه فى
تثبيت رجليه. اول ضحايا محمد على باشا كان عمر مكرم اللى غدر بيه محمد على مع انه
هو اللى لعب دور كبير فى تنصيبه و روج لولايته على مصر. عمر مكرم اللى كان معروف
بنصرة العدل و محبوب من عامة الشعب شاف ان محمد على خرج عن الخط و استأثر بالسلطه و
ماوفاش بالعهد و بقى بيعمل مظالم على الناس ، و قال المشايخ بزعامته: " احنا
بايعناه على العدل مش على الظلم و الجور ". ففى صيف 1808 جه الفيضان منخفض فعم مصر
الغلا و القحط و عانى المصريين فى الظروف دى من الضرايب و المكوس و الأتاوات اللى
محمد على كان فارضها عليهم فمالقوش حد يشتكوله غير عمر مكرم و المشايخ و لما اشتكو
لمحمد على قالهم يروحو هما و القسسه يصلو صلاة استسقا فى الجوامع و الكنايس و بعد
كده فى 1809 راح مزود الضرايب والمكوس و فارض ضرايب جديده على الناس لكن مافرضهاش
على المشايخ عشان يكونو فى صفه فهاج المصريين بكل طبقاتهم و بعت عمر مكرم و المشايخ
عريضه بتطالب بشيل الظلم عن كاهل الشعب. محمد على اللى ماكانش عايز حد ينافسه وكان
عارف ان عمر مكرم ليه شعبيه كبيره و الناس بتحبه قدر بمكره انه يقلب المشايخ على
بعض و عن طريق مشايخ منافسين لعمر مكرم لبسه تهم بالكدب و عزله و نفاه على دمياط ،
و حزنت الناس على عمر مكرم و عيطت على فراقه. و بعد ما غدر محمد على بعمر مكرم و
خلص منه جه دور المماليك المصرليه اللى كان اتصالح مع زعيمهم شاهين بيك.

العثمانيين شافو ان موضوع الوهابيين بقى بيهدد نفوذهم فى شبه جزيرة العرب فطلب
السلطان محمود التانى مساعدة محمد على فى اخضاعهم. الوهابيه حركه دينيه اسسها محمد
عبد الوهاب (1695-1719) وكانت فى الوقت ده تحت قيادة سعود بن عبد العزيز و مسيطره
على شبه الجزيره العربيه. فى 1802 سعود كان بعت للسلطان العثمانى سليم التالت يبلغه
انه فتح بلاد الحجاز و انه هدم قباب القبور و الجوامع و طلب منه انه مايبعتش المحمل
تانى لإنه مش من الدين ، و طرد كل الاتراك اللى كانو فى مكه. و فى 1804 استولى
الوهابيين على المدينه المنوره و استمر زحفهم فى اليمن جنوباً و على الشام شمالاً و
منعو المسلمين اللى مش على مذهبهم من الحج ، و على سنة 1811 كان نفوذهم زاد فى كل
شبه الجزيره العربيه. فى الظروف دى طلب السلطان العثمانى من محمد على انه يساعده ،
و فى الأغلب كان عايز بالمره يبدد قوة محمد على و يشتت جيشه فى مغامرات عسكريه بره
مصر ، لكن محمد على اللى كان بيعتبر نفسه عثمانى قبل أى حاجه تانيه لبى طلب السلطان
و جمع القوات اللازمه للحمله و هو فى الأغلب عارف هدف السلطان العثمانى ، لكن كان
عارف كمان انه لو سيطر على شبه جزيرة العرب و بقت هى كمان مع مصر فى ايده حايبقى
سيطر على البحر الاحمر و منطقه استراتيجيه فى قلب الشرق الأوسط غير طبعا ان الحجاز
اللى فيه الحرمين الشريفين بيدى بريستيج دينى للى بيحكمه. عدد قوات الحمله كان 4000
عسكرى تحت قوماندية ابنه طوسون باشا و طلب محمدعلى من الباب العالى بعت اخشاب
للسويس عشان يبنى بيها المراكب اللى حاتنقل العسكر و الاسلحه على الحجاز عبر البحر
الاحمر فبعتله السلطان اخشاب صنع منها محمد على 18 مركب.

فى الوقت ده علاقة محمد على بالمماليك المصرليه كانت كويسه و ماعادوش بيمثلو تهديد
حقيقى ليه و اكتفو بمكاسبهم الاجتماعيه و الماديه وعاشو فى الصعيد و القاهره و
نواحى مصر و اعدادهم ماكنتش كبيره لدرجة انهم كانو ممكن يمثلو تهديد فعلى لمحمد على
بالمرتزقه بتوعه. بعد وفاة البرديسى و الألفى محمد على اتصالح مع شاهين بيك اللى
بقى زعيم المصرليه و اداه ارض فى منطقه مابين الجيزه و بنى سويف و الفيوم فعاش فيها
فى سلام بعيد عن المنازعات. لكن رغم كده محمد على ارتكب ضدهم جريمه فظيعه فى الوقعه
المعروفه باسم مدبحة القلعه.

ففى فبراير 1811 خرج قواد الحمله من القاهره و عسكرو فى قبة العزب فى الصحرا و هناك
استنو الامر بالتحرك. محمد على حدد يوم الجمعه 1 مارس 1811 يوم لتوديع طوسون باشا و
عمل وليمه للإحتفال بخروجه للحجاز على راس الحمله لمحاربة الوهابيين و عزم اعيان
البلد اللى كان من ضمهم امرا المماليك المصرليه اللى اتطلب منهم المجى باللبس
الرسمى. اتلم الاعيان و الامرا فى القلعه و راح شاهين بيك برجالته و استقبلهم محمد
على بترحاب و قدم لهم قهوه و غيرها و قعد يكلمهم و يضحك معاهم ، و لما جه وقت
الوليمه امر بخروج موكب و خلى الامرا المصرليه يمشو فى اخره و لما قربو من باب
العزب فى حته ضيقه مابين الباب و الحوش العالى امر بقفل أبواب القلعه و امر مرتزقته
الألبان ( الارناؤوط ) بمهاجمة الامرا المصرليه فجاءه فلما هجمو عليهم اتذعر الامرا
وعرفو ان محمد على وضبلهم مكيده فحاولو يهربو عن طريق تسلق الجدران لكن المشاه اللى
كانو وراهم فتحو النار عليهم من بنادقهم فحاول الامرانهم يهربو من طرق و مسالك
تانيه لكن كان صعب عليهم بسبب ضيق المكان على الحصنه اللى كانو راكبينها ففيهم نزلو
من على الحصنه وجريو على رجليهم و هما شاهرين سيوفهم لكن مرتزقة محمد على الألبان
قعدو ينشنو عليهم بالبنادق من الشبابيك ومن فوق الأسطح فحاولو يلجأو للمبانى لكن
ماكانش بفايده و اتقتل شاهين بيك قدام ديوان صلاح الدين و قطعو راسه و ودوها لمحمد
على. قطع الألبان رووس امرا مصر و سرقو هدومهم و قبضو على الامرا اللى كانو جوه
القلعه و مامشيوش فى الموكب و قطعو روسهم. عدد المصرليه اللى اتعزمو على الوليمه
كان 400 مانجيش منهم غير اتنين هماأحمد بيك اللى غاب بسبب سفره لبوش و امين بيك
اللى وصل القلعه متأخر فلما شاف الموكب ماشى لناحية باب العزب وقف بره الباب عشان
يستنى خروج الموكب لكن لما الابواب اتقفلت فجاءه و سمع ضرب الرصاص عرف ان محمد على
غدر بالمصرليه فإتدور بحصانه و جرى على الصحرا فى اتجاه الشام. و بيتقال انه نط
بحصانه من فوق سور القلعه فى جهة الميدان فإتقتل الحصان ونجى هو و هرب. بعد المدبحه
الرهيبه نادى محمد على فى القاهره ان شاهين بيك زعيم المصرليه اتقتل فحصل اضطراب و
ذعر فى نواحى القاهره و خرج العسكر و نهبو بيوت الامرا و سبو ستاتهم و جواريهم و
اتبعتهم عامةالناس و نهبو البيوت و الدكاكين فى نواحى القاهره. واتنادى فى القاهره
بتسليم اى مصرلى يتلاقى لكخيا بك فبقى يتقبض عليهم ويتسلمو ليه وهو يقتلهم. اللى
كانو عارفين بالمدبحه الاجراميه كان نايبه الكتخدا محمد لاظوغلى باشا ، و حسن باشا
قومندان الفرقه الألبانيه ، و صالح قوش قومندان المرتزقه الأرناؤوط الالبان اللى
نفذو المدبحه ، و ابراهيم أغا الحارس المسئول عن فتح و قفل باب العزب اللى كلمة
السر بتاعته لقفل الباب كانت رصاصه يطلقها صلاح قوش فى الهوا ، لكن لا مرات محمد
على " أمينه نوصرتلى " ولا ولاده طوسون و ابراهيم كانو عارفين بالمؤامره اللى دبرها
مع لاظوغلى باشا. محمد على اتخلص من جثث الامرا المقتولين بحفر حفره كبيره رماهم
فيها و ردمها. مراته أمينه نوصرتلى جاتلها صدمه من المدبحه اللى عملها جوزها و
امتنعت عنه من يوميها لحد يوم مماتها. محمد على نفسه ماكانش بيجيب سيرة مدبحته لكن
رغم كده و رغم استبشاع و اشمئزاز مراته نفسها منها كتاب مصر فى فترة حكم أولاده و
احفاده اتكفلو بتلميع المدبحه وصاحبها و تبريرها بدوافع مفهومه لكن مشى على خطاهم
لأسباب مش مفهومه كتير من كتبة مابعد العصر الملكى. لكن مؤرخ كبير زى عبد الرحمن
الرافعى لخص رأيه فى مدبحة القلعه بقوله : " مذبحة القلعة كانت نقطة سيئه فى تاريخ
محمد على ".

تانى يوم بعد المدبحه نزل محمد على من القلعه و معاه ابنه طوسون و لفو فى القاهره و
قعدو يهدو الناس و امر محمد على بوقف عمليات النهب والسلب بعد ماشاف ان القاهره
حاتتخرب ، لكن استمر فى تحريضه ضد المصرليه و طلب من الناس انهم يقبضو على اى
مصرالى يلاقوه فى اى حته فى مصر ، و فوض محمد اغا كتخدا اللى كان عارف انه بيكره
المصرليه بمهمة قتلهم فى نواحى مصر فمااترحمش حد ولا حتى الفقرا و العواجيز اللى
مالهمش فى حاجه ، فبقو يتقتلو فى نواحى مصر و رووسهم تتبعت من قبلى و بحرى على
القاهره و تتعلق على باب زويله و باب القلعه. محمد على وزع بيوت المصرليه اللى
اتقتلو و ستتاهم على خواصه و قرايبه و ادا بيت شاهين بيك لقريبه حسين اغا.

فى مصر ابتدا محمد على يخطط لتدخيل النظم الفرنساويه فى العسكريه. محمد على كان شاف
الجيش الفرنساوى فى مصر ايام الحمله الفرنساويه و كان معجب بنظامه اللى عمله
نابوليون بونابارت. فى الايام دى عسكر مصر كانو لسه على النمط التقليدى القديم
مابيعرفوش تنظيمات الخطوط و المربعات و غيرها اللى كان بيستخدمها نابوليون فى
معاركه و كانو بيخوضو المعارك بفرق او وجاقات كل فرقه منها تحت قومندان بيهجم بيها
من غير تنظيم محدد. محمد على كان مدرك انه مش ممكن حيقدر يتوسع و يواجه الجيوش
التركيه و الاوروبيه الحديثه بنظام جيوش العصور الوسطى. اتباحث محمد على مع
الكولونيل سيف المعروف بـ سليمان الفرنساوى و طلب منه انه يدرب عسكر مصر على النظم
و التحركات العسكريه الحديثه. فى يوليه 1816 امر محمد على بتدريب عسكر مصر على
النظم العسكريه الحديثه ، لكن الموضوع ده ما عجبش عسكر الأرناؤوط الألبان اللى
اعتبروه بدعه فاتمردو و اتجمهرو عند قلعة القاهره و طالبو محمد على ان ما يدخلش
النظم ده ، و ده لإن بطبيعة الحال تطبيق النظام ده عليهم كان معناه نهاية نفوذهم و
مكانتهم ، فأخد محمد على الموضوع بالعقل و ما ضغطش عليهم و قالهم خلاص طالما انهم
مش عايزين مش حايفرضه عليهم ، و استكفى محمد على بتدريب العساكر المصريين على النظم
دى لوحدهم و هو طبعاً فاهم ان المرتزقه الألبان ماعادوش ينفعوه خاصة بعد ماإتأمرو
عليه و انقذه منهم نايبه لاظوغلى باشا. محمد على انشأ مدرسه حربيه فى الخانكاه جنب
المطريه يتعلم فيها العسكر اللغات و التنظيمات الحربيه ، و انشأ مدرسه للطوبجيه ، و
حول سراية مراد بك فى الجيزه لمدرسة فرسان ، و فتح فى القاهره ورش لسكب المدافع و
تصنيع احتياجات العسكر. كل ده كان تحت اشراف الكولونيل سليمان بك الفرنساوى. سليمان
عمل جيش من العسكر النظامى قوامه 25.000 عسكرى استخدمهم بعد كده فى حروب الموره و
الشام و غيرها

فى الغضون دى رجع طوسون باشا من الحجاز و استقبلته الناس استقبال حاشد فى القاهره ،
و راح لأبوه اسكندريه فلقى ان مراته خلفت عيل فسماه عباس اللى اتعرف بعد كده بـ "
عباس حلمى الاول ". لكن بعد شويه عيى طوسون و مات فجاءه. فى الوقت ده كان محمدعلى
فى القاهره فلما سمع ان ابنه عيان خد بعضه و راح طوالى على اسكندريه عشان يشقر عليه
فلما وصل و عرف انه مات اتصاب بصدمه عصبيه جامده خلته مش قادر يتحرك لمدة تلت تيام
، و اتنقل جثمان طوسون على القاهره و اندفن فى جامع الامام الشافعى ورا جبل لمقطم
فى المدافن الخديويه دلوقتى.

بعد مافاق محمد على من صدمة وفاة ابنه ابتدا يهتم بموضوع الوهابيين اكمنه كان خايف
انهم يرجعو لسطوتهم ، فكتب لزعيمهم عبد الله بن سعود انه يوديله الفلوس اللى اخدها
الوهابيين من الكعبه ، وانه لما يوصل مصر يبقى يجهز نفسه انه حايروح على الاستانه.
لكن عبد الله رد عليه بإنه مش حايقدر يروح مصر و قاله ان الفلوس دى اتفرقت فى عهد
ابوه سعود و ماعادتش موجوده و بعتله هدايا ، لكن محمد على رجعله الهدايا و هدده و
اتوعده وبعدين بعتله حمله عسكريه تحت قوماندية ابنه ابراهيم باشا.

فى 3 سبتمبر 1816 خرج ابراهيم باشا بحملته من القاهره و ركب النيل لغاية قنا فى
الصعيد و من هناك دخل الصحرا لغاية القصير و طلع بالمراكب على ينبع و بعدين راح
عالمدينه و اتربص هناك بقواته للتحضير لهجوم كبير زى مانصحه محمد على و انضمت ليه
قبايل عربيه. و لما كمل استعداداته ابتدا الحرب و فضل يهاجم و يدافع لغاية ماكانت
الغلبه ليه و قبض على عبد الله بن سعود زعيم الوهابيين و بعته لمحمد على فى مصر
فوصل القاهره فى 17 نوفمبر 1818 و رحب بيه محمد على و سأله ايه رأيه فى ابراهيم
باشا فرد عليه : " قد قام بواجباته و نحن قمنا بواجباتنا و هكذا أراد الله " ،
فبعته محمد على للأتراك فى الأستانه فجرسوه لمدة تلت تيام فى شوارع استانبول و
بعدين اعدموه. لما عرف اهل درعيه اللى حصل خافو وهدو المدينه و هربو فدخلها عسكر
ابراهيم باشا.

من ناحيه تانيه طمع محمد على وصله لإنه يحلم بإنه ممكن يورث السلطان العثمانى اللى
امبراطوريته كانت بتحتضر. محمد على لخص حلمه بقوله: " انا عارف ان الامبراطوريه
العثمانيه فى اتجاهها للانهيار ، و على انقاضها، حابنى مملكة عظيمه حدودها عند دجله
و الفرات " ، و حاول محمد على تحقيق حلمه على حساب المصريين اللى حولهم لدفيعة
ضرايب و مكوس ظالمه و حول فلاحينهم لعمال سخره و وقود لحروبه. فبعد ما شاف ان
المرتزقه الألبان بتوعه ماعادوش ينفعوه ، و بعد مافشل فى استخدام السودانيين كعسكر
لجيشه مالقاش قدامه غير تجنيد المصريين. فى سنة 1822 اصدر محمد على قرار بتجنيد
المصريين اجبارى و اقتحم عساكره و الكشافين بتوعه القرى المصريه و خطفو الفلاحين و
ربطوهم بالأغلال و القماطات و ساقوهم زى العبيد على المعسكرات لتجنيدهم بالعافيه
عشان يبعتهم يحاربو و يحققوله حلمه التوسعى على جماجمهم. خطف الفلاحين كان بيبدأ
بتكليف مدير كل مديريه بجمع العدد المطلوب و هو بدوره كان بيوزع العدد على القرى
بتاعة المديريه فيروح العمد و المشايخ بمساعدة العساكر منقضين فجاءه على القرى و
يقبضو على الفلاحين و يسوقوهم زى العبيد و المجرمين و هما مربوطين بالسلاسل و
الأغلال و يودوهم بالمنظر ده لعاصمة المديريه من غير ما يميزو مابين العواجيز و
الشبان و الصبيان و الأصحاء و العيانين و اللى فيهم عاهات. و كان اهاليهم و عيالهم
و امهاتهم و ستاتهم بيمشو وراهم و هما بيصوتو و بينوحو. و بعد التجميع فى المديريه
كانو بيودوهم بالمنظر ده على مراكز الفرز. فكرة التجنيد الاجبارى اللى فرضها محمد
على مااتقبلهاش المصريين. الفلاحين المصريين بقو يعملو فى اجسامهم عاهات عن طريق
حاجات زى قطع صوابعهم و حط سم فيران فى عينيهم عشان يتشركو و مايدخلوش الجيش ، لكن
محمد على رد بعمل اورطه اسمها اورطة المعوقين حط فيها المتشركين عشان يورى المصريين
انهم هيتجندو مهما عملو و سواء كانو معافين او معاقين. محمد على استخدم كمان الدين
و رفع شعارات دينيه لتحفيز المصريين على قبول التجنيد. فى سنة 1823 هب كل الصعيد ضد
استبداد محمد على و طغيانه ، و بعد الصعيد ثار المصريين فى قرى المنوفيه فراح لهم
محمد على بنفسه و معاه مدافع و قمع ثورتهم بعنف و وحشيه و كسر شوكتهم هما كمان بعد
ما قضى على عمر مكرم و الزعامات الشعبيه و الامرا المصرليه.

بعد الانتصار على الوهابيين ابتدى محمد على يفكر فى فتح السودان للتدوير على الدهب
و المعادن الغاليه و الحصول على المنتجات زى الصمغ و العاج و غيرها ، فبعت عسكر على
السودان تحت قوماندية ابنه التالت اللى كان اسمه اسماعيل باشا. السودان اياميها
ماكانتش بلد واحده لكن كانت بتتسمى بلاد السودان و كانت بتتكون من قبايل و امارات و
ممالك زى دارفور و كوردفان و غيرها. قدر اسماعيل باشا انه ياخد قريه و را قريه و
منطقه ورا منطقه و يخضع قبيله ورا قبيله لغاية ماوصل للجندول الساتت و استسلمتله
قبايل الشائتيه بعد مقاومه بسيطه و بقت سنار وكردوفان من املاك محمد على ، و راح
اسماعيل باشا على فازوغلو وافتكر انه اكتشف دهب و بعدين ظهر الوبا و قضى على اعداد
من العسكر فشيعله محمد على قوات جديده بتتكون من 3000 عسكرى بقوماندية احمد بك
الدفتردار. لكن اسماعيل باشا اتقتل فى شندى بطريقه غريبه بخدعه عملها ملكها نمر بعد
اسماعيل باشا ماضربه و هدده بالخازوق اذا مجابلهوش دهب. وانتقم احمد بك الدفتردار
لقتله بمجزره قتل فيها اعداد كبيره و بكده اتفتحت السودان و بقت بلد واحده خاضعه
لمحمد على باشا.

فى سنة 1824 السلطان العثمانى محمود التانى عين محمد علي حاكم علي الموره اليونان
عشان يساعده ضد الثوار اليونانيين فى حرب الاستقلال اليونانيه اللى كانت دايره
وقتها. ابراهيم باشا قدر يحقق انتصارات كتيره بطريقه اذهلت الاوروبين و فى 1827
اتفقت روسيا و انجلترا و فرنسا على ان اليونان مش تابعه للسلطنه العثمانيه و قررو
ضرب الاسطولين المصرى و التركى فقامت معركه بحريه اتعرفت بإسم معركة نافارين انتهت
بهزيمة اساطيل مصر و تركيا. فى معركة نافارين خسرت مصر 30.000 بحار من ال42.000
بحار بتوع الاسطول و خسرت 19 سفينه من 31 سفينه و اعداد كبيره من الناقلات و مبالغ
ضخمه دفعها الشعب المصرى لتحقيق أحلام محمد على التوسعيه. انتهت الكارثه بتوقيع
معاهده سمحت للقوات المصريه بالرجوع لمصر لكن السلطان العثمانى نجح فى استنزاف
تابعه محمد على و اضعافه ، فمحمد على خرج من نافارين أضعف و بإمكانيات اقل مما كان
عليه. محمد على فى غضبه على السلطان العثمانى اللى ورطه قال: " السلطان ده اللى
اثبت هو و رجالته انهم اغبى من الحمير ". لكن اكمن محمد على ساعد السلطان العثمانى
فى الموره السلطان اهداه جزيرة كريت زى ما اهداه الحجاز لما ساعده ضد الوهابيين و
بكده بقى محمد على معاه مصر و السودان و شبه الجزيره العربيه بما فيها اليمن و
ابتدا يبص اتجاه الشام.

محمد على اللى كان عايز يعمل امبراطوريه توصل لحد ميسوبوتاميا بعت ابراهيم باشا
بجيشه على الشام ، و فى سنة 1832 حقق ابراهيم باشا انتصارات ضخمه على الجيش التركى
بأقل خساير و استولى على الشام بما فيها دمشق و حمص و غزه و حيفا و يافا و عكا ، و
فضل ابراهيم يحقق انتصار ورا انتصار فى الشام و فى بيلان و دمر جيش تركى فى قونيه و
اسر قومندانه فى ظرف 7 ساعات و استولى عليها و استولى على كوتاهيه و قرب من دخول
استانبول نفسها عاصمة الدوله العثمانيه و ما بقاش فاضل لوقوعها فى ايده غير كام
يوم. ده خلى الاوروبيين اللى كانت ليهم مطامع خاصه فى المنطقه يتصابو بالذعر و
استنجد السلطان العثمانلى بأعدائه الروس اللى طوالى استجابو و حركو اسطولهم
للبوسفور بموافقة العثمانيين لاول مره فى التاريخ ، و لما شافت فرنسا و انجلترا
الخطوه اللى عملتها روسيا اللى كانت بتنافسهم على التركه العثمانليه ضغطو على
السلطان العثمانلى للاتفاق مع محمد على و فى نفس الوقت ضغطو على محمد على عشان يوقف
زحف ابنه ابراهيم باشا. محمد على ادرك ان الاوروبيين مش حايسكتو و طلب من ابراهيم
باشا وقف الزحف. ابراهيم كقومندان عسكرى منتصر ماعجبهوش طلب محمد على و كان شايف ان
دخول الاستانه هو اللى ممكن يحقق صلح فيه منفعه سياسيه. ابراهيم باشا اللى كان
بيخاطب ابوه بلقب " مولاى " حس ان أبوه خذله و فرغ انتصاره على الأتراك ، لكن
بطبيعة الحال دخول الجيوش المصريه عاصمة العثمانليه كان معناه انهيار الدوله
العثمانيه و محمد على كان مدرك ان لو ده حصل فحاتقوم حرب كبيره على تقسيم ممتلكات
الدوله العثمانيه و حايتحول الموضع لصراع مع القوى الاوروبيه مجتمعه. محمد على بلغ
ابراهيم باشا: " لو الحال وصل لكده الانجليز حايروحو على اسكندريه و الروس حايدخلو
استانبول و الدوله العثمانيه حاتتقسم مابين الانجليز و الروس ". بطبيعة الحال
الاوروبيين ماكانش عندهم مانع ان الدوله العثمانيه تنهار لكن مش على ايد قائد شرقى
قوى بإمكانيات عسكريه و اقتصاديه و حضاريه كبيره حايحل محل السلطان العثمانى الضعيف
اللى بيحكم دوله بتحتضر.

نجح الاوربيين فى وقف زحف الجيش المصرى على استانبول و اتعملت " اتفاقية كوتاهيه "
فى ابريل 1833 و هى اتفاقيه بيعتبرها المؤرخين هدنه مسلحه مابين محمد على و الاتراك
للإستعداد لجوله عسكريه جديده. لكن اتفاقية كوتاهيه ثبتت محمد على على ولاية مصر و
الحجاز و الشام و أدنه و كريت و السودان اللى بقت جزء من مصر ، و ده كان فى مقابل
خروج الجيش المصرى من الاناضول. بكده بقى لمحمد على امبراطوريه مساحتها 100.000
فرسخ بيعيش فيها حوالى 7 مليون نسمه و ده كان عدد كبير بأرقام أياميها.

محمد على باشا بقى بيملك مصر باللى فيها. لغى " نظام الالتزام " و بقت الاراضى
ملكه. فى نظام الالتزام الملتزم كان بيشرف على الاراضى الزراعيه اللى الفلاحين كانو
بيزرعوها لحسابهم و بيدفعو له الضرايب اللى كان بياخد منها اتعابه و بيدى بقيتها
للوالى. محمد على صادر الاراضى و بقى يأجرها للفلاحين ، وضم الاراضى بتاعة الأوقاف
لممتلكاته و بقى هو المسئول عن المؤسسات الخيريه و المعاهد و الجوامع اللى كان
بيتصرف عليها قبل كده من الأوقاف. لكن محمد على استثنى الاراضى بتاعة الأعيان و
رجالة الجيش الكبار و اعفاها من الضرايب. اتسمت الاراضى دى " ابعاديات " اكمنها
استبعدت من الاراضى المصادره و ادى اهله ابعاديات كتيره اتسمت " جنالك " او " سفالك
". و فى 1813 عمل روك تحت اشراف ابنه ابراهيم باشا و المعلم غالى لمسح الاراضى
الزراعيه وتحديد خراجها و فرض الضرايب ، و انشأ فى القلعه " الدفترخانه " لحفظ
المستندات اللى بتخص الاراضى و ضرايبها و بكده ضمن دخل مالى كبير. بعد كده ابتكر و
فرض ضرايب كانت بتزيد حسب ظروف مغامراته العسكريه و لما طالت حملته على الوهابيين
فى شبه جزيرة العرب و زادت تكاليفها عمل ضرايب على " الارض الرزق " اللى قبل كده
كانت معفيه. و عمل نظام اسمه " جمع عهده " و ده كان نظام بيدفع فيه الاعيان و
المأمورين و رجالة الجيش الكبار ضرايب الفلاحين من جيوبهم مقدماً و بعدين كانو
بيحصلوها من الفلاحين بالظلم و القهر. و فرض محمد على ضريبة دخل على الدكور من سن
18 سنه حسب اللى الشخص بيملكه. الضريبه دى كانت بتتلم فى القرى بالبيت و فى المدن
بالراس ، و عمل ضرايب على رووس المواشى و الاغنام و النخل و مراكب النقل. و منع
الفلاحين من بيع محاصيلهم للتجار و بنا فى المديريات شون لتخزين المحاصيل و بالاخص
القطن و القمح و الرز و القصب و الأفيون ، فكان بيشترى المحاصيل من الفلاحين
بالرخيص بعد ما يخصم ضرايب ايرادات الارض و يبيعها للشعب و لتجار الجمله بالغالى او
كان بيصدرها بأسعار عاليه و بكده بقى بيملك الارض و بيحتكر تجارة المحاصيل و قدر
يجمع مبالغ ضخمه لتمويل جيشه و الصناعات الحربيه اللى بقت هى كمان ملكه. من الفلوس
دى بنا اساطيل تجاريه فى البحر الاحمر و البحر المتوسط ، و بعد ماجدد و وسع مينا
اسكندريه و قضى على القراصنه فى البحر الاحمر و مهد الطرق البريه للقوافل التجاريه
زاد النشاط التجارى مابين اوروبا و الهند عن طريق مصر بدل راس الرجا الصالح فى جنوب
افريقيا فزاد دخله كمان و كمان.

حاول محمد على باشا تحديث مصر فى مجالات مختلفه و قدر بسياساته الاصلاحية فى مجالات
كتيره انه يكون دولة عصرية على النظام الاوروبي و جاب خبرا من فرنسا و ايطاليا
علشان يساعدوه فى انه يبني اقتصاد قوي و حديث. ركز محمد على على تطوير مصر فى كذا
مجال فى نفس الوقت.

محمد على عمل انقلاب فى الرى و الزراعه اللى ممكن اعتباره زى الانقلاب التكنولوجى و
الصناعى اللى حصل فى اوروبا، فى محاولة للحاق بالتغيرات التاريخيه الضخمه اللى كانت
بتحصل فى اوروبا. لكن نقطة الضعف فى فكرة محمد على هى انه كان عايز يخضع القوه
السياسيه المنبثقه من التحديثات الاقتصاديه لأغراض عسكريه حيث ان هدفه الرئيسى كان
بنا جيش جامد ممكن تمويله و تموينه من اقتصاد قوى، وده سبب انهيار التطوير
الاقتصادى لما القوى الأوروبيه اجبرته على تقليص الجيش المصرى.

النظام الإقتصادى المصرى الجديد جمع لاول مره تلت ابعاد رئيسيه و هى: الزراعه
الكثيفه اللى بتدر مكاسب كبيره من تصديرها، و الصناعه الحديثه القايمه على اسس
اوروبيه عصريه، و التجاره الخارجيه اللى بتربط مابين الزراعه و الصناعه من جهه و
السوق العالميه فى الغرب من جهه. بالشكل ده اقتصاد مصر مابقاش احادى و بقى مرتبط
بالإقتصاد الراسمالى العالمى.

التطوير الزراعى بدأ بالزراعه الكثيفه عن طريق ادخال الرى الصيفى الدايم و الزراعه
المستمره بدل الرى و الزراعه الموسميه (الحوليه) و بكده زادت الاراضى المزروعه من
اتنين مليون فدان ‏ سنة 1805 لحوالى اربعه مليون فدان سنة 1840. مرحلة الزراعة
الحديثه اللى دشنها محمد على بتحويل الرى الحوضى للرى الدايم كانت انقلاب زراعى فى
مصر.‏ معظم الأراضى اللى اتضافت دى كانت فى الدلتا و كانت قايمه على الزراعه
الدايمه. و من ناحيه تانيه محمد على دخل زراعة الدره الشامى، و نوع المركب المحصولى
عن طريق زراعة محاصيل صيفيه. اهم المحاصيل دى كان القطن و بعده القصب و كانت
البدايه بالقطن طويل التيله و نط انتاج القطن من اقل من 50 الف فدان سنة 1820 ل 213
فدان سنة 1845. و النقطه المهمه ان ده ماحصلش على حساب المنتجات الزراعيه التانيه
اللى كانت موجوده قبل كده. اتحول اقتصاد مصر من السوق المحلى و الأسواق اللى فى
المنطقه العربيه لأسواق اوروبا ففى سنة 1845 مثلاً صدرت مصر لأوروبا 345 قنطار قطن
مقابل 80 الف قنطار راحوا للمصانع المصريه.

بعد الاحتلال العثمانى لمصر سنة 1517 انحدر التعليم فى مصر و اختفى الكتاب و
العلما. لما مسك محمد على ولاية مصر كان التعليم فى مصر مقتصر على الكتاتيب. كان
فيه كتاتيب للمسلمين و كتاتيب للمسيحيين بيتعلم فيها الاطفال مبادىءالدين و القرايه
و الكتابه و الحساب. كتاتيب المسلمين كانت مفتاح دخول الازهر للمحظوظين اللى عندهم
قدره على الهجره على القاهره. الازهر نفسه كان يادوبك بيعلم قشور علوم الدين و
اللغه العربى عن طريق شروح و تعليقات على كتب الأسلاف و ماكانش فيه فى مصر حركة
تأليف و إبداع زى ما كان الحال فى العصر المملوكى قبل 1517. محمد على اختار من
الازهر العناصر القادره على استوعاب العلوم الحديثه بالمعنى الأوروبى Science. اول
حاجه فكر فيها محمد على كان انشاء مدرسه لتعليم الهندسه ، و ده بيبين انه كان راجل
عملى بيبص لبنا مصر و تعميرها. فى سنة 1816 انشأ محمد على مدرسة الهندسه فى حوش
السرايا فى القلعه و اتسمت " مهندسخانه " و اشرف عليها حسن افندى بمشاركة راجل تركى
اسمه روح الدين افندى و مدرسين اوروبيين. محمد على زود المدرسه بالادوات الهندسيه
الاوروبيه. و فى 1834 فتح مهندسخانه جديده فى بولاق تحت اشراف أرتين افندى و بعده
الارمنلى يوسف هاككيان افندى اللى دخل زراعة السفندى فى مصر و اتسمى على اسمه "
يوسفندى ". المشرفين دول كانو من خريجين البعثات العلميه اللى بعتها محمد على على
اوروبا عشان يتعلمو العلم الحديث. بعد يوسف هاككيان اشرف على المهندسخانه على باشا
مبارك و اتخرج من المدرسه دى مهندسين كتار شاركو فى بنا القناطر و السدود و غيرها.
بعد المهندسخانه فتح محمد على مدرسة الطب سنة 1837 و كان مقرها فى ابو زعبل اكمن
المستشفى العسكريه كانت هنا. مدرسة الطب خرجت دكاتره للجيش و بعدين خرجت دكاتره
لعلاج عامة الناس. فى الاول دخل المدرسه 100 طالب من الازهر و كانت الدراسه تحت
اشراف كلوت بك اللى جاب مدرسين فرنساويين فى التشريح و الجراحه و الامراض الباطنيه
و الصيدله و غيرها ، و جاب كمان مدرسين فرنساويين لتعليم الطلبه اللغه الفرنساوى
عشان يقدرو يفهمو الدروس و يروحو بعثات على فرنسا. بعد ما اتخرجت اول دفعه بعد خمس
سنين اتوزع الدكاتره على المستشفيات و معسكرات الجيش ، و من اللى اتفوقو اتعين
تمانيه معيدين فى المدرسه و اتبعت اتناشر على فرنسا للتبحر اكتر فى علم الطب. بعد
كده اتضافت مدرسه للصيدله و مدرسه للدايات و الولاده و جاب محمد على سودانيات و
حبشيات اتعلمو مصرى و فن التوليد و اتضافت للمدرسه مدرسه لأمراض النسا.

بعد كده فتح محمد على مدارس عليا تانيه كان منها : مدرسة الألسن فى الأزبكيه ،
مدرسة المعادن فى مصر القديمه ، مدرسة المحاسبه فى السيده زينب ، مدرسة الفنون و
الصنايع ، مدرسة الزراعه فى دبوره ، مدرسة الطب البيطرى ، المدرسه التجهيزيه (
الثانويه ) فى ابو زعبل ، المدرسه التجهيزيه فى اسكندريه.

بعد فتح المدارس العليا انتشرت المدارس الابتدائيه فى مدن مصر و بقى فيها 24 مدرسه
عليا و خصوصيه و 47 مدرسه ابتدائيه. بعد كده ابتدا محمد على يبعت الطلبه على اوروبا
لتلقى العلم على ايدين اساتذته عشان يقدر الجيل الجديد من المصريين المتعلمين انهم
يتخصصو فى مجالات العلم و المعرفه اللى كانت بتتدرس فى اوروبا و لما يرجعو مصر
ينقلو اللى اتعلموه لغيرهم فتستقل مصر علمياً و ما تحتاجش تستورد مدرسين اجانب طول
الوقت. مع ان اول بعثه راحت على ايطاليا ، لكن محمد على اتحول بعد كده لفرنسا و
معظم البعثات المصريه راحت على فرنسا. محمد على عين مسيو جومار رئيس للبعثات
المصريه فى فرنسا و غيرها ، و مسيو جومار ده كان من ضمن علما الحمله الفرنساويه و
شارك فى تأليف كتاب " فى وصف مصر ". البعثه الاولانيه اللى راحت على ايطاليا سنة
1813 كانت لدراسة فنون العسكريه و بنا السفن و الطباعه و الهندسه و غيرها ، و من
اللى انضمو للبعثه دى كان نقولا مسابكى افندى اللى راح ميلانو عشان يتعلم فن سبك
حروف الطباعه و لما رجع مصر ادار المطبعه الاميريه فى بولاق. من 1819 ابتدا محمد
على يتجه لفرنسا و كان مهتم شخصيا بالمبعوثين و بيتابع اخبارهم و سلوكهم بنفسه و
كان بيكتب لهم جوابات و بيديهم نصايح و ارشادات زى الاب . بعثة فرنسا الاولانيه فى
صيف 1826 كان فيها 40 طالب مسلمين و مسيحيين و كان فيها 3 شيوخ هما الشيخ احمد
العطار اللى اتخصص فى علم الميكانيكا و الشيخ محمد الدشطوطى اللى اتخصص فى الطب و
الجراحه و التشريح و التالت كان اشهر مبعوث مصرى و هو الشيخ رفاعه رافع الطهطاوى
اللى راح كإمام و واعظ دينى للبعثه و رجع مصر كمصلح تنويرى معاه افكار جديده كانت
هى الاساس اللى قامت عليه النهضه المصريه الحديثه فى الفكر و السياسه و انظمة الحكم
الدستوريه و بقى من أهم رموز التنوير فى تاريخ مصر الحديث. و ده كان حال المصريين
اياميها حتى لو كانو شيوخ دين ، فرغم الجهالات اللى كانت سايده فى مصر اياميها
عقولهم كانت منفتحه ومتفتحه و اتقبلو بسهوله حاجات كانت غايبه عنهم بسبب الجهالات
اللى كانت محاوطاهم و مااعتبروش العلم الحديث و التطور كفر. الكل كان مهتم بنقل مصر
للعصر الحديث مش ترجيعها لعصر الاسلاف اللى عاشو فى مجتمعات بدائيه.

محمد على بعت كمان اسطوات عشان يتعلمو الصنايع و الفنون التطبيقيه. فى سنة 1823 بعت
15 واحد على اوروبا تحت اشراف أدهم بك كان منهم 4 راحو انجلترا عشان يتعلمو تعدين
الفحم و غيرهم عشان يتدربو فى ورش صناعة الحرير. فى اول يناير 1830 وصلت اوروبا
بعثه مصريه بتتكون من 58 تلميذ عشان يتعلمو فنون الماكينات ( الصنايع ) راح منهم 34
على فرنسا و 4 راحو النمسا و 20 راحو انجلترا. التلاميذ دول اتعلمو كمان حاجات
اضافيه زى الرياضيات و الرسم و اللغات.

المدرسين و الطلبه فى المدارس اللى فتحها محمد على و فى البعثات التعليميه اللى
بعتها على اوروبا كان فيهم مسلمين و مسيحيين و اعداد من المصريين اللى كانو من اصول
اجنبيه زى الأتراك و الأرمن و غيرهم و ده إكمن محمد على ماكانش مهتم بالتمييز
الدينى او العرقى و كان بيعتبر كل سكان مصر رعيته و عمل قوانين فيها مساواه ما بين
الافراد و بتأمن حريتهم المدنيه و الشخصيه على اساس المواطنه مش على اساس الدين و
العرق. المواطن الصالح فى دولة محمد على ماكانش المواطن المسلم او المسيحى لكن كان
المواطن اللى ممكن يفيد مصر. محمد على ماكانش بيعانى من التعصب الدينى و كان صدره
واسع مع غيرالمسلمين و كان بيأدى طقوس الدين من غير مبالغه و من غير مايؤمن
بالخرافات و الخزعبلات.

فى معركة نافارين ضاع جزء كبير من الأسطول المصرى. لكن بعد ماخلصت حرب الموره ابتدا
محمد على يعيد بنا الاسطول المصرى و يوسع مينا اسكندريه فجاب كراكات من اوروبا عشان
يعمق بيها المينا عشان تقدر السفن الحربيه الكبيره انها ترسى فيها بدل ما بترسى فى
عرض البحر. و بنا فنار راس التين بعلو 60 متر تحت اشراف المهندس مظهر باشا. محمد
على بدأ فى سنة 1826 إنشا دار صناعه ( ترسانه ) لصناعة السفن و تصليحها و خلصت سنة
1829 و ملاها بالادوات والماكينات اللازمه لصناعة السفن و كان فيها 5 قزاقات (
مزلقنات لصناعة السفن ) و ورش و مخازن. و فى سنة 1831 جاب من طولون فى فرنسا مهندس
كبير اسمه سيرزى و عينه باشمهندس على الترسانه و اداله رتبة البكويه، و بالتعاون مع
الحاج عمر مهندس الترسانه القديمه عمق سيرزى البحر من ناحية الترسانه الجديده فبقت
قادره على استقبال السفن الحربيه الكبيره. و امر محمد على بحفر حوض فى الترسانه و
بقت الجنازير و السلاسل بتستخدم فى ربط السفن بدل الحبال. محمد على اخد تصريح من
السلطان العثمانى بتقطيع اشجار فى الأناضول و نقلها لاسكندريه لاستخدام خشبها فى
صناعة السفن و بعت على الاناضول عمال و صنايعيه تحت اشراف الحاج حسن بك نجار باش
دار الصناعه و واحداسمه السيد احمد ، و بكده بقى فى اسكندريه خشب كافى لمشروعه. و
جاب شبان مصريين من كل نواحى مصر عشان يعلمهم صناعة السفن و استخدام الماكينات و
وزعهم على الورش و خلى كل مجموعه تتخصص بحاجه ، و بالطريقه دى فى زمن بسيط بقى فى
مصر عدد كبير من السفن الحربيه عوضت السفن اللى غرقت فى نفارين ، وبقت صناعة السفن
فى اسكندريه من حيث الجوده و المتانه بتضارع السفن الاوروبيه. عدد اللى كانو
بيشتغلو فى دارالصناعه وصل ل 8000 مهندس و صنايعى اتعلمو على ايدين الاوروبيين و
بكده استغنت مصر عن استيراد السفن من بلاد بره.

محمد على بالامكانيات اللى حققها عن طريق توسعاته العسكريه و اقتصاده القوى و تحديث
التعليم فى مصر بقى ليه امبراطوريه واضحه المعالم. وده سبب اشكال للاوروبيين كمان
من الناحيه الاقتصاديه حيث انه بقى بينافسهم فى تصريف المنتجات فى الوقت اللى هما
فيه محتاجه اسواق خارجيه لبيع منتجاتهم اللى زادت بالثوره الصناعيه ، و بقى هدف
الاوروبيين المهم هو ان محمد على يفتح السوق المصريه لتصريف المنتجات الاوروبيه. فى
اغسطس 1838 عمل الاوروبيين اتفاقيه تسمح بفتح السوق المصريه لكن محمد على رفض
الاتفاقيه ، فادوله سنه مهله لكن فضل قافل السوق ، فعملو عليه حصار اقتصادى لكن
برضه ماجابش نتيجه ، فطلبو منه انه مايستعملش العمله العثمانيه فماهمهوش و ضرب فلوس
فى مصر. و فى مايو 1838 محمد على استدعى قناصل اوروبا فى قصر راس التين فى اسكندريه
و بلغهم انه ناوى يستقل عن الدوله العثمانيه. الحكومات الاوروبيه حست بخطورة
الموضوع اللى ممكن يغير موازين القوه فعملو اجتماعات كتيره فى العواصم الاوروبيه
لحط خطط لتحجيمه. وزير خارجية بريطانيا " لورد بالمرستون " شاف ان استقلال محمد على
عن الدوله العثمانيه حايتبعه قيام حركات استقلاليه فى الشام و بغداد ممكن توصل
لإنهيار الدوله العثمانيه و بالتالى ممتلكات بريطانيا فى الهند حاتبقى فى مهب الريح
و ان روسيا طوالى حاتزحف فى اتجاه الجنوب و حاتقوم حرب كبيره فى أوروبا. بالنسبه
للعثمانيين استقلال محمد على بحكم مصر كان مسألة حياه او موت.

فى صيف 1839 عدا الجيش العثمانى نهر الفرات فى شمال سوريا بقيادة حافظ باشا و اصطدم
بالجيش المصرى بقيادة ابراهيم باشا فى معركة نزيب ، و انتصر ابراهيم باشا و دمر
الجبش العثمانى للمره التانيه. قبل اخبار هزيمة العثمانليه فى معركة نزيب ماتوصل
الاستانه اتوفى السلطان محمود التانى. ادميرال الاسطول التركى اخد اسطوله على
اسكندريه و سلمه بالكامل لمحمد على و بقى الموضوع كارثى بالنسبه للأتراك و بطبيعة
الحال للقوى الاوروبيه اللى كانت خايفه من اختلال موازين القوه، فبعد ما خلصو من
نابوليون بونابرت طلع لهم محمد على. محمد على اتفاوض مع الاتراك على اساس انه يحتفظ
بالشام و ينسحب من اراضيهم فى الاناضول و الاتراك فى الظروف دى كانو مبدئياً
موافقين على الاقتراح ده لكن الاوروبيين رفضو الكلام ده و بلغو الاتراك انهم
مايتفاوضوش مع محمد على من غير وساطتهم. بريطانيا و فرنسا و روسيا اللى عمرهم
ماكانو على وفاق مع بعض اتحدو ضد محمد على و اتفقو على ضربه. الاوروبيين حركو
اساطيلهم و حاصرو السواحل المصريه و الشام ونزلت قوات انجليزيه و نمساويه فى الشام
بغرض تخويف محمد على مش للإشتباك بجيشه ، فغرض الاوروبيين كان احتواء محمد على مش
تدميره. من الوقت ده مطلب محمد على الاساسى بقى الاستقلال بمصر و ضم السودان و
الشام و الجزيره العربيه لملكه.

من الافكار الغريبه اللى جت فى دماغ محمد على و هو عنده 77 سنه انه يهد الهرم
الأكبر فى الجيزه عشان يستعمل حجارته فى بنا القناطر الخيريه. لكن اكتشف ان فراعنة
مصر كانو اكبر من انه يهد اعظم اثارهم و اعجوبتهم الكبرى اللى وقف تحتها اعظم ملوك
و اباطرة العالم عبر التاريخ. اكتشف محمد على انه مش فى قدرته هد الهرم و ان اسهل
له و اوفر له انه يجيب الحجاره بالسخره من محاجر جبال طرا و المعصره و المقطم.

انتهى حلم محمد على التوسعى بتحالف دول اوروبا ضده لصالح تركيا و ارغموه على انه
ينسحب من الاماكن اللى استولى عليها فى اسيا فى مقابل انهم ضمنو له من السلطان
العثمانى ان مصر تكون ليه و لولاده من بعده عن طريق فرمانين ادهومله فى 13 فبراير
1841 ، فقنع بكده اكمن ماكانش فيه قدامه غير كده. طوالى قفل معظم المدارس و المصانع
اللى كان فتحهم لخدمة احتياجاته العسكريه و زار السودان المنطقه اللى اتبقتله بره
مصر. و لما اخترعت اوروبا المراكب البخاريه و السكه الحديد اشترى لنفسه مركب بخارى
كان بيسافر بيها فى النيل لكن لما حاول ينتفع بالسكه الحديد و هى اختراع انجليزى
عارضته فرنسا فخاف منها و ساب المشروع. بعدين دعاه السلطان العثمانى لزيارة
الاستانه عشان يهديه وسام الصداره العظمى فسافر تركيا و بعد ما زار الاستانه راح
على كافالا المدينه الصغيره اللى اتولد و قضى فيها طفولته واستقبلوه اهلها استقبال
كبير و بعدها رجع على مصر و عيى فنصحوه الدكاتره بإنه يروح يغير جو فى مالطا فراح
ومعاه ارتين بك يوسفيان ، لكن تغيير الجو ماجابش نتيجه و رجع مصر عيان اكتر و
بيعانى كمان من ذهول عقلى. فى الظروف دى ابنه ابراهيم باشا مسك الولايه و سافر على
الاستانه عشان السلطان يسلمه مصر رسمى لكن بعد مارجع بكام يوم اتوفى فمسك الولايه
عباس حلمى الاول اللى بيعتبر من اسواء حكام مصر على مر التاريخ. محمد على فى الفتره
دى كان منزوى عن العالم و هو ذاهل و مش دريان باللى بيحصل حواليه فكان بيقضى وقته
مابين سراية راس التين فى اسكندريه و قصره فى شبرا فى القاهره.

فى صيف 1849 محمد على ساب القاهره لأخر مره فى حياته و راح على اسكندريه و هناك
اتوفى فى سراية راس التين فى 2 اغسطس 1849 بعد ما اتولى حكم مصر لحوالى 48 سنه.
اتحط جثمان محمد على فى وسط صاله واسعه فى القصر و استقبل اصغر ولاده محمد سعيد
باشا المعزيين من القناصل و الأكابر و بعدها اتنقل جثمانه للقاهره و اتدفن فى
الجامع الرخامى اللى بناه فى حرم قلعة الجبل.

الوثايق بتقول ان محمد على باشا اتجوز 29 ست رسمى لكن فيه مؤرخين بيقولو انه اتجوز
عدد اكبر من كده بكتير. اياميها كانو الستات اللى بيتجوزهم الوالى رسمى او شرعى
بيتسمو " زوجات الوالى " الباقيين كانو بيتسمو " مستولدات ". محمد على خلف 35 فى
كافالا و مصر منهم 17 ولد و 13 بنت ، أصغر الولاد كان محمد سعيد باشا. من ستاته
المتسجلين :



https://arz.wikipedia.org/wiki/%D8%A7%D9%86%D8%AA%D8%B1%D9%86%D8%AA

الانترنت عبارة عن نظام عالمى لتبادل المعلومات والبيانات لنقل البيانات بطريقه
تبديل الحزم باستعمال بروتوكول الانترنت القياسي (Standard Internet Protocol -IP)
عن طريق مجموعة من الكمبيوترات المتوصلة ببعضها, و ت تتكون من مجموعة من الشبكات
الصغيرة فى البيوت و الجامعات و الشركات و الحكومات و المتوصلة ببعض لتكوين شبكة
واحدة كبيرة, والكمبيوترات بمجموعة كبيرو من التوصيلات المختلفة مثل كابلات فيبر
اوپتيك (Fiber Optic), الاسلاك النحاس, لاسلكى و وسائل اخرى كثيرةمن اجل ان تعمل
شبكة عالمية كبيرة تتمكن عن طريقها تبادل الفايلات وعمل شات و لعبعلى النت و عمل
ايميلات .

الانترنت اثر فى العالم قوي جدا, مثلا قدم نوع جديد من التعارف بين الناس عن طريق
الفيس بوك او ماى سبيس الذي بيجعلك تتمكن من عمل صفحة خاصة بك تضع فيها الذي تريده
والتعرف على اصحاب جدد.



https://arz.wikipedia.org/wiki/%D9%88%D9%8A%D9%83%D9%8A%D8%A8%D9%8A%D8%AF%D9%8A%D8%A7_%D9%85%D8%B5%D8%B1%D9%89

ويكيپيديا مصرى مشروع موسوعه حره اى حد ممكن يساهم فى كتابتها و مكتوبه بالمصرى
بطريقه اى مصرى يعرف يقراها. ويكيپيديا مصرى هى النسخه المصرى بتاعة Wikipedia,
الموسوعه الحره. ويكيپيديا مصرى فيها 16,410 مقاله دلوقتى.

ويكيپيديا مشروع فى اكتر من 260 لغه علشان تبقى موسوعه . ويكيپيديا مصرى فيها
16,410 مقاله دلوقتى, اقتراح النسخه المصريه (ويكيپيديا مصرى) اتحط على الميتا يوم
30 مارس 2008 ,و صاحب الاقتراح كتب ان قصده توفير مصدر للمعلومات بلغه مفهومه لاى
شخص عادى فى مصر عن طريق اقتراح الكتابه بلغه بيتكلمها ملايين و معترف بيها و رمز
للمصريين فعلا في الكلام و فيه فى مصر ناس تحب تكتب بيها و ليها مفرداتها و
قواعدها. و بعد مناقشه اخدت اكتر من تلات شهور و نص اتوافق عليها.

ويكيپيديا مصرى مكتوبه بالمصرى اللى بيتكلمه المصريين و مكتوبه زى ما بيكتبوها فى
جواباتهم لبعضيهم و فى حياتهم اليوميه. المصريين بيكتبو المصرى فى الروايات, و
المسرحيات, و القصايد الشعبيه و كمان فى المجلات الكوميدى و الإعلانات و شوية
جرايد. ممكن الكتابه بالمصرى بأى طريقه طالما أى مصرى ممكن يفهمها. ما دام اليوزر
يعرف يكتب بالمصرى ممكن انه يكتب اللى يعرفه فى ويكيپيديا مصرى.

فیه كلام كتیر حصل عن ويكيبيديا مصرى هنا و هنا و هنا و هنا و هنا و هنا و هنا. و
ممكن تلخيص الكلام إن فيه اراء مختلفه, هى اما تأیید او اعتراض او محايده.



https://arz.wikipedia.org/wiki/%D9%85%D8%B9%D8%B1%D9%83%D8%A9_%D8%B9%D9%8A%D9%86_%D8%AC%D8%A7%D9%84%D9%88%D8%AA

معركة عين جالوت معركه تاريخيه مهمه حصلت جنب بيسان فى اسرائيل الحاليه في 3 سبتمبر
1260 بين المغول بقيادة كيتو بوقا ( كتبغا ) المتحالفه معاهم قوات من مملكة كيليكيا
( مملكة أرمينيا الصغرى ) و كرجيين و عرب و شوام و الجيش المصري بقيادة سلطان مصر
المملوكى سيف الدين قطز و الأمير ركن الدين بيبرس البندقدارى و فارس الدين أقطاى
الصغير أتابك الجيش المصري .

في سنة 1210 چنكيز خان حاكم المغول بعت ل " تشونج هيي " أمبراطور الصين جواب تهديد
جه فيه : " قررنا إننا نحط راياتنا في كل مكان على سطح الأرض. عن قريب كل الناس و
كل الأمم حا تكون خاضعه لينا وبيتمتعوا بمشاركتنا في المكاسب الكبيره، لكن لو أي حد
عاند و قاومنا، بيوته و ممتلكاته و ثروته حا تتدمر من غير شفقه ولا رحمه " . و في
مارس 1211 طلع چنكيز خان بجيشه على الصين يحاربها وخد معاه ولاده الأربعه چوچي و
چغتاي و اوكتاي و تولوي. المغول عدوا سور الصين العظيم ودمروا ونهبوا المدن والقرى
في شمال الصين و استولوا على مملكة " كين " و نهبوا " بكين " و سيطروا عليها وضموا
" منشوريا " و اعترفت كوريا بسيادتهم و بعد ما خلصوا على شرق أسيا اتوجهوا للغرب في
إتجاه أوروبا و الدولة الخوارزميه على حدود منطقة الشرق الأوسط.

ساعة ما المغول ما كانوا بيتقدموا ناحية خورازم، الشرق الأوسط كان مليان مشاكل و
حروب و صراعات. في سنة 1218 الصليبيين هاجموا مصر بحمله عسكريه كبيره اتعرفت بإسم
الحمله الصليبيه الخامسه. الصليبيين هاجموا مصر ووجهوا ليها جهودهم العسكريه بعد ما
فهموا إن مصر بإمكانياتها البشريه و الإقتصاديه و العسكريه هي القوه الحقيقيه
الفعاله في جنوب البحر المتوسط، و انهم مش ممكن حا يقدروا يستولوا و يستقروا في
مملكة بيت المقدس و الشام من غير ما يقضوا عليها. و في نفس الوقت كان الأمرا و
الملوك الأيوبيين اللي بيحكموا مصر و الشام بيتصارعوا مع بعض على السلطه و بيعملوا
تحالفات ضد بعضهم. وفي بغداد كان الخليفه العباسي " أبو العباس أحمد الناصر لدين
الله " خايف من الخوارزميه و قاعد ينافق في المغول و يبعت لهم هدايا و فلوس و
يشجعهم على غزو الدوله الخوارزميه و هو مش دريان والسلطه عمياه إن هدف المغول أكبر
من أخد خوارزم، وإنهم لو أخدوها بلاد الشرق بما فيها بغداد حا تبقى مفتوحه وفركة
كعب لجيوشهم.

في سنة 1227 مات جنكيز خان، و اتقسمت امبراطوريته على ولاده الأربعه كل واحد أخد
حته يحكمها . و في سنة 1230 المغول غلبوا و قتلوا جلال الدين سلطان خوارزم اللي فضل
مده طويله يقاوم بشجاعه، و استولوا على كل خوارزم وعملوا فيها مدابح رهيبه. و بكده
بقت بلاد الشرق مفتوحه قدامهم و ما بقاش فاضل لهم إلا إنهم يدخلوا بغداد ويزحفوا
على الشرق الاوسط.

قبل مايقضي المغول على الدوله الخوارزميه بسنتين، الامبراطور فريدريك التاني
امبراطور الامبراطورية الرومانية المقدسة قام بحمله صليبيه صغيره اتعرفت بإسم
الحمله الصليبيه الساته ودي ما كانتش حمله عسكريه بجد وكان عدد عساكرها بتاع 600
فارس نزل بيهم فريدريك فىعكا. و انتهت الحمله دي بتوقيع إتفاقية سلام بين الملك
الكامل سلطان مصر و فريدريك التانى فى 18 فبراير 1229 ، و انقلبت الدنيا على الملك
الكامل و فريدريك التاني. الشوام اتهموا الكامل بالخيانه و بيع القضيه وقعدوا
يشهروا بيه، و بابا الكاثوليك جريجوري التاسع و ملوك أوروبا اتهموا فريدريك
بالتفريط في حقوق المسيحيين و مهادنة المسلمين و طرده البابا من الكنيسه .

دخل ملوك الشام في صراع مع مصر و إتأزروا عليها فراح لهم السلطان الكامل بالجيش
المصري و حاصر دمشق و أخدها. و الصراعات دي دايره شن المغول سنة 1237 أول هجوم على
بغداد لكن ما قدروش ياخدوها .

بعد ما إتوفى السلطان الكامل قدر إبنه الصالح أيوب إنه يزيح أخوه الملك العادل من
عرش مصر و يقعد مكانه و إستمر الصراع مع ملوك الشام اللي عملوا تحالف مع الصليبيين
و هاجموا مصر، و استعان الصالح أيوب بالخوارزميه اللي اتشتتوا بعد ما المغول قضوا
على دولتهم . وفي 17 أكتوبر 1244 إنهزم جيش التحالف الشامي-الصليبي هزيمه منكره في
ظرف ساعات على إيدين الجيش المصري و الخوارزميه جنب غزه في معركه اتعرفت بإسم معركة
الحربية أو " معركة لافوربي ". في المعركه دي الصليبيين جمعوا أكبر جيش قدروا
يجمعوه من أيام معركة حطين ورفعوا الصلبان فوق روس عسكر الشام و راحوا وياهم على
مصر عشان يهاجموها . كان من نتايج المعركه دي إن الصليبيين ضاع منهم بيت المقدس و
ده عمل ضجه كبيره في أوروبا .

في نفس الوقت الخليفه العباسي المستعصم بالله استمر في منافقة المغول زي سلفه و قعد
يبعت لهم في هدايا و فلوس و يقلص في عدد جيشه لإنه افتكر إنه بكده حا يحمي نفسه
منهم ، و حاكم الموصل بدر الدين لؤلؤ خضع ليهم عن طيب خاطر و أخد على عاتقه إنه
يجمع لهم الضرايب من الناس في الشام ، و المغيث عمر ملك الكرك اتصل بيهم و طلب منهم
انهم ينعموا عليه بدخوله في طاعتهم .

في الظروف دي جت الحمله الصليبيه السابعه بقيادة لويس التاسع ملك فرنسا بمباركة و
تأييد بابا الكاثوليك اينوسينت الرابع ( Pope Innocent IV ) و ملوك أوروبا في مجمع
ليون الكنسي سنة 1248. كان هدف الحمله الإستيلاء على مصر قلعة و ترسانة جنوب البحر
المتوسط فيقدروا ياخدوا بيت المقدس و يسيطروا على الشام . و كان من أهداف الحمله
كمان تكوين حلف صليبي - مغولي يطوق المنطقه .

الصليبيين حاولوا إقناع المغول بالتحالف وياهم عشان يصعبوا مهمة مصر اللي مش حا
تقدر بالشكل ده تحارب بكفاءه على جبهتين في نفس الوقت. بابا الكاتوليك بعت مبعوثه
الفرنسيسكاني "جيوفاني دا بيان كاربيني" (Jiovanni da Pian del Carpine) لـ "جويوك"
خان المغول يعرض عليه التحالف مع الصليبيين، لكن "جويوك" خيب أمل البابا برده اللي
قاله فيه إنه هو نفسه لازم يخضع للمغول و يروح لهم بسرعه مع كل ملوك أوروبا عشان
يبايعوه ملك على العالم . لكن إينوسينت ما فقدش الأمل و حاول تاني و بعت في مايو
1247 "أشلين أوف لومباردي" (Asclin of Lombardy) للقائد المغولي " بايتشو " في
تبريز ، و اقترح عليه إنه يهاجم بغداد و في نفس الوقت يهجم الصليبيين على الشام، و
مع إن " بايتشو " رحب بالإقتراح لكنه ما عملش حاجه وخيب أمل بابا الكاتوليك فيه
فبعتله يقوله انه معملش أي حاجه تخدم التحالف المأمول .

لويس التاسع قبل ما يوصل مصر بحملته إتوقف في قبرص و إستقبل هناك وفد مغولي إداه
جواب من خان المغول بيعرض فيه خدماته اللي تساعد على الإستيلاء على الأراضي
المقدسه، ففرح لويس و بعتله هديه كات عباره عن خيمه قيمه على هيئة محراب كنيسه
مرسوم عليها بشارة الملايكه للعدرا، عشان يرغبه في دخول المسيحيه ، لكن لسؤ حظ لويس
المغول إعتبروا الهديه دليل على قبوله الخضوع ليهم فطلبوا منه إنه يبعتلهم كل سنه
هديه فإتصاب لويس بصدمه .

نزلت الحمله الصليبيه على بر دمياط و إحتلوا المدينه بسهوله بعد ما هرب منها
العربان اللي حطهم الملك الصالح فيها عشان يدافعوا عنها . و اعلن النفير العام (
الطوارئ ) في مصر و راحت الناس من القاهره و من كل أنحاء مصر على الجبهه عشان
يدافعوا عن مصر . و المعركه شغاله إتوفى الصالح أيوب و بقت مصر على كف عفريت لولا
صلابة أرملته شجر الدر اللي خبت وفاته و قادت مصر، و ظهور مماليكه اللي اتصدوا
للصليبيين في المنصوره بعد ما واحد من العربان دل الصليبيين على حته في قناة أشموم
قدروا يعدوا منها و يهجموا فجاءه على المعسكر المصري في جديله . و انتهت الحمله
الصليبيه بهزيمتها المنكره في فارسكور و إتأسار لويس التاسع و نبلائه و عساكره و
فرسانه و إضطر إنه يدفع ديه و يسلم دمياط للمصريين و يمشي من مصر على عكا.

بوفاة الصالح أيوب و إبنه توران شاه إنتهت سلطة الأيوبيه في مصر و ظهرت دولة
المماليك البحرية. و بقت خريطة المنطقه متقسمه على الدوله المملوكيه في مصر، و
بقايا الملوك الأيوبيين في الشام، و الصليبيين في عكا و مدن على ساحل الشام، و
مملكة قليقيه الأرمنيه (مملكة أرمينية الصغرى)، و إمارة أنطاكيه الصليبيه. و في
الشرق في فارس مكان ما كات الدوله الخوارزميه، قامت دوله مغوليه اتعرفت بإسم دولة
الإلخانات. و إتكتب على مصر في عصر الدولة المملوكيه إنها تواجه كل الأعداء دول
اللي كانوا متربصين بيها.

الخليفه العباسي في بغداد اللي حرض المغول على جيرانه الخوارزميه، و مارضاش يعترف
بسلطنة شجر الدر لإنها واحده ست، و بعت لمصر يقولهم إذا كات الرجال عدمت عندكم
قولوا فنبعت لكم رجاله، فضل يتصل بالمغول و ينافقهم ويبعتلهم في فلوس و هدايا و
إفتكر إنه لما يعمل كده و ينقص عدد العساكر في جيشه إنهم حا يصاحبوه و يسالموه .
المؤرخ ابن أيبك الدواداري وصف الخليفه البغدادي ده بإنه " كان فيه هوج، وطيش،
وظلم، مع بله، وضعف، وانقياد إلى أصحاب السخف. يلعب بطيور الحمام، ويركب الحمير
المصرية الفرء " . وده و الناصر يوسف ملك سوريا هو التاني عايز يتحالف مع المغول ضد
مصر زي ما خضع لهم بإرادته الحره بدر الدين لؤلؤ حاكم الموصل.

هولاكو خان حفيد جنكيز خان ( إبن تولوي )، اللي بقى ملك إلخانات فارس، بعد ما دمر
قلعة ألموت بتاعة الإسماعيليين ( الحشاشين ) بعت جواب لخليفة بغداد يهدده و يتوعده
إنه مع إنه أظهر الطاعه و الرضوخ ليه ما ساعدهوش في أخد قلعة ألموت و قاله " إنت
أظهرت الطاعه بس ما بعتش عساكر " ، و أمره بإنه يهدم الحصون و الخنادق في بغداد و
يروح يقابله، وقاله : " لما اقود الجيش لبغداد، مندفع بسورة الغضب، فإنك لو كنت
مختفي في السما .. حا أنزلك من الفلك الدوار و حاأرميك من عليائك لتحت زي الأسد. و
مش حاخلي حي في مملكتك. وحاخلي مدينتك و إقليمك و أراضيك طعمه للنار". فبعتله
الخليفه هدايا و تحف و جواب ينافقه فيه إنه " مع الخاقان و هولاكوخان قلب واحد
ولسان واحد " ، و عشان يخوفه قاله إنه لو هاجم بغداد حا يلم عليه الناس من الشرق
للغرب. فغضب هولاكو و رد عليه بجواب قال من ضمنه : " طيب يبقى عليك إنك تستعد
للحرب، لإني رايح على بغداد بجيش زي النمل و الجراد ". خاف الخليفه و إستشار وزيره
فنصحه بإنه يعتذر له و يبعت له هدايا تانيه و فلوس . وزير الخليفه " مؤيد الدين بن
العلقمي " نفسه كان معروف بإنه عميل للمغول..

زي ما إتوعد، طلع هولاكو بجيشه و قواده من همذان في أواخر سنة 1257 و ظهر قدام
أسوار بغداد يوم 18 يناير 1258، و كان في جيشه عساكر من الموصل بعتهم ملكها بدر
الدين لؤلؤ كمساهمه . و بعد ما حاصرها وقعت في إيده في 10 فبراير 1258 و طلع
الخليفه و رجالته و سلموا نفسهم لهولاكو. و عمل المغول مدابح رهيبه في بغداد إستمرت
سبع تيام وليالي ، و دمروها وقتلوا عشرات الآلاف و بعد ما الخليفه دل هولاكو مخبى
فلوسه و دهبه فين، و كان مخبي سبايك الدهب في حوض في ساحة القصر، و سلمه حريمه اللي
كان عددهم 700 و عليهم ألف خدامه ، لفوه في سجاده أو حطوه في شوال و ركلوه بالرجلين
لغاية ما مات. الوزير " العلقمي " كان هو اللي نصح الخليفه بتسليم نفسه و بيتقال
إنه هو برضه اللي نصح هولاكو بقتله بعد ما إستسلم عشان تستقر الامور لهولاكو .

سقوط بغداد في إيد المغول بالشكل المروع ده خلى الناس تحزن و كتب المؤرخ ابن
الأثير : " يا ليت أمي لم تلدني، و يا ليتني مت قبل هذا وكنت نسياً منسياً " .

بدر الدين لؤلؤ أمير الموصل راح لهولاكو شايل كفنه على كتفه ومعاه هدايا و مجوهرات
و سلمه مفتاح الموصل فخلاه يفضل أمير عليها . الناصر يوسف حاكم دمشق اللي بعت قبل
كده وزيره " زين الدين الحافظي " لهولاكو بهدايا هو التاني بعت إبنه " الملك العزيز
" لهولاكو بالهدايا و التحف و طلب منه مساعدته على غزو مصر فطلب منه هولاكو إنه
يمده بعشرين ألف فارس . لكن بعد شويه وصله جواب مع " العزيز " من هولاكو كان من
ضمنه : " لما يوصلك جوابي ده، فشهل برجالتك و فلوسك و فرسانك لطاعة سلطان الأرض
شاهنشاه ملك ملوك الأرض .. و ما تعطلش عندك رسلنا زي ما عملت قبل كده ، إمساك
بمعروف أو تسريح بإحسان.. بلغنا إن تجار الشام وغيرهم هربوا بفلوسهم و حريمهم على
كروان سراي ( مصر ) فلو كانوا في الجبال نسفناهم و إن كانوا في الأرض خسفناهم ".
ولما قرا الناصر يوسف الكلام ده اتفزع و بعت حريمه على الكرك، و لما سمع السوريين
إن جيش هولاكو عدى الفرات و جي على سوريا اتصابوا بالرعب و بدأوا يهربوا في إتجاه
مصر بأعداد ضخمة ، وبعت الناصر يوسف جواب لمصر يستنجد بجيشها .

لما وصل جواب الناصر يوسف القاهره جمع نايب السلطنه الأمير سيف الدين قطز الأمرا و
أعيان مصر في قلعة الجبل عشان يتشاور معاهم. مصر ساعتها كان سلطانها المنصور نور
الدين على ابن السلطان المتوفي أيبك و كان صغير عنده بتاع خمستاشر سنه وكان مستهتر
وبيحب اللعب وكانت امه بتتدخل في الحكم .

قطز قال للأمرا و الأعيان في الإجتماع إن البلد دلوقت محتاجه سلطان قوي يقدر يواجه
العدو، والملك المنصور لسه صغير مابيعرفش إزاي يمشى الدوله. وراح قابض على المنصور
علي و أخوه قاقان وأمهم و حدد إقامتهم في برج في القلعه، و نصب نفسه سلطان على مصر
بعد ما قدر يستصدر فتوى من الشيوخ . فلما إحتج شوية أمرا على اللي عمله قالهم إن
المغول في طريقهم للشام و بعد كده حا ييجوا على مصر، و الناصر يوسف حاكم سوريا ده
شخص ما يتضمنش و ممكن يخون مصر. وإن كل هدفه انه يوحد الجهود عشان محاربة المغول
وان ده مش ممكن يحصل من غير ملك. وقالهم : " لو طلعنا و واجهنا العدو ده و غلبناه
حايكون الامر في إيديكم وتبقوا ساعتها تنصبوا اللي انتم عايزينه ". فوافقوا على
كلامه .

في سوريا أخد هولاكو حران و قلعتها و بعدها أخد البيره و قلعتها و راح على حلب فزاد
رعب السوريين و بعت الناصر يوسف مراته و إبنه و فلوسه و ستات الأمرا على مصر و
معاهم أمم من من الناس. و لما وصل المغول حلب حاصروها سبع تيام و دخلوها و عملوا
فيها مدبحه كبيره اتقتل فيها الألوف و بيتقال إنه إتأسر في حلب بتاع مية ألف ست
وعيل باعهم المغول للأرمن و غيرهم . و راح الملك الأشرف لهولاكو في حلب و ركع له
وباس له الأرض فعينه ملك على حمص و نايب ليه في دمشق . وعين هولاكو عماد الدين
القزوينى نايب ليه على حلب اللي و صفها المؤرخ بدر الدين العينى بإنها بقت عامله زى
" الحمار الأجوف " .

الناصر يوسف بقى مش عارف يعمل إيه، و نصحه وزيره " زين الدين الحافظي " و ده كمان
كان معروف إنه عميل للمغول، بإن أحسن حاجه إنه يستسلم للمغول و يدخل في طاعة
هولاكو. و كان الأمير بيبرس البندقداري حاضر المناقشه فشتمهم و قالهم انهم هما
السبب في كل المصايب دي. و بالليل حاول المماليك البحريه اللي كانوا هربوا على
الشام أيام السلطان أيبك إنهم يقتلوا الناصر يوسف لكن جري منهم و استخبى جوه قلعة
دمشق. فساب بيبرس سوريا بعد ما لقى إن الناصر يوسف ده مافهوش أمل و رجع مع شوية
بحريه على مصر و رحب بيه السلطان قطز ترحيب كبير .

لما وصل خبر اللي حصل لحلب للناصر يوسف في دمشق زاد فزعه و رعب السوريين فبقم
يبيعوا حاجتهم بأبخس الأتمان و يجروا في إتجاه مصر، ولإن الوقت كان شتا و الدنيا
برد بقم يموتوا في السكة و اتبهدلوا جداً . الناصر لم بتاع مية ألف من العربان و
غيرهم و بعدين سابهم و هرب هو كمان على غزه عشان يدخل مصر، و وراه طلع الملك
المنصور بن المظفر ملك حماه بستاته و ولاده وبكده انتهى ملك الناصر يوسف في سوريا .

السوريين في دمشق بعتوا هدايا كتيره و معاها مفتاح دمشق لهولاكو في حلب، ففرح
هولاكو بوفدهم اللي جابله المفتاح و عين محيي الدين ابن الزكي، اللي كان ضمن الوفد،
قاضي على الشام .

بعد ستاشر يوم من أخد حلب و صل المغول دمشق فطلع لهم زين الدين الحافظي و سلم لهم
دمشق من غير مقاومه فدخلها هولاكو و معاه " هيثوم " ملك كيليكيا ( مملكة ارمينيا
الصغرى ) و الأمير الصليبي " بوهيموند الساتت " أمير انطاكيه . و إدى هولاكو فرمان
الأمان للسوريين اللي فضلوا فيها و استسلموا. وقرا القاضي محيي الدين ابن الزكي في
جامع دمشق وهو لابس خلعة هولاكو تقليد تعينه قاضي على الشام و بعت المغيث عمر ملك
الكرك إبنه العزيز فخر الدين للمغول في دمشق بعد ما كان بيبعت لهم رسله في فارس
يطلب منهم ينعموا عليه بدخول طاعتهم . و بعد ما سقطت دمشق سقطت ميافارقين في إيدين
المغول بعد ما حاصروها مده طويله و رفض الملك الكامل محمد إنه يستسلم للمغول ودافع
ببساله، لكن الناصر يوسف ما ساعدهوش و سابه محاصر زي ما مارضاش إنه يساعد بغداد لما
الكامل نصحه قبل كده . و ساعد بدر الدين لؤلؤ أمير الموصل المغول و شارك في حصار
ميافارقين و رماها بالمنجنيق .

لما وصل الناصر يوسف " قطيا " اتخانق الخوارزميه و الأكراد الشهرزويه اللي كانوا
وياه و حصل نهب ، و طلع له السلطان قطز و منعه من دخول مصر، مش بس لخيانته لكن لإنه
كمان خاف يدخله فيعمل قلاقل في مصر تساعد المغول في وقت حرج وهي بتستعد للدفاع عن
نفسها، فبقى لوحده بعد ما اتفرقت عنه الناس و سابوه و دخلوا مصر وفضل هو هايم على
وشه في الصحرا أو تيه بني إسرائيل على حد قول المؤرخ بدر الدين العيني ، لغاية ما
خانوه اتنين خدامين أكراد و سلموه للمغول فقبضوا عليه وعلى ابنه " العزيز " و اخوه
غازي و كام واحد معاهم، و بعد ما أمر بإستسلام عجلون للمغول ودوهم لهولاكو . الناصر
يوسف عيط و قال شعر و هما معديين على حلب كان ضمنه : " يعز علينا أن نرى ربعكم يبلى
.. و كانت به آيات حسنكم تتلى. لقد مر لي فيها أفانين لذة .. فما كان أهني العيش
فيها و ما أحلى " .

السلطان قطز صادر كل فلوس الناصر يوسف اللي هربها مصر مع خدامينه و أجبر مراته و
ستات الأمرا السوريين بتسليم كل المجوهرات اللي معاهم وكان معاهم مجوهرات كتيره
جداً .

بعد ما كات مصر ملجأ للسوريين و العربان و غيرهم اللي سابوا بلادهم و هربوا من
هولاكو بقت هي نفسها مهدده من المغول .

" ألا قل لمصر ها هلاون ( هولاكو ) قد اتى .. بحد سيوف تنتضى و بواتر. يصير أعز
القوم منا أذلة..ويلحق أطفالاً لهم بالأكابر " .

قطز جمع الأمرا و قالهم دلوقتي ما قدمناش إلا حل واحد يا إما نسيب وطنا و نهرب، يا
إما نهادنهم و نسالمهم، يا إما نحاربهم. فرد بيبرس : نحاربهم، و حبذ قطز رأي بيبرس
. وإختلى بيبرس بقطز و قاله : " في رأيي نقتل الرسل، ونروح ل كيتو بوقا متضامنين،
لو انتصرنا أو إنهزمنا حا نكون في الحالتين معذورين " .

قبض قطز على الرسل المغول الأربعه و وسطهم ( يعني قطعهم نصين ) و علق روسهم على باب
زويله و دي كات أول مره المغول يتعاملوا بالمنظر ده أو حد يرد على هولاكو بالطريقه
دي، و إتنادى في القاهره و كل نواحى مصر بالخروج لمحاربة المغول فجم المصريين من كل
حته فى مصر عشان يدافعو عن مصر، و أمر السلطان قطز ولاة الأقاليم المصريه بتجميع كل
العساكر ، اياميها كان فيه ناس من اليمن و شمال افريقيا عايشين في مصر لما سمعوا
بالموضوع سابوا مصر طوالي و هربوا على بلادهم .

اتطوعت أعداد كبيره من المصريين و طلع السلطان قطز بالجيش على الصالحيه و قال
للأمرا اللي كان فيهم خايفين يطلعوا من مصر يواجهوا المغول إنهم إذا كانوا خايفين
فهو حا يروح لوحده يواجه المغول. فلما شاف الأمرا السلطان قطز بيتحرك فعلاً مشيوا
وراه. أمر قطز الأمير ركن الدين بيبرس بقيادة طلايع الجيش و إنه يروح غزه عشان
يستطلع تحركات المغول هناك، فراح بيبرس في 26 يوليو 1260 على غزه . لما شاف بايدار
قائد طلايع الجيش المغولي في غزه طلايع المصريين بعت لـ" كيتو بوقا " ( كتبغا ) في
بعلبك يقوله ان الجيش المصري خرج من مصر فرد عليه كيتو بوقا وقاله " خليك في مكانك
و استنى " ، لكن المغول إضطروا يهربوا و إسترد بيبرس غزه، و طاردهم المصريين لغاية
نهر العاصي . ووصل قطز ببقية الجيش في أغسطس . و ريحوا يوم و بعدين مشيوا بحذا
الساحل لغاية ما وصلوا عكا اللي كات تبع الصليبيين. خرج الصليبيين اللي اتخضوا لما
شافوا الجيش المصري قدام عكا، و عرضوا مساعدتهم لكن قطز شكرهم و حلفهم إنهم لا
يكونوا معاه و لا ضده و يفضلوا على الحياد، و أقسم لهم إنهم لو خانوه حا يرجع لهم و
يحاربهم قبل ما يحارب المغول.

جمع السلطان قطز الأمرا و خطب فيهم و حضهم على محاربة المغول و فكرهم باللي جرى
للناس منهم في كل حته، و إنهم لازم يحرروا الشام من المغول، فإتأثر الأمرا بالخطبه
و قعدوا يعيطوا. و بعدين قطز نادى بيبرس و طلب منه يقود طلايع الجيش و يشتبك مع جيش
المغول و يراوغهم. الجيش المغولي كان بيقوده " كيتو بوقا " ( كتبغا) لإن هولاكو -
زي ما إتقال - كان رجع تبريز لما سمع إن فيه قلاقل في بلاد المغول بسبب موت أخوه
الخان الأكبر منكوقاآن ( منكو ) " .

و قطز في عكا عرف إن الجيش المغولي عدى نهر الأردن و وصل للجليل الشرقي فأمر الجيش
بالتوجه ناحية مدينة الناصرة فعداها و وصل " عين جالوت " جنب بيسان يوم 2 سبتمبر
1260 .

عدد العسكر في الجيش المصري كان حوالي 40 ألف وعليهم متطوعين إتجمعوا من نواحي مصر،
و كان فيه كمان عدد من الهربانين من المغول ( زي الخوارزمية ) و ناس من اللي سابوا
الناصر يوسف و لجأوا لمصر. أتابك الجيش المصري ( القائد العام ) كان فارس الدين
أقطاى الصغير و ده غير فارس الدين أقطاى الجمدار زعيم المماليك البحريه. الجيش
المغولي كان بيضم قوات من كيليكيا ( مملكة أرمينية الصغرى ) و كرجيين ( جورجيين ) و
عرب و سوريين و شوام .

المعركه بدت يوم الجمعه 3 سبتمبر قبل شروق الشمس مع دقات الكوسات و الطبول ، و
ماكاتش حاجه سهله على الجيش المصري و نفسية العساكر إنهم يواجهوا الجيش المغولي
اللي عمره لغاية اللحظه دي ما خسر معركه، و خسارتهم كان معناها إن المغول حا يدخلوا
مصر و يسيطروا على كل الشرق الأوسط مع تبعات إختفاء ثقافته و دياناته. فكات العساكر
و الأمرا قلقانين جداً و ده أثر على سير المعركه في بدايتها .

خطة المعركه كات ان بيبرس يهاجم الجيش المغولي بطلايع الفرسان و يشتتهم و يناورهم
لغاية ما يقدر يجذبهم لكمين كبير بيقوده السلطان قطز خباه في التلال القريبه. كيتو
بوقا ما أدركش إن الجيش المصري كان قريب جداً منه لإنه كان بيفتقد عناصر الإستطلاع
بعكس المصريين اللي كانوا دارسين و مستكشفين المنطقه .

لما كيتو بوقا شاف طليعة الجيش المصري اللي بيقوده بيبرس إفتكر إن ده كل الجيش فرمى
بكل جيشه في المعركه عشان يحسمها بسرعه و اشتبك بيبرس بالجيش المغولي و ناوره
ببراعة قائد فذ و في الأخر عمل نفسه إنه بينسحب ناحية التلال فجري و راه المغول
فطلع الجيش المصري الرئيسي بقيادة قطز و لقى المغول نفسهم في كمين و متحاصرين .

وصف مؤرخ المغول رشيد الدين الهمذاني تطورات المعركه بقوله : " فقذف المغول سهامهم
و حملوا على المصريين، فتراجع قطز و لحقت بجنوده الهزيمه و هنا تشجع المغول و
تعقبوه، و قتلوا كثيراً من المصريين، و لكن عندما بلغوا الكمين، إنشق عليهم من ثلاث
جهات، وأغار المصريون على جنود المغول و قاتلوهم قتالاً مستميتاً من الفجر حتى
منتصف النهار، ثم تعذرت المقاومه على جيش المغول ، و لحقت به الهزيمه آخر الأمر " .

الجيش المصري في بداية المعركه إتعرض لضغط جامد على جناحه الشمال ( ميسرته ) لكن
قطز صمد بصلابه و خلع خوذته و رماها في الهوا و نادى نداءه المشهور " وا إسلاماه "
و هجم بنفسه مع عساكره على المغول. الجيش المغولي هرب ناحية بيسان و الجيش المصري
إتعقبه، و بعدين قدروا يتجمعوا و ينظموا صفوفهم و رجعوا تاني و صدموا الجيش المصري
صدمه جامده فصرخ قطز تاني صرخه سمعها معظم العساكر : " وا إسلاماه .. يا الله !
أنصر عبدك قطز على التتار " و اتحمسوا العساكر و هجموا بقوه، و هرب المغول في إتجاه
سوريا. بعد المعركه و إنتصار الجيش المصري نصر كبير، نزل قطز من على حصانه و مسح
وشه في الأرض و باسها و صلى وبعدين العساكر رجعوا و هما فرحانين و شايلين الغنايم .

أسر المصريين كيتو بوقا اللي فضل يحارب لأخر لحظه و عمل جهد جامد في المعركه، ولما
حاول بعد ما إتأسر إنه يتفاخر بهولاكو و جيشه اللي حايجي ينتقم قاله قطز : " لا
تفخر إلى هذا الحد بفرسان توران، فإنهم يزاولون أعمالهم بالمكر و الخداع لا
بالرجولة و الشهامه " ، و اتعدم كيتو بوقا على ايد الأمير الكبير جمال الدين أقوش ،
و اتبعتت راسه على القاهره . و اتقتل معاه " السعيد بن الملك العزيز "، اللي إنضم
لجيش المغول و شارك في المعركه في صفهم هو و " الأشرف موسى " ملك حمص و غيره من
الشوام .

بقايا عساكر الجيش المغولي المهزوم استخبوا في المزارع و جروا على سوريا فطلع عليهم
الناس و قعدوا يقتلوا فيهم. وهرب " زين الدين الحافظي " و النواب السوريين اللي
إتحالفوا مع المغول من دمشق . و دخل السلطان قطز دمشق و فرحت الناس بالنصر الكبير
اللي حررهم من المغول، و اتقتلت ناس كتيره في دمشق من اللي إنضموا لصف المغول . و
بعت السلطان قطز بيبرس على حمص عشان يخلص على بقية المغول فلما وصل هناك لقى هولاكو
باعت عساكر تانيين مدد فخلص على الجوز، الهربانين و الجايين . كل المنطقه من حدود
مصر لغاية نهر الفرات اتحررت من المغول. هزيمة المغول التاريخيه دي اللي قضت إلى
الأبد على توسعهم في الشرق الأوسط كات أول هزيمه يتلقوها في معركه مفتوحه ، و كتبت
الأقدار إنها تكون على إيد مصر.

قبل معركة عين جالوت بيوم، هولاكو كان ناوي يكافئ الناصر يوسف ملك دمشق السابق
بتعينه نايب ليه على دمشق، لكن بعد ما عرف نتيجة المعركه من غيظه أمر بالقبض عليه
هو و 300 سوري كانوا عايشين مع الناصر يوسف عند هولاكو، بحجة إنهم ما ساعدوش المغول
ضد مصر بما فيه الكفايه. و بعد ما قبضوا عليهم سكروا الناصر يوسف لغاية الثماله حسب
التقاليد المغوليه و أعدموهم .

قبل المعركه امتدت إمبراطورية المغول من الصين لغاية أبواب مصر. بعد المعركه انكمشت
امبراطوريتهم لغاية نهر الفرات. اتلاشت الدوله الأيوبيه من الشام و اتوسعت الدوله
المملوكيه و اتمكنت وخدت صوره شرعيه بالكامل و دخلت الشام و الكرك و أماكن تانيه في
طاعتها و اتحكمت بنواب السلاطين اللي بياخدوا الأوامر من القاهره عاصمة الدولة
المملوكيه. اتلاشت كمان محاولات الصليبيين عمل حلف مع المغول و ما قدروش ياخدوا بيت
المقدس و فضلوا قاعدين في عكا و مدن على ساحل الشام زي بيروت و صور لغاية ما
السلطان قلاوون طردهم من طرابلس (1290) و بعد كده طردهم ابنه الأشرف خليل سنة 1291
من عكا نفسها و بقية مدن الشام الساحليه و انتهى حلمهم. الأمير ركن الدين بيبرس
اللي لعب دور كبير في النصر على المغول اتولى حكم مصر بعد ما السلطان قطز أغتيل في
السكه و هو راجع مصر من عين جالوت (25 أكتوبر 1260) . بيبرس أخد لقب الظاهر و اتعرف
بإسم الظاهر بيبرس. إنتقم بيبرس من حلفاء المغول اللي شاركوا في معركة عين جالوت
فدمر كيليكيا ( مملكة أرمينيه الصغرى ) سنة 1266 و 1275 و إمارة انطاكيه سنة 1268 ،
و غلب المغول في المعارك اللي حاولوا فيها انهم ياخدو بـتارهم لهزيمتهم في عين
جالوت و هزمهم هزيمه منكره في معركة الأبلستين في 18 إبريل سنة 1277 . بعد معركة
عين جالوت القبيله الدهبيه المغوليه بفضل نباهة بيبرس السياسيه إعتنقت الإسلام و
دخل ملكها بركة خان بن جوجي في تحالف مع مصر ضد مغول الإليخنات في فارس فكات ضربه
موجعه ليهم. وكمان اتعملت معاهدات و إتفاقيات صداقه بين مصر و الإمبراطوريه
البيزنطيه و الإمبراطوريه الرومانيه الغربيه و صقليه و جمهوريات إيطاليا . وقدر
بيبرس من إنه يعمل خلافه عباسيه في القاهره إدت شرعيه لحكمه و لكل سلاطين الدولة
المملوكيه من بعده . و بقت الخلافه الوحيده في كل المنطقه لأول مره ، وبكده هو
بيعتبر المؤسس الحقيقي للدوله المملوكيه اللي رسوخها في جنوب البحر المتوسط كان من
أهم نتايج معركة عين جالوت.



https://arz.wikipedia.org/wiki/%D8%A8%D9%84%D8%AC%D9%8A%D9%83%D8%A7

بلچيكا (België بـ الهولندى, Belgique بـ الفرنساوى, Belgien بـ الألمانى) هى بلد
فى اوروبا و من الإتحاد الاوروبى. هى قريبة من فرنسا, لوكسمبورج, ألمانيا و
نـيـديـرلاند. عاصمتها هى بروكسل.

بلچيكا فيها تلات مناطق : فلاندرين فى النص الشمالى بتاع بلچيكا (اللى بيتكلمو فيها
هولندى بلچيكى و نيديرلاندى), "والونيا" فى النص الجنوبى (أغلب سكانها بيتكلمو
فرنساوى فى النص الجنوبى), و منطقة بروكسل-العاصمه اللى فى النص (اللى بيتكلمو فيها
نيديرلاندى و فرنساوى).

جوّا "والونيا" فيه طايفه بتتكلم ألمانى. الطايفة عندها الپرلمان و الحكومة الخاصه
بتاعتهُ, بس مش بـ قوّة الناس بتوع فلاندر و بتوع والونيا.

بلچيكا مشهوره بـ جودة شوكولاته عاليه, و البطاطس المقليه, و الكـُتـُب الكوميديه,
و انواع كتيره من البيره.

أكبر مدينه هى بروكسل, انتويرب هى مدينة و بلدية و عاصمة مقاطعة انتويرب فى
فلاندرز, واحدة من تلات مناطق فى بلچيكا. برووچ, لوڤان, جينت, لييچ كارليسرو.



https://arz.wikipedia.org/wiki/%D9%82%D8%A8%D8%B1%D8%B5

قبرص (يوناني: Κύπρος‏ |Kýpros|‏; ‏توركي:‏ Kıbrıs) : هيه دوله متكونه من جزيره
واحده فى شرق البحر الابيض المتوسط جنب الشام ، اسمها الرسمي جمهورية قبرص .

قبرص هى تالت اكبر جزيرة فى البحر الابيض المتوسط و من اشهر المناطق فى العالم اللى
بيزورها السياح (حوالي 2.4 سايح فى السنة)وهي استقلت عن بريطانيا سنة 1960 و بقت
عضو فى الاتحاد الاوروبي فى 1 مايو 2004.

سنة 1974 و بسبب التوتر و العنف اللى كان بين القبارصة اليونانيين و القبارصة
الاتراك حاول القبارصة اليونانيين يعملو انقلاب و ينضمو بالجزيره لليونان ، توركيا
ردت بانها غزت الجزيرة و احتلت التلت الشمالي منها و اعلنتها جمهورية مستقلة بس
مافيش حد اعترف بالجمهورية دي غير توركيا و دلوقتي فى مباحثات علشان الجزيرة ترجع
تتوحد تاني و خصوصا بعد الجزء اليوناني منها انضم للاتحاد الاوروبي.



https://arz.wikipedia.org/wiki/%D8%B1%D9%88%D8%B3%D9%8A%D8%A7

روسيا الاتحادية ( بالمختصر روسيا)هى اكبر دولة فى العالم وتغطي مساحات كبيرة من
اوروبا و اسيا ، فمن اجل ذلك تعتبر دولة عابرة للقارات ، و يتكون الاتحاد الروسي من
82 كيان فيدرالى (اوبلاست).

مساحة روسيا تفوق ال17 مليون كم مربع أي حوالي ثمن مساحة الارض و هي أكبر دولة فى
العالم حسب المساحه . و نهر امور (بالروسى:река Аму́р ) او نهر هيلونج جيانج
(بالصينى : 黑龙江) هو تاسع اطول نهر فى العالم (4,352 كم) و يصب فى المحيط الباسيفيكى
و يرسم الحدود الطبيعيه بين روسيا و الصين. من الشمال الغربي للجنوب الشرقي روسيا
لها حدود مشتركة مع النرويج ، فنلندا ، إستونيا ، لاتفيا ، ليتوانيا و بولندا (عن
طريق كالينينجراد أوبلاست )، بيلاروسيا ، أوكرانيا ، جورجيا ، أذربيجان ، كازاخستان
، الصين ، منغوليا ، و كوريا الشمالية . كما ان لها حدود بحريه مع اليابان من بحر
أوخوتسك ، و ألاسكا الولايه الامريكية عبر مضيق بيرينج. معظم اراضى روسيا تغطيها
مساحات واسعه من السهول في الجنوب وغابات كثيفة فى الشمال، مع التندرا على طول
الساحل الشمالى. وتملك روسيا 10٪ من أراضى العالم الصالحه للزراعه

حسب دستور روسيا ، فهي دولة اتحاديه و نظام جمهورى شبه رئاسى ، رئيس الجمهوريه هو
رأس الدوله و رئيس الوزراء هو رئيس الحكومة. والاتحاد الروسى بشكل أساسى متعدد
الاحزاب مع حكومه اتحاديه. العاصمة الروسية كما ذكرنا هيا موسكو و العملة الرسمية
هى الروبيل .



https://arz.wikipedia.org/wiki/%D8%A7%D9%8A%D8%A7_%D8%B5%D9%88%D9%81%D9%8A%D8%A7

ايا صوفيا (بالتوركى : Ayasofya - باليونانى : آجيا صوفيا Αγιά Σοφιά ) ، كانت
كنيسه و بعد ذلك أصبحت جامع و و الان تحولت الى متحف فى اسطانبول فى تركيا.
باليونانى آجيا صوفيا معناها " الحكمه الالاهيه ". كانت فى الاول كنيسه بناها
الامبراطور قسطنطين الكبير سنة 325 و سماها كنيسة القديسة صوفيا علشان التبرك. بعد
قسطنطين عمل قسطنس توسعات فيها لكن اتحرقت سنة 532 فجدد بناها الامبراطور البيزنطى
جوستينيان وانتهت سنة 537، وخصصها للقديسه صوفيا وكانت ست قبطيه اسمها صوفيا وكانت
فى الاول وثنيه وبعدين شدتها التعاليم المسيحيه من جيرانها، وآمنت بالمسيحيه وتعمدت
من اسقف منف واستشهدت فى مصر وواحده من جيرانها اخدت جسدها وكان ببركته بيحصل منه
معجزات، وطلب الامبرطور قسطنطين يجيبوا جسدها للقسطنطينه، و بني ليها كاتدرائيه
كبيره هناك، وعشان كده الفرنسيين بيسمو الكنيسه سينت صوفيا Saint Sophie يعنى
القديسه صوفيا.

ايا صوفيا مشهورة بقبتها الضخمه واللى بتعتبر تحفه المعمار البيزنطى وكانت أكبر
كاتدرائيه فى العالم لحوالي الف سنه لحد ما اتبنت كاتدرائية إشبيليا سنة 1520.

فى سنة 1453 اتغزت قسطنطينيه على يد الاتراك العثمانيين وبأوامر من السلطان محمد
الفاتح (محمد التانى) تحولت لجامع واتعمل براها اربع مآدن، وعمل السلطان مراد
التالت تعضيدات كبيره فى جدارها اللى كان حا يقع بسبب الزلازل وبنى جنبه مدارس
ومدافن وجوامع. على الرغم من التغييرات الكبيره اللى عملها العثمانيين فى الكنيسه
بس بيتحسبلهم انهم ما دمروش اللوحات الفنيه المرسومه ع السقف و سابوها زى ما هيا
لحد دلوقتى. فى سنة 1935 وبعد إلغاء الخلافه العثمانيه وإعلان الجمهورية التوركيه
تحول الجامع لمتحف يتستقبل السواح من العالم كله عشان يشوفو الجامع والمحراب
والمنبر الموجودين فى نفس المكان مع الايقونات المسيحيه وصور العدرا مريم والمسيح
ويوسف النجار.



https://arz.wikipedia.org/wiki/%D8%A7%D9%84%D8%AD%D8%B1%D8%A8_%D8%A7%D9%84%D8%B9%D8%A7%D9%84%D9%85%D9%8A%D9%87_%D8%A7%D9%84%D8%AA%D8%A7%D9%86%D9%8A%D9%87

و اقليات ثانية لإضطهاد جامد على ايدي النازى الحرب العالميه الثانيه ( 1939 - 1945
) ، السياسه اللى اتبعتها دول المحور ( المانيا و ايطاليا و اليابان ) كانت من اهم
الاحداث السياسيه التى ادت لنشوبها ، و وصلت الذروه بعد ما استولى الالمان على
بوهيميا و مولرافا فى يناير 1939. فإبتدت فرنسا و انجلترا يعيدوا تسليحهم و ينظموا
نفسهم عسكرياً بعد ما كانو اتبعوا سياسة التهديه و مضوا على ميثاق بشكوتا 1933.

هتلر طالب بإستعادة دانزج و الممر البولندى و عقد ميثاق عدم اعتداء مع الاتحاد
السوفيتى فى اغسطس 1939 و بعد ذلك هاجم بولاندا فى 1 سبتمبر فأعلنت فرنسا و انجلترا
( والدول التابعة ليهم ) الحرب على المانيا الدول المتحالفه ضد المانيا و محورها
يطلق عليهم اسم الحلفاء.

القوات البريطانيه قضت الشتاء متحصنة وراء خط الاستواء ، و فى ابريل و مايو 1940
زحف الالمان واحتلوا الدنمارك و النرويج و هولاندا و انقضو على شمال فرنسا و
انتصروا على الحلفاء الذين انسحبو بسرعه من دنكرك.

فى 10 يونيو 1940 دخلت ايطاليا الحرب فى صف المانيا و استسلمت فرنسا فى 22 يونيو ،
و وقفت بريطانيا وحدها بزعامة وينستون تشرشل تقاوم القاذفات الالمانيه.

هاجمت ايطاليا انجلترا فى شرق انتركتيكا ، و فى البلقان هاجموا الفنان فى اكتوبر
1920. و غزت المانيا و هنجاريا و بلغاريا يوجوسلافيا فى ابريل 1961 ،

فى 22 يونيو غزا هتلر روسيا ، و ابتدأت امريكا تدخل الحرب تدريجياً ، و احتلت
القوات الامريكيه ايسلاندا و جرينلاند. و فى الشرق الاقصى اعتدى اليابانيين على
الهند الصينيه و تايلاند فتوتر الموقف ، و هاجم اليابانيون بيرل هاربر فى هاواى و
هاجمو الفلبين و الملايو فى 7 ديسمبر 1941. و اعلنت امريكا و معظم حلفائها ما عدا
روسيا الحرب على اليابان ، و اعلنت المانيا و حلفائها ما عادا فينلاندا الحرب على
امريكا.

اليابان احتلت الفلبين و كذا جزيره فى جنوب شرق اسيا فى الباسيفيك ( المحيط الهادى
) ، و وصلت قوات المحور لستالينجراد و القوقاز و كان الجنرال الالمانى روميل على
وشك ان يحتل القاهره فى مصر لكن الجنرال الانجليزى مونتجمرى انتصر على قوات المحور
فى العلمين فى اكتوبر 1942 ، و نزلت قوات امريكيه فى الجزائر و انتهى القتال فى شرق
افريقيا بانتصار قوات الحلفاء.

الحلفاء غزوا جزيرة صقليه و جنوب ايطاليا فسلمت ايطاليا فى سبتمبر 1943. و فى بحر
الكورال و ميدواى انتصرت امريكا على اليابان فى المعارك البحريه ، و نزلت القوات
الامريكيه فى جوادالكنال ، و انتصرت بقيادة ماك ارثر فى سلسلة معارك ضاريه فى جزر
الباسيفيك و قدرت تسترد الفلبين سنة 1945 ، و اتنقلت المعارك لليابان فى اويجيما و
أوكيناوا.

انتهت معركة المحيط الاطلنطى بطرد غواصات الالمان ، و نزلت قوات الحلفاء بقيادة
ايزنهاور فى نورماندى فى 6 يونيو 1944 ، و نزلت قوات ثانيه فى جنوب فرنسا ، و تحررت
فرنسا و بلجيكا من الالمان فى اواخر 1944 و اشتد القتال فى هولاندا و قلب المانيا
نفسها. فى ابريل 1945 انتهت مقاومة الالمان و فى 7 مايو استسلموا من غير شرط ، و فى
اغسطس رمت امريكا اول قنبله ذريه على هيروشيما فى اليابان و تبعتها بقنبله ثانيه
على نجازاكى. و اعلن الاتحاد السوفيتى الحرب على اليابان و غزت قواته منشوريا ،
فاستسلمت اليابان فى 14 اغسطس و مضت على شروط التسليم فى 2 سبتمبر 1945 ، و هكذا
انتهت الحرب التي كانت خسائرها البشرية و المادية جسيمه جداً و قتل ملايين من
الجنود و المدنيين و تعرض اليهود و الغجر لابادة على ايدي النازيين الالمان الذين
كانوا يؤمنون بأهداف لم يكن للعالم ان يتقبلها بوجهها العنصري. كمذابح اليهود التي
عرفت باسم الهولوكوست ( المحرقه ).

فى 1947 تمت معاهدة صلح بين ايطاليا و رومانيا و بلغاريا و هنجاريا و فينلاندا. لكن
التنافر بين امريكا و الاتحاد السوفيتى اخر عقد صلح مع المانيا و النمسا و اليابان.
انشاء الامم المتحده كان من نتايج الحرب.

بعد الحرب العالمية الثانية و بعد كل الخراب الذي حصل قرر الاوروبيون و اليابانيون
على بناء بلادهم و اقتصادهم فى مدة قصيرة بفضل ثقافتهم المتقدمة فبنوا حضارة قائمة
على اسس علمية قوية ، و فى ظرف وجيز تجاوز الاوروبيين الخلافات و كونوا السوق
الاوروبية المشتركة و بعد ذلك الاتحاد الاوروبى الذي عمل منهم قوه لا يستهان بها فى
كل المجالات. التعديل:العفاني ع.م



https://arz.wikipedia.org/wiki/%D9%85%D9%8A%D8%A7_%D8%B1%D9%88%D8%B2_(%D9%85%D9%85%D8%AB%D9%84%D9%87_%D8%A8%D9%88%D8%B1%D9%86%D9%88%D8%AC%D8%B1%D8%A7%D9%81%D9%8A%D9%87)

ميا روز (Mia Rose) ممثلة بورنوجرافية امريكية اتولدت يوم 30 مارس 1987 فى مدينة
سوتون البين بولاية الاسكا الامريكية ، وهى اخت الممثلة البورنوجرافية افا روز (Ava
Rose) .

ميا روز اشتغلت فى الاول رقاصة استربتيز هى وأختها افا روز (Ava Rose) فى كباريهات
مدينة رينو بولاية نيفادا . وفى سنة 2006 قدموا هما الاتنين فى وكالة تابعة لشركة
MySpace علشان يدخلوا فى مجال البورنوجرافى ، ومثلوا سوا مشاهد كتيرة عن السكس
الجماعى لكن ماحصلش ولا مرة أنهم مارسوا الليزبيان مع بعض فى أى مشهد من المشاهد دى
.

ميا روز مثلت أكتر من 50 فيلم بورنوجرافى أهمهم Whorecraft - Season 1 و 9to5 -
Days in Porn و Big Wet Asses 14 و 59 Barely Legal و Evil Anal 3 و Flesh Hunter
10 . وهى بتحب قوى تمثل مع الممثل البورنوجرافى ايريك ايفرهارد (Erik Everhard) ،
ومعجبة جدا بنظام الشغل بتاع شركة Evil Angel فى انتاج الافلام البورنوجرافية



https://arz.wikipedia.org/wiki/%D8%AA%D9%88%D8%B1%D9%83%D9%8A%D8%A7

تركيا (جمهورية تركيا) دولة اوروأسيوية من دول البحر المتوسط و هى بتمتد من هضبة
الاناضول فى شرق اسيا لحد منطقة البلقان فى جنوب شرق اوروبا.

تركيا بتشترك فى الحدود مع الدول دي: بولغاريا و اليونان و جيورجيا و ايران
وأرمينيا و أذربيجان بالاضافة ل سوريا و العراق. عاصمة تركيا هى مدينة انقره بس
اكبر مدنها هى استانبول اللى متقسمة حتتين حتة فى قارة اوروبا و حتة فى قارة اسيا
فلهذا تركيا تعتبر دولة عابرة للقارات.

تركيا دولة علمانية ديمقراطية اتأسست سنة 1923 تحت زعامه مصطفى كمال أتاتورك ودي
معناها (ابو الاتراك) بعد ما انهارت الامبراطورية العتمانيه بسبب هزيمتها فى الحرب
العالمية الأولى. من سنة 2005 و تركيا بدات فى مفاوضات مع الاتحاد الاوروبي كي تأخذ
العضوية كاملة .



https://arz.wikipedia.org/wiki/%D9%86%D8%AC%D9%8A%D8%A8_%D9%85%D8%AD%D9%81%D9%88%D8%B8

نجيب محفوظ عبد العزيز ابراهيم احمد الباشا ( القاهره، 11 ديسمبر 1911 - الجيزه، 30
اغسطس 2006) كاتب روائى مصرى كبير خد جايزة نوبل فى الادب سنة 1988. نجيب محفوظ هو
ابو الروايه المصريه الحديثه من غير منازع.

اتولد نجيب محفوظ فى اسره متوسطه فى حى الحسين فى القاهره سنة 1911. كان ليه اربع
إخوات و اختين و هو كان أصغرهم و كان بينه و بين اللى قبله 10 سنين ، و كان من
ضمنهم واحد وكيل لديوان المحاسبه و واحد لوا فى الجيش ، و كلهم اتوفو قبله. ابوه
كان موظف فى الدوله اسمه عبد العزيز ابراهيم احمد الباشا. لقب " السبيلجى " اللى
اتضاف لإسم نجيب محفوظ ماهواش اسم حقيقى لكن كان مجرد لقب لقبه بيه صاحبه أدهم رجب
كهزار اكمن جد لنجيب محفوظ كان ناظر كتاب ( سبيل ) . اصل عيلته" الباشا " كان فى
الأغلب مدينة رشيد. اتسمى نجيب محفوظ على اسم نجيب باشا محفوظ دكتور امراض النسا
والولادة القبطى المعروف اللى أشرف على ولادته اللى كانت متعسره. من حى الحسين
الشعبى و التاريخى اللى اتولد فيه استوحى روايات زى " خان الخليلى " ( 1946 ) و "
زقاق المدق " ( 1947 ) و بين القصرين ( 1956 ) و قصر الشوك ( 1957 ) و السكريه (
1957 ) و كلها اسامى لحوارى ضيقه و طويله جنب بعض فى حى الحسين. و من حى الحسين خد
نجيب محفوظ فكرة " الحاره " اللى استعملها كرمز للمجتمع المصرى و العالم كحياه و
بشر ، فبتظهر كتير فى روايته شخصية " الفتوه " كرمز للسلطه من كل نواحيها و تقلبها
مابين العدل و الظلم و الطيبه و القسوه و الشهامه و النداله. من الحاره المصريه صور
نجيب محفوظ صور حيه و واقعيه من المجتمع المصرى وقت صراعاته و فى مراحل تطوره ، و
فى فتره تانيه حول الحاره المصريه لصوره اكبر هى صورة العالم كله بأفكاره و
اتجاهاته و صراعاته الكبيره زى فى روايات " أولاد حارتنا " و " ملحمة الحرافيش ".
فى الروايتين المهمين دول المليانين نماذج انسانيه حيه صور نجيب محفوظ صراع الانسان
للوصول للمعرفه و العدل و توازنه مع نفسه و المجتمع و الحياه.

نجيب محفوظ عايش ثورة 1919 اللى وقت ماقامت كان طفل عنده تمن سنين. فى ثورة 1919 و
الفتره اللى جت بعدها ،و هى فترة صبا و شباب نجيب محفوظ ، اتولدت فى مصر روح جديده
بعد عصور التقوقع و فقدان الإحساس بالهويه. ثورة 1919 جسدت الشعور بالقوميه المصريه
و انتاب المصريين احساس بالفخر الوطنى و العزه القايمه على الإيمان بتاريخ مصر و
وحدتها الوطنيه و تطلعها لمستقبل مشرق اساسه الانفتاح العلمى و الثقافى على العالم
و بالذات على الغرب بإعتبار حضارته هى الحضاره المتفوقه و السايده. من نتايج ثورة
1919 كان خروج الست المصريه للحياه بعد ماعاشت سنين طويله فى ظلمات القهر و البرقع
و العزله الاجتماعيه اللى فرضتهم عليها التقاليد الباليه و الفكر الاستبدادى.
بطبيعة الحال الروايه الإجتماعيه مش ممكن يكون ليها كينونه و تطور من غير العنصر
النسائى و لا تبقى روايه بتتكلم عن مجتمع الذكور بس و مفيهاش اجواء الحب و العواطف
السويه و التعامل الإجتماعى الطبيعى و الترابط الإنسانى. و حتى قبل الثوره بخمس
سنين نشر محمد حسين هيكل رواية " زينب " باللغه المصريه الحديثه اللى بتعتبر اول
روايه مصريه و اول روايه مصريه تتحول لفيلم سينمائى (1928). بيظهر اثر ثورة 1919
على نجيب محفوظ فى كذا روايه من رواياته و بتعتبر شخصية السيد عبد الجواد المعروف
بسى السيد بطل " الثلاثيه " تجسيد فنى واقعى و حى لحالة الست المصريه و استبداد
الراجل بمراته و عياله فى المجتمع المصرى فى بدايات القرن العشرين.

بعد نجيب محفوظ ماخد شهادة " البكالرويا " دخل قسم الفلسفه فى كلية الاداب فى جامعة
فؤاد الاول ( جامعة القاهره دلوقتى ) و أخد ليسانس فى الفلسفه سنة 1934. فى فتره
الدراسه فى الجامعه اتعرف نجيب محفوظ على شخصيتين مهمين اثرو على توجهاته الفكريه و
هما الشيخ مصطفى عبد الرازق اللى كان وقتها استاذ الفلسفه الاسلاميه فى كلية الاداب
و الشخص التانى كان المفكر سلامه موسى. مصطفى عبد الرازق و سلامه موسى اللى هما
نفسهم كانو من نتاج ثورة 1919 عاشو فتره من حياتهم فى الغرب و اطلعو على اجواءه
الثقافيه و العلميه و الاقتصاديه. اتعلم نجيب محفوظ من مصطفى عبد الرازق ازاى يفهم
الدين بطريقه سمحه و مستنيره بترفض التعصب و التطرف و بيظهر اثر مصطفى عبد الرازق
فى كتابات نجيب محفوظ على شكل مناقشات فكريه و فلسفيه مستنيره.

سلامه موسى من ناحيته اثر تأثير كبير على افكار نجيب محفوظ. سلامه موسى كان مفكر
مستنير بينادى بالحريه و التطور و التقدم و كان بيؤمن بالحضاره الغربيه ايمان كبير
و كان بيعتبرها بعلومها و فنونها و صناعاتها اساس للتمدين و التقدم و كان مدرك ان
من غير الأخد بالحضاره الأوروبيه مصر مش ممكن تتقدم. سلامه موسى من جهه تانيه كان
فى نفس الوقت من المتحمسين لحضارة مصر القديمه كحافز مهم و ضرورى للمصريين لتقدم
مصر و نهضتها و فى النقطه دى اتأثر نجيب محفوظ بسلامه موسى تأثر واضح. نجيب محفوظ
اتحمس لحضارة مصر القديمه و اول كتاب نشره كان ترجمه لكتاب انجليزى اسمه " مصر
القديمة " و اللى نشرله الكتاب ده سنة 1932 كان سلامه موسى نفسه. و تحت تاثير سلامه
موسى الف نجيب محفوظ تلت روايات عن مصر الفرعونيه و هى " عبث الأقدار " و " رادوبيس
" و " كفاح طيبه " ، و كان مخطط إنه يألف روايات عن تاريخ مصر من ايام قدماء
المصريين لحد العصر الحديث لكن غير اتجاهه بعد ما نشر " كفاح طيبة " سنة 1944. نجيب
محفوظ خد من سلامه موسى النزعه التجديديه و التطلع للحضاره الحديثه و افكار العدل
الإجتماعى و التوليرانسيه و حب مصر و الإفتخار و الاعتزاز بأمجادها القديمه. حاجه
تانيه مهمه اخدها نجيب محفوظ من سلامه موسى هى الكتابه العميقه بكلمات بسيطه مفيهاش
تعقيدات لغويه.

بعد ماعاش نجيب محفوظ صباه فى حى الحسين عزل مع اسرته على حى العباسيه زى ماعملت
اسر كتيره فى بدايات القرن العشرين ، فالعباسيه كانت امتداد عمرانى حديث للأحياء
الشعبيه اللى جنبها و فى الاول عزلت عليها الاسر الأرستقراطيه و بعدين عزلت ليها
اسر من الطبقه المتوسطه اللى كان نجيب محفوظ بينتمى ليها. فى حى العباسيه اتعرف
نجيب محفوظ على صحاب كتار كان منهم احسان عبد القدوس و عبد الحميد جوده السحار و
الدكتور أدهم رجب. فى الفتره دى نجيب محفوظ كان غاوى لعب كوره و كان حريف فيها و
مشهور باللياقه و السرعه و الترقيص و كان ممكن يبقى لعيب كوره مشهور.

بعد ماتخرج نجيب محفوظ من الجامعه سنة 1934 اشتغل موظف و من وقتها فضل مرتبط
بالوظايف الحكوميه لغاية ماتحال على المعاش فى ديسمبر 1971. فى نفس الوقت ركز نجيب
محفوظ على الكتابه و اتأثر بالادب الروسى و بالذات بـ دوستويفسكى و تولستوى و
تشيخوف. فى البدايه اشتغل نجيب محفوظ كاتب فى ادارة الجامعه من 1934 لغاية 1938 ، و
بعدين من 1938 لحد 1950 اشتغل سكرتير برلمانى لوزير الاوقاف وقتها الشيخ مصطفى عبد
الرازق ، و بعدها اتعين مدير لمؤسسة القرض الحسن و الشغلانه دى كانت كويسه بالنسبه
له كأديب حيث انها سمحتله بالتعامل مع عامة الناس اللى التقط منهم شخصيات فى
رواياته و بالذات " الستات البلدى ". بعدها اشتغل مدير مكتب وزير الارشاد وقتها
فتحى رضوان بتوصيه من الاديب يحيى حقى و بعدين ثروت عكاشه اللى اتعين مكان فتحى
رضوان وظفه مدير للرقابه سنة 1968 و بعدين رقاه لمركز رئيس مؤسسة دعم السينما و فضل
فى المنصب ده لغاية سنتين قبل مايتحال علمعاش و بعدها اتعين مستشار خاص لثروت
عكاشه.

فى الفتره دى طلب منه احسان عبد القدوس بتكليف من محمد حسنين هيكل انه ينشر فى
الاهرام روايه مسلسله فوافق نجيب محفوظ و ظهرت رواية " أولاد حارتنا " مسلسله على
صفحات جورنال الاهرام و انقلبت الدنيا عليه و كانت هتسببله كارثه اكمن فيه مشايخ
فهمو الروايه على انها بتمس كرامة الأنبيا و انه رمز فيها لشخصيات دينيه و عملو ضجه
كبيره لدرجة انهم طالبو بمحاكمته ، لكن رغم كده الاجواء فى مصر اياميها ماكانتش لسه
انحدرت بشكل مريع و أصر محمد حسنين هيكل على استمرار نشر المسلسل فى الاهرام و بعد
مااتنشرت كلها اتصل حسن صبرى الخولى مندوب الرئيس جمال عبد الناصر و طلب منه انه
مايطبعش الروايه فى كتاب اكمنها هتعمل ضجه كبيره و قاله لو يحب يطبعها فيبقى يطبعها
بره مصر براحته و وعده بإنه هيمنع اى كتابه عن الروايه فى الجرانيل المصريه سواء
بالخير او بالشر. نجيب محفوظ ماكانش بيحب فكرة طبع رواياته بره مصر لكن سهيل ادريس
اخدها من الاهرام و طبعها و حطه قدام الامر الواقع. رواية أولاد حارتنا روايه
فلسفيه فيها رموز كتيره و ممكن تتفهم و تتأول بكذا طريقه و جايز نشرها فى جورنال
كان فى حد ذاته غلطه حيث انها اتعرضت على المتعلمين و انصاف المتعلمين اللى
مابيقروش كتب و روايات اصلاً و مابيقدروش يميزو مابين رأى الكاتب المفكر و الكلام
اللى بييجى على لسنة شخصياته كنماذج موجوده فى المجتمع و الحياه من غير مايكونو فى
الواقع بيمثلو رأيه. من الحاجات الغريبه اللى اتقالت عن رواية " أولاد حارتنا "
انها متقسمه على 114 فصل و ان ده مقصود لإنه بيشير لعدد سور القرآن. و كإن استخدام
الرقم 114 من المحرمات. عن وقعة أولاد حارتنا قال نجيب محفوظ ان رجال الدين فهمو
الموضوع غلط و لو كان قدر يقابلهم و يقعد معاهم كان قدر يقنعهم بوجهة نظره( فى
الاول اتقال ان لجنة النشر فى الازهر هتناقش الموضوع مع نجيب محفوظ لكن المناقشه
ماحصلتش و اتمنعت الروايه من غير مناقشه ) ، و قارن مابين المناخ العام فى مصر
اياميها بالمناخ المتطرف المستبد اللى بقا موجود فى مصر بعد كده ، و ان الازهر
وقتها كان بيمثل التسامح لو اتقارن بحالة التيارات اللى سادت مصر فى فتره لاحقه.
اياميها كان المشايخ متنورين و دارسين الدين و متعلمين و مثقفين و كان بينهم ادبا و
كتاب ، و لما كانو بينتقدو حاجه مش عجباهم كانو بينتقدوها بطريقه متحضره و ماكانوش
بيهددو بأكتر من عرض الموضع على المحاكم زى ماعملو مع على عبد الرازق و طه حسين من
غير تهديد بقتل و تفجير زى مابقى الحال بعد مادخل فى الحكايه فئات تانيه بتتمسح
بالدين لقهر الغير و الاستبداد بالمجتمع و اتحول الموضوع على ايديها لغوغائيه دينيه
من نص السبعينات. اول ناقد أدبى كتب عن نجيب محفوظ كان سيد قطب نفسه و كان بمناسبة
ظهور رواية " خان الخليلى " فكتب سنة 1945 فى مجلة " الرسالة " ان رواية " خان
الخليلى " أحسن من رواية " عودة الروح " بتاعة توفيق الحكيم و إن أحسن حاجه فيها هى
بساطة الحياه و واقعية العرض و دقة التحليل. سيد قطب ضاف المقاله دى فى كتابه " كتب
وشخصيات " ، و ده مع ان رواية خان الخليلى فيها كلام معادى للدين بتقوله الشخصيات ،
زى قول واحد من شخصياتها هو المحامى " احمد راشد " : " فكما انقذتنا الديانات من
الوثنية ينبغى أن ينقذنا العلم من الديانات " و قوله: " العلماء المعاصرين يعلمون
بما فى الذره من عناصر، وبما وراء عالمنا الشمسى من ملايين العوالم، فأين الله ؟ "،
لكن سيد قطب مالتفتش للكلام ده و ماتعرضش للى جه على لسان شخصيات الروايه و ماكفرش
نجيب محفوظ او اتهمه بالزندقه. سيد قطب قال عن روايات نجيب محفوظ الأولانيه إنها
أسطوره ادبيه تستحق انها تدرس لتلاميذ المدارس ، و ده اكمنه حتى و ان تطرف فى
افكاره الدينيه ماكانش شخصيه دينيه غوغائيه لكن مفكر دينى و انسان مثقف و متعلم و
ناقد أدبى و شاعر و فاهم يعنى ايه روايه و بيعرف يميز مابين رأى الكاتب و رأى شخصيه
من شخصياته. دى كانت روح المصريين فى النص الأولانى من القرن العشرين مهما اختلفو
فى الرأى و المعتقد و مهما كانت مفاهيمهم الدينيه معتدله او متطرفه. على عكس كده،
فى عصر الغوغائيات فى 1988 نشر نجيب محفوظ رواية " قشتمر " مسلسله برضه فى الاهرام
و مع ان ماكانش فيها حاجه ضد الدين و الاخلاق و القيم لكن رغم كده بقت تجيله جوابات
مليانه تهديدات و شتايم فظيعه و كلام بيتهمه بإنه بيكتب عن " الستات " و انه بيهدم
الاسلام و كلام من ده من النوعيه اللى ازدهرت فى مصر و بقى بيعانى منها المؤلفين و
الكتاب على عكس الحال فى فترة النص الاولانى من القرن العشرين و حتى فى عصر جمال
عبد الناصر على حد قول نجيب محفوظ على اساس ان عبد الناصر كان استبدادى فى السياسه
لكن كان متسامح مع الادب و الفن. نجيب محفوظ قال كده سنة 1988 قبل مايعتدى عليه
متطرف جاهل ضربه بسكينه فى رقبته.

لعبت القهاوى دور كبير فى حياة نجيب محفوظ و كانت الاماكن اللى بيقضى فيها وقت
فراغه مع صحابه و هناك كان بيلتقط بحاسته الفنيه شخصيات و كلام بالتأكيد كان ليهم
اثر على كتاباته. حكاية نجيب محفوظ مع القهاوى قديمه ، فوهو طفل كان بيروح يقعد على
القهاوى اللى فيها راوى بيحكى حكايات على الربابه عشان يسمع الحكايات ، فحى الحسين
فى الزمن ده كانت منتشره فيه قهاوى الحكاواتيه للى كانو بيسلو الناس بحواديت سيرة
الظاهر بيبرس و سيرة سيف بن ذى يزن و غيرهم و كلها كانت ملاحم شعبيه جميله بتلهم
المصريين البسطا و بتنمى فيهم مشاعر الشهامه و حب الوطن. بعد كده بقت القهوه مكانه
المفضل اللى بيتقابل فيه مع صحابه و زمايله فى المدرسه ، و بيقول نجيب محفوظ ان
ميزة القهوه ان الواحد ممكن يشوف فيها كل صحابه فى قعده واحده ، و بعد ماكبر فضل
برضه يروح يقعد على القهاوى. لأكتر من عشرين سنه كان بيقعد على قهوة فى حى الجماليه
اسمها " عرابى " و بعدها و لمدة عشر سنين كان بيقعد فى كازينو الاوبرا و بعدها لمدة
عشر سنين كان بيقعد على قهوة " ريش " و بعدين اتحول لقهوة الفيشاوى. القهوه بالنسبه
لنجيب محفوظ ماكانتش بس مكان للقعاد و اللمه لكن على حد قوله بتعتبر معرض لشخصيات
مالهاش حصر من الرجاله و الستات ، الرجاله بيقعدو مع الواحد و الستات بيمشو قدامه
فى الشارع ، و منهم استلهم شخصيات لرواياته. نجيب محفوظ من ناحيه تانيه كان كمان
مخلص لقهاويه و ماكانش بيعزل من قهوه لقهوه الا لما تتهد او تزيد زحمتها. نجيب
محفوظ كان فى شبابه مرح و بيحب الضحك و كان صاحب نكته. فى عشرينات و اوائل القرن
العشرين كان بيروح يقعد مع صحابه على قهوة الفيشاوى و بيدخل فى قافيه مع محترفين
القافيات اللى كانو بيروحو القهوه ينكتو فكان نجيب محفوظ بيدخل معاهم فى قافيه و
بيكسبهم اكمنه كان بيتمتع بقدره على توليد الافكار و تجسيدها و التنكيت عليهم بصوت
جهورى كان بيملى القهوه ، فكان فيه اعداد من خصومه فى القافيه فى الاخر بينضمو ليه
، لكن مع مرور الزمن قلت حدة المرح عنده و بقى رصين لكن روح الفكاهه بتظهر بالتأكيد
فى رواياته من وقت للتانى. فوق كده نجيب محفوظ كان مغرم بالمزيكا و الأغانى و كان
بيحب جداً أصوات ام كلثوم و محمد عبد الوهاب و فى رواياته بيظهر ساعات الغنا و
المغنيين.

نجيب محفوظ كان ليه صحاب كتار و كان ليه شله من الصحاب القدام اتعرفت بإسم "
الحرافيش " و هو اصلاً اسم لطايفه من الناس كانو عايشين فى القاهره فى القرون
الوسطى و كتب عنهم مؤرخين مصر و اللى سمى الشله دى بالاسم ده كان صاحبه و عضو الشله
الممثل احمد مظهر. الشله دى اتأسست سنة 1936 و كان اسمها " اجتماع الدائره المشئومه
" اكمن مصر وقتها كانت عايشه فى جو سياسى و اجتماعى مظلم ، و فضل اسمها كده لحد
مافى مره فى سهره كانو بيقرو كتاب رفاعه الطهطاوى " تخليص الابريز فى تلخيص باريز "
و جه فى كلام الطهطاوى ان قهاوى من قهاوى باريس بيقعد عليها علية القوم و على قهاوى
تانيه بيقعد الحرافيش ، فضحكو و قالهم احمد مظهر " أهو انتو بقى الحرافيش " و من
يوميها بقى ده اسم الشله و كل واحد فيها بقى بيتلقب " حرفوش ". شلة الحرافيش كانت
فى الاول بتتلم كل يوم خميس فى بيت الاديب الساخر محمد عفيفى فى حى الهرم لكن بعد
مااتوفى بقت الشله بتتجمع فى بيت المحامى عادل كامل. من اعضاء الشله دى كان احمد
مظهر و توفيق صالح و بهجت عثمان و صبرى شبانه ابن عم المغنى عبد الحليم حافظ و فى
ايام محمد عفيفى كان فى الشله صلاح جاهين و ثروت اباظه و ايهاب الازهرى و عدد تانى
كبير من اصحاب و خلان نجيب محفوظ. اجتماعات شلة الحرافيش ماكانتش فى الواقع لمناقشة
مواضيع فكريه لكن كانت لمة استرخاء و فرفشه بين صحاب بيستريحو لبعض و بيتكلمو مع
بعض عن مواضيع الحياه العاديه و عن شئونهم الشخصيه. نجيب محفوظ وعد الشله بإنه
هيكتب قصه عنهم ، لكن رواية " ملحمة الحرافيش " الى نشرها سنة 1977 بالتأكيد
ماكانتش القصه اللى وعد بيها ، و جايز اقرب روايه لروح الشله هى رواية " ثرثرة فوق
النيل " ، و رواية " قشتمر " برضه فيها تأثيرات من قعدات الشله.

نجيب محفوظ كان بيقضى وقت فراغه فى القاهره القديمه ، اللى استوحى منها رواياته و
شخصياته، و كان بيقعد على قهاويها مع صحابه بتوع شلة الحرافيش ، و فى شهر سبتمبر
كان بيروح اسكندريه و بيقابل الكاتب توفيق الحكيم اللى كان بيحب يصيف فى اسكندريه
هو كمان. قهوة نجيب محفوظ فى اسكندريه كانت " بيترو " و دى كانت القهوه اللى بيقعد
عليها توفيق الحكيم و هو بيصيف فكانو بيتقابلو هناك و بيتناقشو. نجيب محفوظ كتب
روايات احداثها حصلت فى اسكندريه زى روايات " اللص و الكلاب " و " ميرامار ".

نجيب محفوظ عمره ما طلع بره مصر غير مرتين ، مره لليمن و مره ليوغوسلافيا بتكليف من
الرئيس جمال عبد الناصر ، و حتى ما راحش بنفسه يستلم جايزة نوبل و بعت بناته
الإتنين عشان يستلموها بالنيابه عنه. نجيب محفوظ شرح انه فى الواقع مابيكرهش السفر
او بيخاف من الطيارات و دليل كده انه سافر كذا مره بالطياره من القاهره لإسكندريه ،
لكن سر عزوفه عن السفر هو انه فى الواقع بيكره فكرة خروجه من مصر و ان مجرد التفكير
فى انه يسيب مصر بيتعبه جداً و لو حد كلمه فى موضع السفر بره مصر بيتضايق و مزاجه
بيتعكر. نجيب محفوظ ليه جمله مشهوره بتقول : " مصر هى المولد والمنشأ والمعاش وهي
ليست مجرد وطن محدود بحدود ولكنها هى تاريخ الانسانية كله واني احب الاقامة فيها
وارجو الا اتركها الا مطرودا او منفيا ".

بطبيعة الحال لو كان نجيب محفوظ مع الحروب و الدمار و القتل و ضد السلام ، و لو كان
مع القهر و قمع الحريات و التطرف و الاستبداد و ضد العداله الاجتماعيه و الحريه و
المساواه و التسامح ماكانش بقى نجيب محفوظ لكن كان بقى مجرد كاتب من بياعين الكلام
المنتشرين فى مصر و المنطقه العربيه و كان هيكون متناقض مع شخصيته و خلفيته
الثقافيه و الادب اللى بيكتبه من وقت ماكان طالب فى تلاتينات القرن العشرين. نجيب
محفوظ اتولد فى بدايات القرن العشرين و ده قرن شاف كميه كبيره و خطيره من الأحداث
فى مصر و بره مصر. فى مصر حصلت ثورة 1919 و اتحرقت القاهره و قامت ثورة 23 يوليه و
شافت مصر جنب حرب اليمن اربع حروب رئيسيه سابت أثار واضحه على المجتمع المصرى و
نفسية مصر. كل الأحداث دى عاصرها نجيب محفوظ كمواطن و كمفكر. بره مصر شاف العالم و
معاه المصريين ثورات و انقلابات كان من أهمها الثوره الروسيه اللى خرج منها الاتحاد
السوفيتى كقوه عظمى على خريطة العالم و قامت حرب بارده مابينه و بين الغرب ، و حصلت
مجاعات مهوله فى مناطق فقيره على سطح الارض ، و قامت حربين مدمرتين اتقتل فيهم
ملايين البشر و هما الحرب العالميه الأولى و الحرب العالميه التانيه و فى التانيه
استخدم الانسان القنبله الذريه ففتك بيها بطايفه من البشر و حصل الهولوكوست المريع
اللى هو التانى فتك برضه بطايفه من البشر. نجيب محفوظ كمثقف و مفكر بطبيعة الحال
اتفاعل مع الأحداث دى و جسد معظمها بطريقه او بتانيه فى رواياته. لما عمل الرئيس
انور السادات معاهدة السلام مع اسرائيل كان طبيعى ان نجيب محفوظ بخلفيته الثقافيه و
شخصيته و خبرته و واقعيته و فهمه للأحداث و لتاريخ مصر و تفاعله مع الأحداث
الداخليه و الخارجيه اللى عاصرها انه يأيدها مش يقف ضدها. ففى الفتره دى كان فيه
اختيارين قدام المصريين ، الأولانى هو ان مصر تفضل تستزف لغاية ماتنتهى او تعمل
معاهدة سلام و تنهى حالة الحرب و الحل ده مكانش بدعه فى تاريخ العالم او فى تاريخ
مصر نفسها فكل الحروب الشرسه اللى خاضتها مصر ضد الصليبيين و المغول انتهت بمعاهدات
و اتفاقيات و ما استمرش حد فى استنزاف مصر للأبد لا صلاح الدين الأيوبى صاحب صلح
الرمله و لا الملك الكامل صاحب معاهدة فردريك - الكامل و لا المنصور قلاوون صاحب
الصلح مع مملكة بيت المقدس و لا الناصر محمد بن قلاوون صاحب الصلح مع مغول فارس و
لا غيرهم. و لا على مستوى العالم ، فلا بلاد اوروبا فضلت تحارب بعضها للأبد بعد
الحروب العالميه ولا امريكا و فيتنام فضلو يحاربو بعض من غير نهايه ولا استمرت
الحرب البارده مابين روسيا و الغرب. نجيب محفوظ بواقعيته و شخصيته المسالمه كان
فاهم و مدرك الحقيقه دى و عبر عنها سنة 1988 بقوله : " ولا أعتقد أن التاريخ كله
عرف مشكله ولم يجد لها حلاً، لا حرب استمرت بلا سلام ". نجيب محفوظ ايد السلام و
اصدر العرب قرار بمقاطعته هو و كتبه لكن مادفعش التمن اللى دفعه اديب مصرى تانى أيد
السلام هو يوسف السباعى اللى اتقتل و هو بيحضر مؤتمر فى قبرص ، فاللى كان مطلوب
وقتها من ادبا مصر و كتابها انهم ينضمو للرافضين من غير مراعاة لحقهم فى التعبير عن
ارائهم ، و اهمال مسئولياتهم كمفكرين تجاه بلدهم مصر. نجيب محفوظ قال سنة 1988: "
إذا كنت قد دعوت الى التفاوض والسلام فالعرب الأن ينشدون التفاوض والسلام ..
وبالتالى يستحق الجميع المقاطعة كما قوطعت ".

فى ضهرية يوم الخميس 13 اكتوبر 1988 دخلت الست عطية الله مرات نجيب محفوظ عليه فى
أودة النوم و هو بياخد تعسيله الضهر و هزت كتفه و هى بتقول بفرحه : " نجيب إصحى ده
أنت خدت جايزة نوبل ". قام نجيب محفوظ و هو مستغرب و فى الغضون دى اسمه و اسم مصر
كانو بيترددو فى نشرات الأخبار فى نواحى العالم : " الاديب المصرى نجيب محفوظ خد
جايزة نوبل فى الادب كأول كاتب مصرى فى تاريخ الجايزه ". و بعد شويه وصل سفير
السويد لبيت نجيب محفوظ و بلغه رسمى إنه أخد الجايزه و بعد السفير وصل الصحفيين و
المصورين من وكالات الانباء العالميه و اول تصريح عمله نجيب محفوظ كان لراديو
السويد اللى سأله بالتليفون عن رد فعله و كان ان الجايزه ليها معنى كبير ليه و انه
مش عارف هيعمل ايه بالجايزه. و اتصل حسنى مبارك رئيس مصر وقتها بيه و هناه ، و اتصل
بيه الادبا يوسف ادريس و يحيى حقى و غيرهم و باركوله ، و فضلت تلغرافات التهانى و
باقات الورود توصل بيت نجيب محفوظ ورا بعض ، و بعدين اتصل بيه سكرتير الأكاديميه
السويديه و هناه و قاله فقرات من حيثيات سبب الفوز بالجايزه. اليوم ده كان يوم خميس
و هو اليوم اللى بتتلم فيه شلة الحرافيش لكن نجيب محفوظ ماغيرش البروجرام ،
بإستثناء انه اتأخر ربع ساعه ، و قابل اللى اتبقو من الشله و كانو صلاح ابو سيف و
احمد مظهر و توفيق صالح و عادل كامل و بهجت عثمان و بطبيعة الحال استقبلوه بفرحه
كبيره و حضنوه و باسوه و يوميها سهر نجيب محفوظ لغاية الساعه تلاته بالليل و ده كان
استثناء و خروج عن نظامه اللى اتبعه طول حياته ، و لما قام تانى يوم لبس هدومه و
نزل الشارع و اخد تاكسى راح بيه على القصر الجمهورى عشان يكتب اسمه فى دفتر
التشريفات. تتويج نجيب محفوظ بجايزة نوبل ماكانش بس تكريم ليه وحده لكن كان تكريم
للادب المصرى الحديث اللى ظهر من بدايات القرن العشرين و اتطور على ايد مصريين امنو
بضرورة نهضة مصر و خروجها من مستنقع العصور الوسطى اللى عاشت فيه قرون من أمثال
محمد حسين هيكل و يحيى حقى و يوسف ادريس و توفيق الحكيم و محمود تيمور و طه حسين و
غيرهم ، و كان برضه تتويج لكتاب و مفكرين اتلمذ نجيب محفوظ على ايديهم زى سلامه
موسى و مصطفى عبد الرازق. و كان تتويج لجيل ثورة 1919 اللى أخلصو لمصر و رفعو علمها
و ضحو فى سبيل نهضتها و تقدمها. فى نفس الوقت الجايزه كانت كبسه لدعاة التطرف و
الكراهيه اللى انتشرو فى مصر فى سبعينات و تمانينات القرن العشرين و ازدهرت
بإنتشارهم دعوات ظلاميه استبداديه ضد الفن و الادب و حقوق المرأه و الحريه و مساواة
المواطنين المصريين. بعد فوز نجيب محفوظ بجايزة نوبل الطايفه دى افتكرت رواية "
أولاد حارتنا " اللى نشرها نجيب محفوظ فى خمسينات القرن العشرين و استخدمتها
للترويج ضده و ضد الدافع الحقيقى لمنحه الجايزه ، و ابتدت حمله ظلاميه و ظالمه ضد
نجيب محفوظ اتوجت سنة 1995 بضربه بسكينة فى رقبته و هو نازل من بيته و كان المعتدى
شخص جاهل و أمى لا بيعرف يقرا و لا يكتب لكن الظلاميين اللى عايزين يضلمو مصر و
يعملو منها بلد متخلفه ذليله فهموه ان نجيب محفوظ راجل كافر و انه من حقه انه يعتدى
عليه و يقتله.

نجيب محفوظ استحق جايزة نوبل للادب مش اكمنه أيد السلام. فبجايزة نوبل او من غيرها
نجيب محفوظ هو اعظم روائى ظهر فى تاريخ مصر و الشرق الأوسط. نجيب محفوظ خد جايزة
نوبل فى الادب على رواياته مش جايزة نوبل للسلام. لكن بطبيعة الحال جايزة نوبل مش
محتمل انها ممكن تتمنح لكاتب بينادى بالحروب و القتل و الخراب. نجيب محفوظ بطبعه
كان شخص مسالم بيحب و بيحترم الحياه و الغير و دعوته للسلام كانت نابعه من أخلاقه
الشخصيه و خلفيته الثقافيه و فهمه لحركة التاريخ و حبه و خوفه على مصر مش حاجه جدت
عليه فجاءه للمنافقه بعد عمل معاهدة السلام. و سواء اخد نجيب محفوظ جايزة نوبل او
ماخدهاش فهو عملاق الروايه المصريه فى زمنه و فى الوقت الحالى و من المحتمل هيفضل
على الحال ده لفتره طويله فى المستقبل.

فى اكتوبر 1994 فى الشارع بعد مانزل نجيب محفوظ من بيته هجم عليه متطرف دينى كان
مرقدله و ضربه بسكينه فى رقبته عشان يقتله فنقلو نجيب محفوظ بسرعه على مستشفى
الشرطه فى العجوزه و السكينه فى رقبته. بيتقال ان المتطرف ده لا كان بيعرف يقرا و
لا يكتب و انه ذكر فى التحقيقات " انهم " قالوله ان نجيب محفوظ مرتد عن الاسلام
فراحله عشان يقتله. من اللى زارو نجيب محفوظ وقت علاجه فى المستشفى كان الشيخ محمد
الغزالى اللى فى الخمسينات كان من مشايخ الازهر اللى هاجمو رواية أولاد حارتنا و
منعو نشرها. فى الزياره قال الغزالى كتعقيب على نشر الروايه بعد كده ان " السموم
ايضاً تنشر خلسة والناس تقبل عليها " لكن مع كده دان عملية محاولة قتل نجيب محفوظ و
وصف الشيخ كشك بإنه راجل جاهل و الشيخ التانى بإنه انسان مريض.

من الوقت ده اتغير روتين حياة نجيب محفوظ و اثرت ضربة سكينة المتطرف على دراعه و
خلته ما يعرفش يكتب فكان بيساعده المهندس عماد العبودى. لحسن حظ نجيب محفوظ و لحظ
مصر انه ماماتش فى الإعتداء الإجرامى ده حيث ان ده لو حصل كان هيكون عار أبدى جناه
الجهله و الموتورين مخلفات عصور الظلام على مصر اللى ماخدش منها جايزة نوبل فى
الادب غيره.

ادب نجيب محفوظ كان مرتبط بمصر ارتباط كبير و كل رواياته و قصصه كانت مرتبطه بمصر و
تاريخها و صراعاتها و نفسيتها فى المراحل المختلفه. الخلفيه الرئيسيه لأحداث
رواياته و شخصياته و حواره القصصى هى مصر. فى رواياته الاولانيه صور امجاد مصر
القديمه و بعدين فى مرحله تانيه صور مآستها و هى تحت الإحتلال البريطانى و النظام
الاقطاعى و الرأسمالى و الطغيان السياسى فى مجموعته " خان الخليلى " و " زقاق المدق
" و " بداية و نهاية " و " بين القصرين " و " قصر الشوق " و " السكريه ". بعد كده
اتنقل لمرحلة التركيز على هموم مصر الروحيه و تمزقاتها الفكريه و النفسيه. فى
المرحله دى استخدم الرموز و التعبيرات الرومانتيكيه و ابتداها برواية " اللص و
الكلاب " اللى نشرها سنة 1961. فى كل قصص و روايات نجيب محفوظ ماظهرتش شخصيه مش
مصريه فكل ابطال و شخصيات رواياته كانو مصريين.

اول روايات نجيب محفوظ كان اسمها " عبث الأقدار"، و نشرها له المفكر سلامه موسى سنة
1939. سلامه موسى اللى كان مطلع على الاداب العالميه و الثقافه الحديثه شاف انه
اديب واعد بيكتب الروايه بالطريقه الحديثه.

المرحله التاريخيه ( الرومانسيه 1939 - 1944 ): فى المرحله دى نشر روايات " عبث
الاقدار "، و " رادوبيس " ، و " كفاح طيبه ".

المرحله الإجتماعيه ( الواقعيه النقديه 1944 - 1952 ) : و نشر فيها " القاهرة
الجديدة " ، و " خان الخليلى " ، و " السراب " ، و " زقاق المدق " ، و " بداية و
نهاية " ، و ثلاثية " بين القصرين " و " السكرية " و " قصر الشوق ".

المرحله التأمليه ( الفلسفه الرمزيه من 1957 ) : و هى المرحله التالته و بدأها بعد
فترة توقف عن الكتابة لغاية سنة 1957 ، و نشر فيها " أولاد حارتنا " ، و " اللص و
الكلاب " ، و " السمان و الخريف " ، و " الطريق " ، و " الشحاذ " ، و " ثرثرة على
النيل " ، و " ميرامار ". " ملحمة الحرافيش " اللى نشرها سنة 1977 برضه بتنتمى
للمرحله دى.

اتحولت روايات كتيره كتبها نجيب محفوظ لأفلام سينما انتجتها السينما المصريه. و من
اشهر شخصيات رواياته اللى نالها شهره شعبيه عن طريق السينما شخصية سي السيد و هى
شخصية سبع البيت المتسلط على مراته و عياله.

نجيب محفوظ فخر مصر و الثقافه و التمدن اللى ادبه و ابداعاته الرفيعه بتناقض ثقافة
عصور الظلام اتعرض سنة 1995 لمحاولة إغتيال قام بيها متطرف دينى ضربه بسكينه فى
رقبته لكن لحسن حظه و حسن حظ سمعة مصر الحضاريه محاولة الإغتيال مانجحتش لكن بكل
تأكيد بتعتبر الحادثه بصمه سودا فى سجل تاريخ مصر.

نجيب محفوظ كان محظوظ من ناحيتين الأولى ان مصر فيها انتاج سينمائى متقدم و التانيه
ان كذا روايه من رواياته اتحولو لأفلام سينمائيه قام ببطولتها مشاهير السينما
المصريه ، فمش كل كاتب فى العالم بتجيله الفرصه دى. البدايه الحقيقيه للسينما
المصريه ابتدت بفيلم " زينب " عن عمل روائى رومانسى بطلته فلاحه مصريه كتبه الاديب"
محمد حسين هيكل " و هو فى فرنسا و اخرجه محمد كريم اللى كان لسه راجع مصر من
ألمانيا. قبل فيلم زينب الافلام فى مصر ماكانتش ناطقه. مع بداية التلاتينات دخلت
السينما المصريه فى الافلام الغنائيه ، و بعدها ظهر فيلم " العزيمة " للمخرج كمال
سليم اللى بطريقه فنيه واقعيه جسد الحاره المصريه. فى الفتره اللى بعد كده ظهر
مخرجين بيهتمو بالسينما الواقعيه اللى بتعبر عن المجتمع المصرى و كان من ابرزهم
صلاح ابو سيف اللى زى نجيب محفوظ كان بينتمى للطبقه الوسطى. نجيب محفوظ عمل سيناريو
فيلم " لك يوم ياظالم " اللى أقتبسه و مصره صلاح ابو سيف عن قصة " تيزر اكان "
للروائى الفرنساوى " اميل زولا ". استمر نجيب محفوظ يساهم فى كتابة سيناريوهات
افلام مصريه لغاية ما أخد صلاح ابو سيف روايته " بدايه و نهاية " و حولها لفيلم ، و
من وقتها ابتدى المخرجين المصريين يحولو روايات نجيب محفوظ الواقعيه اللى بتعبر عن
الشخصيه المصريه و المجتمع المصرى و احواله السياسيه ، فظهرت افلام زى " بين
القصرين " و " قصر الشوق " و " السكرية " و " زقاق الدق " و غيرها على شاشة السينما
المصريه. نجيب محفوظ كان ميال لإستخدام الرموز و دى حاجه ادت المخرجين و كتاب
السيناريو فرصه لتفسيرها و توظيفها بحريه لخدمة مفاهيم سياسيه و اجتماعيه بتعبر
عنها افلامهم. زائد الأبعاد الإجتماعيه و الفلسفيه لروايات نجيب محفوظ اللى اتحولت
لأفلام ممكن القول ان نجيب محفوظ كان ليه كمان اثر كبير على اللى ممكن تسميته
السينما السياسيه او الفيلم السياسى.

اشهر شخصيات نجيب محفوظ اللى شدت انتباه الجمهور المصرى كانت شخصية " سى السيد "
اللى جسدها الممثل يحيى شاهين. من نجوم السينما المصريه اللى مثلو فى افلام متاخده
عن روايات لنجيب محفوظ : عمر الشريف ، نور الشريف ، شاديه ، شكرى سرحان ، كمال
الشناوى ، عماد حمدى ، تحيه كاريوكا ، سناء جميل ، رشدى أباظه ، سعاد حسنى ، فريد
شوقى ، ناديه لطفى ، عزت العلايلى ، ميمى شكيب ، محمود ياسين ، عبد المنعم ابراهيم
، حسن يوسف.



https://arz.wikipedia.org/wiki/%D9%84%D9%8A%D8%A8%D8%B1%D8%A7%D9%84%D9%8A%D9%87

الليبراليه (انجليزى: Liberalism; فرنساوى: Libéralisme)‏ اشتقت الكلمه من ليبر
liber وهي كلمه لاتينى معناها " الحر ". الليبراليه هى مذهب فكرى و سياسى واقتصادى.
الليبراليه بتطبق حسب أخلاق و ظروف المجتمع والبلد اللى بتطبقها بس مبنيه على اسس
واحده من اهمها ان الواحد حر يعمل اللى هو عايزه طالما مش بيئذى او بيضر حد تانى ،
و مش من حق الدوله و لا اى جماعة دينيه و لا اى جهه تانيه تتدخل فى حياته الشخصيه
تحت أى حجه. الليبراليه السياسيه بمعناها العام إن كل واحد فى المجتمع حر ومن حقه
ينضم لأى حزب او جماعه طالما شرعيه و مش بتهدد المجتمع و بتطالب بتعدد الاحزاب و ان
كل واحد يقول رأيه السياسى بحريه طالما معداش حدود الادب والاخلاق اللى فى المجتمع
اللى عايش فيه ، و بتطالب كمان بالمدنيه وتأيد النظام الديمقراطى و الانتخبات
للحصول على السلطة و تداولها. الليبرالية كمان بتنادى ان كل واحد حر يتبع الدين او
المذهب اللى عايزه و إن دى بتعتبر حرية شخصيه للانسان ، ومش المفروض الدين يستخدم
فى السياسه و عشان اغراض سياسيه. الليبرالية بتحترم حرية وكرامة و حقوق الانسان،
وبتعتبر ان حقوق الانسان مالهاش اى حدود إلا حقوق الانسان التاني.

اقتصاد السوق الحر هو النظام الاقتصادى لليبراليه، و بيقوم على فكرة ان ماحدش يتدخل
فى السوق والبيع والشراء وخصوصا الدوله ، الا للضروره القصوى لمنع الاحتكار و انقاذ
الاقتصاد لو حصل مشكلة. الليبراليه الاقتصاديه بتؤمن ان كل واحد حر فى البيع و
الشراء زى ما هو عايز طالما هو ماشى حسب قوانين الدوله , الليبراليه كلاسيكيه
اقتصدها اسمه اقتصاد عدم التدخل اللى فيه كل اللى بتعمله الدوله هو بس انها تراقب
الاقتصاد و تتأكد من ان كل حاجة ماشيه قانونى وصح زى ما كتب المفكر الاقتصادى
الليبرالى ادم سميث اللى بيعتبر ابو الاقتصاد الليبرالى و بالتحديد ابو الراسماليه.
الفكر الاقتصادى زى كل افكار الليبراليه بتتغير مع الوقت - الا المبادىء زى الحرية
و المساوة و العدل و حقوق الانسان- و ظهر نظام اقتصادى و من اشهر التغيرات فى
الاقتصاد هو الاقتصاد مختلط اللى بيعتبر اقتصاد الليبراليه الاشتراكيه.

من أهم انتقادات الاقتصاد السوق الحر و الراسماليه انه بيزود الفروق بين الطبقات،
وانه فى البلاد النامية مثل مصر بيتسبب فى إن الفقرا يزدادو فقر ويخلي ملايين الناس
تحت خط الفقر وعاجزين عن الحياة الانسانية الكريمة، فى نفس الوقت اللى بتتراكم فيه
المليارات مع قلة أثرياء فى المجتمع. انتقاد تاني إن حرية المنافسة فى الاقتصاد
الليبرالي ليست حقيقية بسبب كونها غير متكافئة بين الشركات الاحتكارية عابرة
القارات وبين الشركات المحلية اللى محتاجة للحماية من وجهة نظر المنتقدين. انتقاد
تالت بيتوجه للاقتصاد الليبرالي انه من وقت للتاني بينصاب الاقتصاد الرأسمالي
العالمي بأزمة ركود وكساد وبطالة لدرجة اتسببت فى القرن العشرين فى حرب عالمية
مرتين. ودخل الاقتصاد الرأسمالي العالمي منذ أواخر العام 2008 فى أزمة ركود وكساد.
ولم تزل الأزمة موجودة، وبيقول اصحاب الانتقاد دا ان الحرب العالمية التالتة بين
الدول العظمى كان ممكن تقوم لولا توازن الرعب النووي وان الدولة اللى هاتبتدي الحرب
العالمية هاتتدمر هى كمان مش بس الدولة اللى هاتنضرب الضربة الأولى. وكمان بيشوف
المنتقدين أن الرئيس أوباما اتدخل فى الأزمة الاخيرة واشترى للدولة أسهم بعض
الشركات المهمة وبعض البنوك، وبيعتبروا ان دا دليل على إن الدولة لازم تتدخل عشان
تمنع اى أضرار للمجتمع تنتج عن اهتمام الشركات الكبيرة بس بمصالحها من غير مايراعو
مصالح المجتمع. بس أنصار الاقتصاد السوق الحر بيشوفو إنه زى الليبراليه بيتطور
وبيتجدد مع الوقت فاقتصادالسوق الحر كمان بيتطور و يتعدل مع الوقت.

الليبراليه بتطالب ان كل واحد حر فى اختيار دينه او مذهبه اللى هو عايزه من غير ما
يخاف من الدوله او جهة او جماعات دينيه مش موافقة على الكلام ده . والدوله المفروض
تعامل المواطنين كلهم على اساس واحد وماتفرقش بين حد فى اى حاجة عشان مذهبه او
دينه.الليبرالية بترفض المتاجره بالدين لتحقيق اهداف سياسيه وبتشوف ان دا اكبر غلط
و بتشكل خطر على الدولة و الاديان نفسها ، وان رجال الدين مالهمش دعوه بالسياسه-
الا بصفتهم مواطنين عاديين لهم كل الحقوق زى اى مواطن عادى- ومش من حق اى جهة دينية
انها تحلل دم حد بسبب افكاره او معتقداته، لأن دا انتهاك لحقوق الانسان و بتشوف ان
تدخل الدولة - او الحكومة - فى دين الناس بيتسبب دايما على طول فى الاستبداد وبيمنع
التداول السلمي للسلطة ، و بتتسبب فى ظهور جماعات دينية متطرفة مستقلة عن الدولة و
بتتسبب فى تخويف وترويع الناس ونشر اافكار الرجعيه فى المجتمع.

الليبراليين اللى بيعتنقوا الدين الإسلامى بيؤمنوا ان الليبرالية مش بتتعرض مع
الاسلام و ان مبادىء الليبراليه نفسها ، الحرية، العدل ، المساوة ، احترام حقوق
الانسان و حرية العقيدة و الاعتقاد ، موجوده فى الاسلام. بس بيرفضوا استخدام الدين
لأغراض سياسيه و تحويل الائمة و الشيوخ كسياسيين و بيشوفوا ان كده بيسبب اضرار
للدين عشان المواقف و الافكار السياسيه ممكن تتغير فى اى وقت و ممكن تكون صح او غلط
و الدين المفروض انه ثابت و صحيح و لو تم استخدام الدين فى السياسه و بقى السياسى
بيقول ان كلامه و افكاره هو كلام الدين ، كده بيمنع المناقشه او الاعتراض على كلامه
و المختلف معاه يبقى ضد الدين، و اذا كلامه طلع غلط و اتسبب فى مشاكل او هو نفسه
تورط فى افعال مش اخلاقيه الدين بيرفضها ، كده حيبان للناس ان الدين غلط ، و فى
الحقيقه افكار السياسى هى اللى غلط و اتسببت فى المصايب مش الدين اللى بيقول انه
بيقول كده. فى ائمة و شيوخ دعموا الافكار دى زى الأمام محمد عبده اللى بيعتبر من
مؤسسى الفكر الليبرالى فى مصر و فى ناس بيعتبروه شيخ الليبراليين.

على الناحية التانيه ، فى شيوخ من التيار الوهابى و السلفى بتقول ان الليبراليه ضد
الدين و بتدعو للانحلال و الفساد و بتقول ان مينفعش ان يكون فيه ليبرالى مسلم و ان
الدين لازم يتدخل فى السياسيه و بيستخدموا الدين لأغراض سياسيه و بيهاجموا الافكار
الليبراليه و ساعات بتوصل لتكفيرهم.

الليبراليه بتطالب و افكارها مشتركة مع الديموقراطيه ومن اشهر التيارات الليبراليه
فى السياسية هى الديموقراطيه ليبراليه. الليبرالين بيطالبوا ان الناس لازم تعبر عن
رائيها بمنتهى الحرية والوضوح و تختار طريقها ويحترم رائيها والاتجاه اللى تختاره
الاغلبية فى الانتخابات، صحابه همه اللى يمسكو السلطة ويديرو شئون البلاد لمدة
محددة، ينعاد فى اخرها الانتخابات، وأي تغيير فى رأي الناس يغير الاتجاه صاحب
الاغلبية على طول تتغير الحكومة وتكون الإدارة والسلطة فى إيد الاتجاه الجديد او
تحالف الاتجاهات اللى خدت أغلبية أصوات الناخبين، وبالطريقة السلمية دي يتم نقل
السلطة للأغلبية الجديدة اللى كانت اقلية فى المرة السابقة، وفي بعض الحالات فى
البلاد اللى لسه مبادئ الديمقراطية جديدة ومابانتش بالتمام فى وعي الناس، ممكن
الانتخابات الديمقراطية الأولى تجيب ناس مش مع الديمقراطية لكن بيستغلوها على
مايوصلو وبعدين يلغوها او يحجموها بحيث يمنعوا انتقال السلطة منهم فى المستقبل
ويرجعو القوانين والدستور لأحد النظم الاستبدادية اللى كانت موجودة قبل عهود
الديمقراطية، وفي الحالة دي بتتصرف الحكومة ضد الديمقراطية وضد الليبرالية وتبدأ فى
اضطهاد اصحاب العقائد الاخرى وأصحاب الافكار الاخرى وتمنع تاني اصحاب اى فكر جديد
وتهدد بقتلهم. وفي الحالة دي بتكون انتكاسة للديمقراطية الوليدة وعودة للاستبداد
اللى الناس لسه متعودة عليه من مئات السنين، ولازم الناس تبتدي من جديد تسعى تاني
عشان تحقق الديمقراطية والليبرالية. بعض الليبراليين بيعتقد انه لما تتحقق
الديمقراطية والليبرالية بالكامل، فمش ممكن تيجي اى أغلبية تؤيد اضطهاد اى اقلية،
لأن الاضطهاد مش موجود إلا فى الافكار الاستبدادية والإرهابية، ولما الناس هاتوعي
لمعنى الديمقراطية والليبرالية بصحيح ويكون كل الناس احرار فى التفكير والتعبير
بصحيح، فالافكار الإرهابية والاستبدادية هاتكون انهارت من تلقاء نفسها ، لأن افكار
الاستبداد والإرهاب ماتقدرس تقف صامدة او قوية قدام حرية الحوار وحرية الانتقاد.
والدليل على كدا ان المستبدين والارهابيين دايما مابيسمحوش بحرية التفكير والتعبير
ومابيعترفوش بالحوار وبيهددو دايما بالقتل اللى مايشهدشي معاهم بصحة وصدق وصواب
وكمال افكارهم، ودا بيدل على انهم- الاستبداديين والارهابيين نفسهم- واعيين بخطر
الحرية على بقاء افكارهم، خصوصا افكارهم غير المنطقية وغير العقلانية وغير
الانسانية.

الليبراليه موجوده فى مصر من القرن 19 ، و من اشهر قادة الليبراليه فى مصر سعد
زغلول و مصطفى كامل و مصطفى النحاس و طلعت حرب و مكرم عبيد و الأمام محمد عبده و
احمد لطفى السيد و غيرهم. كانت فيه تعدد احزاب و انتخبات برلمان ، و كان فى أوقات
كتيرة، الحزب اللى بياخد الاغلبيه فى البرلمان عن طريق الانتخابات الحره رئيسه
بيبقى رئيس الوزرا و بيشكل الحكومه ، ولكن الملك كان فى أوقات ثانية بيشيل الحكومة
اللى جاية بالانتخاب ويحط حكومة تابعة له، وكان وجود الاحتلال الانجليزي بيسبب بعض
الضغوطات فى الساحة السياسية، ولكن التفاعل والتطور الطبيعي لوجود الدرجة الناقصة
دي من الليبرالية والديمقراطية، كان كفيل انه يساعد التطور انه يستمر ويوصل ل درجات
أرقى واحسن من الليبرالية والديمقراطية، ولكن ظباط 23 يوليو استغلوا القلق والصراع
الناتج عن نقص الديمقراطة ونقص الليبرالية ومعاناة الفقراء، وعملو انقلاب عسكرى
ابيض، استولو بيه على الحياة السياسية، وأعلنوا حالة الطوارئ، ووعدوا بالاصلاح
السياسي والاقتصادي والاجتماعي اللى الشعب كان بيتحرك عشان يحققهم،، ولكنهم احتكروا
السلطة، وقمعوا القوى السياسية التانيه، وقمعوا صحاب الإفكار المختلفه عنهم،
ومارسوا الاستبداد، ونجحوا فى البداية لأن كان عندهم مشروع للتنمية والبنا اللى حقق
بعض المكاسب فى البداية، ولكن استبدادهم تسبب فى هزيمة كبيرة اتسببت فى تضييع كل
المكاسب اللى عملوها فى الاول و دخلت البلد فى مشاكل مصر بتعانى منها لحد دلوقتى.
فى ناس بتشوف ان ايام الملكيه كانت العصر الدهبى لليبرالية فى مصر ولكن ناس تانية
بتشوف ان الديمقراطية و الليبراليه فى الفترة دى كان ناقصه و مش كاملة سلطات الملك
الزيادة و بسبب الاحتلال الانجليزي و كمان بسبب ضعف الليبراليين نفسهم، وحسب الرأي
دا ان سعد زعلول وغيره من الليبراليين ماقدروش مثلا انهم يحمو حرية الدكتور طه حسين
وماقدروش يدافعو عن حقه فى نشر كتابه فى الشعر الجاهلى والأمثلة غير الدكتور طه
حسين كتير زي الشيخ على عبد الرازق والدكتور محمد احمد خلف الله.



https://arz.wikipedia.org/wiki/%D9%81%D9%84%D8%A7%D9%88%D8%B1_%D8%AA%D9%88%D8%AA%D8%B4%D9%89

فلاور توتشى (Flower Tucci) ممثلة ومخرجة بورنوجرافية امريكية اتولدت يوم 2 يناير
1981 فى مدينة بربانك بولاية كاليفورنيا الامريكية ، اسمها الحقيقى كارول مولوى
(Carole Molloy) وأسرتها من اصول ايرلندية و سويدية وإيطالية وإسبانية .

فلاور توتشى بدأت من صغرها تشترك فى مسابقات ملكة جمال المراهقات فى مدينة لوس
انجليس بنفس الولاية ، واختارتها لجنة التحكيم من العشرة الاوائل فى المسابقة واللى
سافروا لولاية فلوريدا بعد كده للمنافسة على لقب ملكة جمال المراهقين على مستوى
الولايات المتحدة الامريكية ، لكنها فى سن 13 سنة بطلت تشترك فى المسابقات دى بعدما
حصلت مشاكل بينها وبين زميلاتها المتسابقات .

فلاور توتشى اشتغلت بعد كده فى تزويق التورتات والجاتوهات . وفى سنة 2002 دخلت مجال
البورنوجرافى بعدما ردت على الاعلان اللى اتنشر فى جريدة LA Weekly وكان مطلوب فيه
ممثلات بورنوجرافيات ، و كان اول فيلم ليها هو فيلم Balls Deep 6 مع الممثل
البورنوجرافى ليكسينجتون ستيل (Lexington Steele) ، وبعد كده مثلت أكتر من 300 فيلم
بورنوجرافى أهمهم : Blowjob Fantasies 18 و P.O.V Squirt Alert و Swallow My Squirt
1 & 2 و Jack's Playground : Big Ass Show و Flower's Squirt Shower 1 & 2 و Big
Wet Asses 7 و Squirting Vaginas و Big Butts Like It Big 2 و Masturbation Nation
7 . والغريب أنه لما كانت بتمثل أدوارها فى الافلام دى كانت الإفرازات الأنثوية
بتخرج من الفالفا بتاعتها بكميات كبيرة وبشكل غير طبيعى بالنسبة لأى واحدة بتمارس
السكس .

بالإضافة لشغلها فى مجال البورنوجرافى ، فلاور توتشى كانت بتقدم برنامجين على محطة
KSEX الإذاعية الامريكية هما : The Porn Hunnies Smut Top 20 و Tushy Talk ؛ وكمان
اشتغلت موديل ومتحدثة رسمية لحساب شركة Mofowear لصناعة الملابس الجاهزة فى مدينة
لوس انجليس ، ده غير أنها مثلت أدوار متكررة فى حلقات مسلسل Family Business اللى
أنتجته شبكة ShowTime

فى سنة 2009 بقت فلاور توتشى مندوبة عن وكالة Spiegler Girls لإكتشاف المواهب
الجديدة فى مجال البورنوجرافى ، وفى نفس السنة رفعت قضية ضد شركة RK Netmedia اللى
هى الشركة الام لشركة Reality Kings علشان تسترد حق استغلال الموقع الخاص بيها على
شبكة الإنترنت [1] بعدما انتهت مدة عقد الاداء الحصرى اللى كان بينها وبين شركة LLL
Advertising



https://arz.wikipedia.org/wiki/%D9%81%D8%B1%D8%B3%D8%A7%D9%86_%D8%A7%D9%84%D9%85%D8%B9%D8%A8%D8%AF

فرسان المعبد او فرسان الهيكل او الداوية او فرسان التمبلار ( بالإنجليزي : Knights
Templar - بالفرنساوي : Templiers ) ، طايفه عسكريه دينيه أوروبيه إتعرفت بإسم
فرسان معبد سليمان او بالاسم الكامل للتنظيم : العسكر الفقرا بتوع المسيح و معبد
سليمان ( باللاتينى : Pauperes commilitones Christi Templique Solomonici).

اتكونت الطايفه فى القرن 12 لحماية حجاج بيت المقدس و اتبعو قانون الرهبان
البدكتيين. فرسان المعبد كانوا اول التنظيمات العسكريه الصليبيه و إتأسست جماعتهم
سنة 1118 عن طريق سبع فرسان أقسموا بحماية الحجاج الرايحين بيت المقدس. زعيم
التنظيم كان بيتسمى جراند ماستر Grand Master و كان هو القومندان العام بتاع
التنظيم. اول قومندان اتزعم التنظيم كان هيجو دى بايين Hugues de Payens. كل بلد
كان ليها قومندان بينوب عن القومندان العام. البابا اعترف بيهم سنة 1128 و فى سنة
1147 شاركوا فى اول معاركهم الكبيره ضد المسلمين. فى سنة 1145 اتسمح ليهم بلبس زى
ابيض و من وقت الحمله الصليبيه التانيه بقوا بيحطوا صلبان حمره على صدر و ضهر زيهم.
اشتهرو بالتعصب الدينى و القسوه.

دخل فرسان المعبد فى منافسات مع فرسان الاسبتارية و فرسان التيوتون فى النفوذ و
الثروة و الحروب. حاربوا بوهيموند الرابع و بعدين حالفوه و اتحالفوا مع الحشاشين فى
زمن الظاهر بيبرس و كانت عندهم قلاع فى فراس و عتليث و أنطرطوس و جبيل. إشتركوا فى
الحروب الصليبية بشراسه. بعد ما المسلمين إستولوا على بيت المقدس قعدوا فى عكا و
كان ليهم هناك قلعة ضخمه على الساحل . بعد سلطان مصر الأشرف خليل ما إستولى على عكا
سنة 1291 هربوا على قبرص و جزيرة ارواد قدام طروطسه على ساحل سوريا و قعدو فى
الجزيره لغاية ما طردهم الاسطول المصرى سنة 1303.

بتعتبر عملية اضطهاد طايفة فرسان المعبد من اهم العمليات اللى قامت بيها محاكم
التفتيش فى فرنسا. فرسان المعبد كانو من اهم الطوايف الصليبيه العسكريه فى فترة
الحروب الصليبيه. بعد طرد الصليبيين من عكا و ساحل الشام ( 1291 - 1292 ) على ايدين
سلطان مصر الأشرف خليل هرب فرسان المعبد مع الطوايف العسكريه التانيه على قبرص و
منها على اوروبا. على سنة 1300 فرسان المعبد بقو تانى اغنى امبراطوريه افتراضيه فى
اوروبا طوالى بعد السلطه البابويه نفسها. دولة فرسان المعبد الافتراضيه و كانت بتضم
اعداد ضخمه من الموظفين و العمال و المهنين و غيرهم ، و كانت بتمتلك مساحات شاسعه
من الاراضى فى نواحى اوروبا ، و كانت ليها تجارات واسعه و اعداد كبيره من العقارات
و اسطبلات الحصنه و مزارع المواشى والاغنام و سفن تجاريه بتنقل الصوف و غيره بين
موانى البحر المتوسط و الحجاج الاوروبيين للأراضى المقدسه ، و كان ليها سفارات
بتتعامل مش بس مع الكاتوليك لكن كمان مع الكنيسه البيزنطيه و حتى المسلمين. فوق كده
الطايفه كانت بتملك بنوك و هيئات ماليه بتخدم الملوك و رجال الدين و النبلاء و
التجار.

اتقبض على مئات من فرسان المعبد واتقدمو لمحاكمة التفتيش واحد واحد. المفتشين وقت
التحقيقات كانو بيوعدو المتهم بالعفو لو اعترف بهركطقته و رجع لحضن الكنيسه
الكاتوليكيه. لو المتهم رفض التهمه و الاعتراف كان بيتبعت طوالى للملك. فى غضون
المحاكمات اتصادرت اموال و ممتلكات فرسان المعبد بأمر من محاكم التفتيش اللى بطبيعة
الحال كان بيحركها الملك فيليب من ورا الكواليس ، و بالطريقه دى قدر فيليب انه يعمل
نفسه بره الموضوع و انه بيطبق بس احكام المفتشين. ضحايا كتير ماتو وقت التحقيقات
منهم 36 فى باريس و 25 فى سين Sens. معظم فرسان المعبد اللى اتقبض عليهم فى فرنسا
كانو يا اما عواجيز او صغيرين فى السن من غير خبره. معظم الفرسان المحاربين و اللى
عندهم خبره كانو من فتره شمو ريحة الخطر اللى بيحيق بيهم فهربو قبل ما تبتدى
العمليه. اما الكنز المزعوم اللى اتمنى فيليب انه يلاقيه و يستولى عليه فماتلاقاش
لحد النهارده اما لانه اصلاً كان مجرد خرافه او لإن الفرسان قدرو يهربوه فى الوقت
المناسب.

لمدة سبع سنين استمرت التحقيقات و عمليات التعذيب و الاعدام. فى 1310 هدد 600 من
الفرسان بإنهم هيسحبواعترافاتهم فحرق المفتشين 75 واحد منهم بتهمة الارتداد
للهرطقه. و فى الاخر اصدر البابا امر بحل المنظمه و فى 19 مارس 1314 اتحرق زعيم
الطايفه جاك دى مولاى Jacque de Molay و نايبه جيوفروى دى شارناى Geoffroi de
Charnay فى باريس.

استمرت مطاردة فرسان المعبد فى الاماكن اللى هربوا ليها فى نواحى اوروبا ، فى فرنسا
و ايطاليا و مناطق فى النمسا و المانيا. فى انجلترا الملك ادوارد التانى جوز بنت
الملك فيليب صابته صدمه من اللى اللى حصل فى فرنسا و اتهرب من القبض على فرسان
المعبد الموجودين فى انجلترا و بعت لحكام البرتغال و كاستيا و اراجون و سيسيليا
يحضهم على عدم الانصياع لضغوط فيليب ، لكن ادوارد اضطر فى الاخر انه يقبض على عدد
من الفرسان لكن اكتفى بسجنهم و بعد ما حل البابا نظام فرسان المعبد هربت اعداد منهم
على اسكوتلاندا اللى كان فيها اعداد تانيه هربت من فرنسا. ملك اسكوتلاندا روبرت ذا
بروس Robert the Bruce نفسه كان محروم من الكنيسه الكاتوليكيه و بالتالى البابا
ماقدرش يجبره على تسليمهم .



https://arz.wikipedia.org/wiki/%D8%AF%D9%8A%D9%81%D9%88%D9%86_(%D9%85%D9%85%D8%AB%D9%84%D9%87_%D8%A8%D9%88%D8%B1%D9%86%D9%88%D8%AC%D8%B1%D8%A7%D9%81%D9%8A%D9%87)

ديفون (Devon) ممثلة ومخرجة ومنتجة بورنوجرافية امريكية اتولدت يوم 28 مارس 1977 فى
مدينة ألينتاون بولاية بنسيلفانيا الامريكية ، واسمها الحقيقى كريستى مارى ليزا
(Kristie Marie Lisa) .

ديفون فى بداية حياتها كانت تتمنى تبقى لاعبة جمباز ، لكن بسبب أنها قصيرة ماقدرتش
تدخل منافسات اللعبة واضطرت أنها تدور على مجال تانى تثبت فيه ذاتها . ولما وصلت
لسن 19 سنة اشتغلت رقاصة استربتيز فى كباريه Al's Diamond فى مدينة ريدينج بولاية
بنسيلفانيا .

فى سنة 1998 دخلت ديفون فى مجال البورنوجرافى بعدما مثلت الفيلم البورنوجرافى New
Breed ، ولما نجح الفيلم ده كبرت طموحاتها وبقت عايزة تبقى نجمة بورنوجرافية مشهورة
. وعلشان كده مضت عقد مع شركة Vivid Entertainment لإنتاج الافلام البورنوجرافية ،
وفى نفس الوقت اشتغلت موديل عريان لحساب مجلة Stuff . وكانت نتيجة انتشارها ده أنها
ظهرت على غلاف عدد شهر يناير 2001 من مجلة Penthouse وكسبت جايزة Penthouse Pet
January 2001 .

بعدما انتهت مدة العقد اللى كان بين ديفون وبين شركة Vivid Entertainment ، مضت عقد
مع شركة Digital Playground . وفى سنة 2004 مثلت مع الممثلة البورنوجرافية المشهورة
جيسى جين (Jesse Jane) فيلم Island Fever 3 واللى كان اول فيلم بورنوجرافى يتصور
بكاميرات الدى فى دى .

فى سنة 2005 مثلت ديفون فى الجزء التانى من مسلسل Entourage اللى أنتجته شبكة HBO
التليفزيونية الامريكية ، وظهرت فى برنامج Pimp My Ride اللى أنتجته قناة MTV . وفى
نفس السنة مثلت دور تانى فى الفيلم البورنوجرافى الشهير Pirates مع الممثلة
البورنوجرافية جيسى جين (Jesse Jane) ، ده غير مقاطع فيديو كتيرة مثلتها قدام أكتر
من 35 ممثل بورنوجرافى . وما كانتش مميزة فى تمثيل مشاهد ممارسة الجنس الشرجى الا
فى مشهد واحد عملته وهي فى حالة سكر ، حتى أن شركة Digital Playground اختارت مشاهد
ممارسة الجنس الشرجى اللى مثلتها ديفون باعتبارها أحسن مشاهد اتصورت من النوع ده فى
سنة 2005 .

فى شهر سبتمبر 2005 انتهت مدة العقد اللى مضته ديفون مع شركة Digital Playground ،
وفى شهر يناير 2006 مضت عقد غير احتكارى مع شركة Ecstasy Mobile . وفى شهر مارس
2006 مضت عقد تانى مع شركة Black Kat Productions اللى ماكانتش بتنتج أى فيلم من
غير ماتكون ديفون بتمثل فيه .

فى شهر اكتوبر 2006 أسست ديفون شركة انتاج افلام بورنوجرافية خاصة بيها . وبعد كده
مضت عقد مع شركة Shane's World على أنها تمثل وتخرج الافلام اللى بتنتجها الشركة ،
وكان اول فيلم تخرجه من انتاج الشركة فى شهر ابريل 2007 هو فيلم Devon Does Baja .
لكن ديفون فسخت العقد اللى كان بينها وبين الشركة دى بعدما اتطاول عليها واحد من
الممثلين اللى مثلوا معاها فى الفيلم .



https://arz.wikipedia.org/wiki/%D8%A7%D9%86%D8%AB%D8%B1%D9%88%D8%A8%D9%88%D9%84%D9%88%D8%AC%D9%8A%D8%A7

انثروپولوچيا (انجليزى: Anthropology; او علم الانسان) يدرس اصل النوع الانسانى و
الظواهر المتعلقه به، و يدرس الثقافه.تنقسم الانثروپولوچيا لنوعين رئيسيين من
الدراسه: الا وهما الانثروپولوچيا الطبيعيه Physical Anthropology و الانثروپولوچيا
الثقافيه Cultural Anthropology. االانثروپولوچيا الطبيعيه تدرس مواضيع التطور
الانسانى، و الپاليونتولوچيا Paleontology (علم حياة ماقبل التاريخ) و الاجناس
البشريه و تكوين جسم الانسان. الانثروبولوجيا الثقافيه تشمل الاركيولوچيا
Archaeology (الثقافات المنقرضه) و الاثنولوچيا (الثقافات الموجوده).
الانثروپولوچيا لها مدارس كثيره متخصصه فى جوانب معينه و دراسات من زاوايا مختلفه.
مرجريت ميد من اشهر الانثروبولوچيين الثقافيين.



https://arz.wikipedia.org/wiki/%D8%A7%D9%84%D8%A7%D9%84%D9%87%D9%87_%D8%A7%D9%84%D9%85%D8%B5%D8%B1%D9%8A%D9%87_%D8%A7%D9%84%D9%82%D8%AF%D9%8A%D9%85%D9%87

الالهه المصريه القديمه كانو كتير و منهم اللى اتعرف فى كل مصر زى امون و اوزوريس .
لكن مركز عبادة اله معين من عشرات الالهه كان موجود فى اماكن معينه و كانت كل منطقه
او مدينه ليها اله معين ( اله محلى ).

بعد ما اتوحدت مصر تحت حكم ملك واحد ايام الملك مينا ، ظهر نوع جديد من الالهه و هو
اله الدوله الرسمى ، اللى كان بيكون فى الاصل معبود محلى بيرتفع مقامه بإرتفاع
المقام السياسى لأقليمه فكانت عبادته بتتفرض على كل المصريين.

الهة الدوله كانت بتتميز بقدرتها على الخلق ، و لو كان لكل اله اسلوبه الخاص. اقدم
نظريه للخلق فى مصر كانت تاسوع اون و دى نشأت فى هليوبوليس. و كان فيه نظرية
الاشمونين او تامون الاشمونين ، و نظرية ممفيس ( منف ) اللى عملت بتاح اله خالق ، و
نظرية طيبه اللى عملت امون هو الاله الخالق. و عرف المصريين القدام كمان فكرة
التوحيد من اقدم العصور و اتبلورت فى عهد اخناتون.

عدد الالهه المصريه القديمه اللى اتعبدت فى مصر القديمة كبير جدا بيتجاوز 800
معبود.



https://arz.wikipedia.org/wiki/%D9%85%D8%AD%D9%85%D8%AF_%D8%AD%D8%B3%D9%86%D9%89_%D9%85%D8%A8%D8%A7%D8%B1%D9%83

محمد حسنى السيد مبارك معروف بـ " حسنى مبارك "( اتولد فى كفر المصيلحة ، المنوفيه
، 4 مايو 1928 ) كان رابع رئيس مصري يمسك الحكم فى مصر من ساعة اعلان الجمهوريه
المصريه سنة 1952. كان من قواد مصر الكبار فى حرب اكتوبر 1973 و ساهم فى انتصارات
مصر و حمايتها فى مواجهة الطيران الإسرائيلى القوى. حكم مصر 29 سنه و تلات شهور و
28 يوم من 14 اكتوبر 1981 لحد أما إضطر يستقيل يوم 11 فبراير 2011 و هو عنده 83 سنه
بعد ما قامت ضده ثوره شعبيه طالبت بعزله و محاكمته .

اتخرج حسنى مبارك من الكليه الحربيه فى القاهره سنة 1949 و من الكليه الجويه سنة
1950 ، بعدها اشتغل فى تشكيلات القوات الجويه و بعدين اتعين مدرب فى كلية الطيران و
بعدها بقى أركان حرب الكليه. بعد دراسته فى الاكاديميه العسكريه فى الاتحاد
السوڤيتى (1964) اتولى قيادة لواء قاذفات و بعدها بقى قائد قاعده جويه فى بنى سويف.
فى سنة 1967 اتعين مدير للكليه الجويه و قعد فى الوظيفه دى لغاية سنة 1969 لما
اتعين رئيس أركان القوات الجويه لحد سنة 1972 و بعدها اتعين قائد للقوات الجويه
لغاية سنة 1975 لما اتعين نائب لرئيس الجمهوريه و استمر فى المنصب ده لغاية مااتعين
رئيس للجمهوريه سنة 1981.

وقت حرب اكتوبر 1973 كان قائد سلاح الجو المصرى ، و قام بدور كبير فى تحقيق عبور
الجيش المصرى قناة السويس و فى انتصار الطيران المصرى فى معركة المنصوره الجويه
فاتلقب بـ " نسر مصر ".

اخد حسنى مبارك وشاحات و اوسمه دوليه كتيره من أعلى المستويات من كذا بلد و منظمه
فى الشرق و الغرب و قبل و بعد مابقى رئيس ، فى 1983 كرمه المركز الدولى للسلام بدرع
رجل السلام ، و فى 2005 كرمته هيئة مكتب الاتحاد الفيدرالى لسلام الشرق الأوسط
التابع للأمم المتحده بدرع السلام العالمى ، و فى 2008 كرمته الهند بجايزة نهرو
للسلام. و كمان اتكرم دولياً بدرجات الدكتوراه الشرفيه من كذا جامعه و أكاديميه. فى
1999 حصل على دكتوراه شرفيه من جامعة واشنطن الأمريكيه و من جامعة بكين الصينيه.

فى شهر ابريل سنة 1975 ، تم تعيين مبارك نايب للرئيس السادات ، و خدم بإخلاص سياسات
السادات و شارك فى المشاورات الحكومية اللى إتعاملت مع عملية فك اشتباك القوات مع
اسرائيل.

وقت إغتيال الرئيس السادات سنة 1981 كان حسنى مبارك هو نايبه ، و مسك الحكم من يوم
14 اكتوبر 1981 و قدر يتحكم فى الموقف و يخرج بمصر من مخاطر كبيره.

أول اعمال حسنى مبارك الملحوظه كرئيس لمصر انه طلع حوالى 3500 واحد و واحده كان
انور السادات اعتقلهم و حطهم فى السجن و كان من ضمنهم فؤاد سراج الدين و محمد حسين
هيكل و نوال السعداوى. و بعد ما طلعهم استقبلهم و اتكلم معاهم.

حسنى مبارك حافظ على اتفاقية السلام بين مصر و إسرائيل عشان يحافظ على مصر و يحميها
من الحروب وسط منطقه مليانه صراعات و مشاكل و دعاة حروب و دمار و انسحبت اسرائيل من
سينا فى عهده و هو اللى رفع علم مصر فوق سينا المحرره اللى كانت احتلتها اسرائيل
سنة 1967 فى عهد جمال عبد الناصر.

حسنى مبارك رفض ان مصر تكون مكان تتحط فيه قواعد عسكريه اجنبيه زى حال بلاد كتيره
فى المنطقه ، و قدر يسترد طابا بالطرق القانونيه المتحضره عن طريق التحكيم الدولى ،
و قدر يطور الاقتصاد و يخلى اقتصاد مصر اقوى اقتصاد حقيقى فى المنطقه و تانى اقوى
اقتصاد فى المنطقه العربيه بعد السعوديه. ، و برغم الازمه الاقتصاديه العالميه قدر
الاقتصاد المصرى فى 2009/2008 انه يحقق معدل نمو عالى مقداره 4.7% رغم توقعات
الاقتصاديين الدوليين و صندوق النقد الدولى و ده بيعتبر انجاز اقتصادى ضخم لحسنى
مبارك.

بينت دراسه نشرتها رويترز فى يونيه 2010 ان اقتصاد مصر فى حالة نمو سريع و ان اداءه
اتخطى دول تانيه كتيره فى الشرق الاوسط منها دول خليجيه . بطبيعة الحال استقرار مصر
الداخلى و تجنب جرها فى نزاعات اقليميه وسط منطقه مليانه بالعنف و الصراعات بيساهم
فى استقرار الاقتصاد المصرى و نموه.

فى عهد حسنى مبارك اتعملت مشروعات ضخمه اكتر من أى بلد فى جنوب البحر المتوسط.
اتبنت فى مصر مدن حديثه و اتعمرت مدن قديمه و اتبنت موانى و مطارات و ازدهرت الحركه
السياحيه فى المنتجعات الجديده، و اتعملت مشروعات هايله زى مترو انفاق القاهره أول
مترو انفاق فى كل منطقة الشرق الأوسط و افريقيا ، و ترعة السلام ، و مشروع توشكى ،
و انطلقت اقمار صناعيه مصريه للفضا كان اخرها نايل سات 201 فى 4 اغسطس 2010 و هو
اكتر قمر صناعى متطور فى منطقة الشرق الأوسط ، و حصلت تطورات ثقافيه مهمه زى احياء
مكتبة اسكندريه و افتتاح دار الاوبرا الجديده ، و تطوير و ترميم اثار مصر و تحفها
اللى فضلت مهمله لسنين طويله ، و بداية بنا المتحف المصرى الكبير اللى حايكون اكبر
متحف للأثار فى العالم. فى مجال الاتصالات مصر بقت بتملك اكبر شبكة انترنت فى
المنطقه. فى 19 ديسمبر 2010 اعلن حسنى مبارك إن مصر حاتبدأ مشروع بنا محطات نوويه
فى منطقة الضبعه فى شمال غرب مصر. و فى المجال العسكرى زادت قوة مصر العسكريه فى
عهد حسنى مبارك و بقت بتملك أحدث انواع الطيارات المقاتله زى اف-16 فالكون اللى
مابتملكهاش غير اعداد قليله من البلاد ، و بقت مصر من أقوى 15 دوله على مستوى
العالم.

فى عهد مبارك كسب مصريين جوايز نوبل فى الأدب و العلم لأول مره فى تاريخ مصر و كل
المنطقه العربيه فأخد نجيب محفوظ جايزة نوبل للأداب سنة 1988 و أخد أحمد زويل جايزة
نوبل فى الكيميا سنة 1999.

حسنى مبارك استلم حكم مصر فى ظروف صعبه و معقده بعد اغتيال الرئيس انور السادات و
احداث العنف اللى حصلت بعده ، لكن مبارك قدر يتماسك و يحافظ على مصر و يخرجها من
حالة عدم الاستقرار اللى سادت قبل و بعد قتل السادات. وقت اغتيال السادات الظروف
السياسيه و الاقتصاديه كانت معقده بدرجه كبيره. جوه مصر كانت فيه حالة غليان شعبى و
فتنه طائفيه بين المسلمين و الاقباط ، و كان السادات معتقل حوالى 3500 واحد واحده
من المثقفين و الكتاب و السياسيين المصريين. من ناحيه تانيه وقت اغتيال السادات
اسرائيل ما كانتش انسحبت من سينا و لما اغتيل السادات اللى وقع معاها اتفاقية
السلام ابتدت تقلق و تتلكلك فى الانسحاب ، و كان العرب محاصرين مصر بسبب اتفاقية
السلام اللى ماكانوش راضيين عنها. الظروف الاقتصاديه كانت هى كمان صعبه بسبب قلة
الموارد و كانت بنية مصر التحتيه زى خطوط التليفونات و الكهربا و شبكة الطرق و
المواصلات و غيرها متهالكه بسبب الحروب و الاهمال. فى السنه الرابعه لحكم مبارك ،
فى 7 اكتوبر 1985 خطف فلسطينيين الباخره اكيلى لاورو قدام سواحل بورسعيد و اتسبب
الموضوع فى حصول مشكله كبيره مابين مصر و امريكا و ايطاليا ، و فى 23 نوفمبر خطف
فلسطينيين طيارة مصر للطيران 648 الرايحه من اتينا على القاهره و انتهت العمليه
بمدبحه فى مطار لوكا فى مالطا و اتسببت العمليه فى حصول مشاكل دوليه لمصر. فى 2
اغسطس 1990 غزا الرئيس العراقى صدام حسين الكويت و حست السعوديه و دول الخليج
بتهديد كبير و قامت فى العالم ازمه كبيره و وقف حسنى مبارك فى صف الكويت بكل قوه و
بعت قوات مصريه عشان تشارك فى عملية تحرير الكويت . فى يونيه 1995 حصلت محاوله
لإغتيال مبارك فى اديس ابابا فى اثيوبيا و هو فى السكه من المطار لمكان اقامته
لحضور مؤتر القمه الافريقيه ، و اتوجهت صوابع الاتهام جهة السودان اللى اتقال ان
نظامه اوى عناصر ارهابيه متطرفه. من ناحيه تانيه ضرب الارهاب و التطرف مصر بقوه و
حصلت عمليات ارهابيه ضد السياح كان ابشعها مدبحة الدير البحرى فى الاقصر سنة 1997
اللى راح ضحيتها عشرات السياح اتقتلوا بطريقه همجيه و كان للعمليه اثر سلبى كبير
على سمعة مصر و اقتصادها. فى 9 ابريل 2003 غزت امريكا العراق و اتخلخلت منطقة الشرق
الاوسط. مشكله تانيه ظهرت على حدود مصر الشرقيه بعد ما سيطرت حركة حماس الاسلاميه
الفلسطينيه على قطاع غزه و طردت السلطه الفلسطينيه منها و اتعرضت اسرائيل لضرب
بالصواريخ من القطاع فحاصرت اسرائيل غزه و هاجمتها عسكريا و اتهم عرب نظام حسنى
مبارك بإنه بيشارك فى الحصار و استخدم الراديكاليين قنوات فضائيه كان اهمها قناة
الجزيره القطريه فى عمل بروباجاندا شرسه ضد حسنى مبارك. فى 2010 حصلت ازمه كرويه
بسبب التنافس على المشاركه فى مونديال 2010 ما بين مصر و الجزاير اتطورت لأزمه
كبيره بين البلدين. فى اواخر سنة 2010 زادت حدة التعصب الدينى و العنف فى مصر و عمل
الاقباط مظاهرات كتيره ، و فى 1 يناير 2011 حصل تفجير فى كنيسة القديسين فى
اسكندريه راح فيه عدد كبير من الاقباط ، و دى كانت بداية اكبر ازمه اتعرض ليها حسنى
مبارك فى فترة حكمه الطويله و ما قدرش ينجا منها حيث انها انتهت بثوره شعبيه ضد
نظامه اطاحت بيه.

امتاز حسنى مبارك بالهدوء وعدم الاندفاع و الاقدام على مغامرات و توريط مصر فى
مشاكل و صراعات الغير و اتوصفت سياسته بـإنها براجماتيه.لكن رغم كده مواقفه كانت
بتستعدى الغير على مصر من غير مايكون له رد فعل مناسب و اتسمت سياستة الخارجيه
بالتخبط و قلة القدره على التمييز بين العدو والصديق و نقص ملحوظ فى امكانيات
التحليل السياسى السليم للوقايع و الأحداث ، و ده سبب مشاكل و ازمات كتيره لمصر مع
دول العالم و القوى الكبرى. حسنى مبارك ماكانلهوش نشاط دولى له قيمه فلا كان بيشارك
فى مؤتمرات و اجتماعات دوليه و اقليميه و لا كان بيزور دول تانيه الا فى النادر و
ده بطبيعة الحال انعكس بطريقه سلبيه على مكانة مصر الدوليه و الاقليميه. فوق كده
شهد عهد حسنى مبارك دخول مصر عناصر اجنبيه من لاجئين و غيرهم بأعداد كبيره من مناطق
متخلفه بتعانى من الصراعات الثيولوجيه و الاثنولوجيه ممكن يكون ليها اثر وحش على
الثقافه المصريه الهوموجينيه و تطورها للأحسن و على السلام الاجتماعى فى المجتمع
المصرى ، و كمان حشر مصر فى مشاكل العرب و صراعاتهم ولعبها دور الأخ الطيب اللى جاب
لمصر و المصريين المشاكل و سبب اختراقات خطيره فى الثقافه المصريه.

داخلياً، و بالذات فى السنين الاخيره لحكم حسنى مبارك مع كبر سنه زادت سطوة الحزب
الوطنى الديموقراطى اللى كان بيترئسه و زادت سطوة رجال الاعمال اللى منهم انضموا
للحزب الوطنى و بقوا بيمثلوا مراكز قوى و بيسيطروا بدرجه ما على السياسه و التوجهات
الاقتصاديه للدوله ، و برز اسم ابنه جمال مبارك اللى اعتبروه ناس انه بيتجهز عشان
يورث دكة الحكم فى مصر. بعد حسنى مبارك عن القاهره عاصمة دولته و عاش فى شرم الشيخ
فى جنوب سينا و دى كانت حاجه نادره ماحصلتش كتير فى تاريخ مصر. الحاجات دى مع مد
قانون الطوارىء و اتهامات بتزييف انتخابات مجلس الشعب و انتشار الفساد فى ظل ظروف
اقتصاديه صعبه بتعانى منها الطبقات الفقيره و المتوسطه قللت جامد من شعبية حسنى
مبارك و مهدت للثوره ضد حكمه.

اتعرض نظام الرئيس مبارك لأزمه مهوله فى شهر يناير 2011. مصر كانت اتعرضت سنة 2010
لاحداث متطرفه فى مصر حصلت مابين المسلمين و الاقباط بسبب التعصب الدينى اللى بقى
منتشر فى مصر ، و عمل الاقباط اللى حسوا إنهم مش واخدين حقهم فى بلدهم و بيتعرضوا
لعنصريه دينيه مظاهرات كتيره للإحتجاج كانت ناقوس خطر على ما يبدو نظام حسنى مبارك
المتسم بالبطء ماوعاش ليه ، و حصلت حالة احتقان دينى اتوجت بتفجير كنيسة القديسين
فى اسكندريه فى 1 يناير 2011 اتقتل و اتجرح فيه عدد كبير من المسيحيين . التعصب
الدينى و الإضطرابات الدينيه خدوا فى اواخر الشهر منحنى تانى لما جماعات الفيسبوك و
غيرهم قدروا يجمعوا و ينظموا نفسهم و فى 25 يناير 2011 فجروا مظاهرات بتطالب بتنحى
الرئيس مبارك و انضم للمظاهرات احزاب و جماعات و افراد مناؤين لنظام الحكم اهمهم
حركة الإخوان المسلمين اللى عايزه تحول مصر لدوله اسلاميه و تطبق الشريعه الاسلاميه
، واتطورت الاحداث لشكل مريع و اتمركزت حركة المناؤين لنظام حسنى مبارك فى ميدان
التحرير فى القاهره. حسنى مبارك اعلن فى خطبه للشعب انه مش ناوى يرشح نفسه تانى
للحكم و انه حايعتزل فى سبتمبر 2011 لكن المناؤين استمروا فى مطالبتهم بتنحى مبارك
الفورى ، و تانى يوم خرج مؤيدين لحسنى مبارك شافوا ان عرض مبارك حل معقول ، و وصل
الموضوع لحصول صدامات ما بين المؤيدين و المناؤين لحسنى مبارك فى ميدان التحرير ، و
بقت مصر معرضه لكارثه كبيره حاتأثر جامد على اقتصادها بعد ما كان حسنى مبارك اتمكن
من تحقيق نمو اقتصادى عالى وقت الازمه الماليه العالميه بفضل استقرار مصر الداخلى و
جذب الاستثمارات ، الانجاز ده بقى فى مهب الريح و بقى متوقع ان المصريين حايواجهوا
ازمه اقتصاديه طاحنه ما شافوهاش من وقت طويل فى وقت بيزيد فيه عددهم و بيتضاعف فوق
رقعه محدوده من الأرض مع شح فى مية النيل ، و فوق كده قوى اجنبيه اتدخلت فى الشئون
المصريه الداخليه بشكل خطير و فوق كده بقت مصر معرضه كمان للتحول لدوله دينيه ، أو
الوقوع تحت حكم خونتا عسكريه.

فى 10 سبتمبر 2011 اصدرت السلطه الحاكمه بيان اعلنت فيه ان قانون الطوارىء حايتم
تنفيذ كل نصوصه بالكامل مش بس بطريقه جزئيه زى ماكان الحال وقت حكم الرئيس حسنى
ميارك .

فى 10 فبراير 2011 فوض حسنى مبارك نايبه عمر سليمان لإدارة الفتره الجايه لكن
المظاهرات استمرت ، و تانى يوم فى 11 فبراير 2011 استقال حسنى مبارك و سلم مصر
للمؤسسه العسكريه زى ما كان قال قبل كده اذا ما استقرش الوضع ، و بكده استمرت مصر
من 1952 لغاية دلوقتى تحت الحكم العسكرى لكن فى ضل الأحكام العرفيه. العسكريين
أكدوا فى بيانهم بعد استقالة مبارك انهم مش حا يستمروا فى الحكم و حا يشرفوا على
انتخابات ديمقراطيه حره و ده لسه حايبينه المستقبل.

محاكمة حسنى مبارك إبتدت فى مصر يوم ٣ اغسطس سنة 2011 علشان تحاكمه مع متهمين
تانيين بتهم الفساد وقتل المتظاهرين .



https://arz.wikipedia.org/wiki/%D8%B3%D9%8A%D8%B3%D9%8A%D9%88%D9%84%D9%8A%D9%86%D8%A7

سيسيولينا (Cicciolina) ممثلة ومخرجة ومنتجة بورنوجرافية ايطالية من اصل مجرى
اتولدت يوم 26 نوفمبر 1951 فى بودابيست عاصمة المجر ، واسمها الحقيقى آنا إيلينا
ستالر (Anna Elena Staller) واختصاره إيلونا ستالر (Ilona Staller).

سيسيولينا شخصية متعددة المواهب لأنها اشتغلت كمان فى السياسة وفى الغنا ، وهى اللى
كان اتكلم عنها الممثل الكوميدى المصرى احمد ادم فى مشهد من فيلمه الشهير معلش إحنا
بنتبهدل .

سيسيولينا بدأت شغلها سنة 1964 كموديل مع الوكالة المجرية للموديلات ، وفى أواخر
الستينات اشتغلت عاملة فى فندق Budapest Luxury .

فى سنة 1970 سافرت سيسيولينا لايطاليا وهناك خدت الجنسية الايطالية بعدما اتجوزت
إيطالى . وفى نفس السنة دخلت فى مجال البورنوجرافى ومثلت اكتر من 40 فيلم
بورنوجرافى اهمهم L'ingenua و La supplente و La liceale و Cicciolina amore mio و
Porno Poker و Telefono rosso

فى سنة 1973 بدأت سيسيولينا طريق الشهرة لما قدمت البرنامج الإذاعى ? Voulez-vous
coucher avec moi اللى كان بيتذاع على محطة Radio Luna الإذاعية الايطالية ، وفى
البرنامج ده اختارت اسم سيسيولينا كإسم شهرة ليها بدل اسمها الحقيقى .

فى سنة 1978 ظهرت فى برنامج C'era due volte على شبكة RAI (راديو وتليفزيون
ايطاليا) على الهوا وهى معرية بزازها الاتنين ، و كانت اول مرة تحصل فى تاريخ
التليفزيون الإيطالى .

فى سنة 1983 أسست سيسيولينا شركة Diva Futura لإنتاج الافلام البورنوجرافية جوه
الأستديوهات مع شريكها المصور والمخرج البورنوجرافى الإيطالى الراحل ريكاردو سكيتشى
(Riccardo Schicchi) ، وكان اول انتاج للشركة دى هو فيلم Telefono rosso سنة 1985 .

فى سنة 1987 نشرت سيسيولينا مذكراتها فى كتاب عنوانه Confessioni erotiche di
Cicciolina .

فى سنة 1991 سافرت سيسيولينا لامريكا بعدما اتجوزت الرسام والنحات الأمريكى جيف
كونز (Jeff Koons) اللى عمل لوحات وتماثيل وصور فوتوغرافية كتيرة ظاهر فيها مع
سيسيولينا فى أوضاع جنسية مختلفة ، وفى سنة 1992 خلفت منه ابنها الوحيد لودڤيج
ماكسيميليان (Ludwig Maximillian). وفى سنة 1994 اتطلقت سيسيولينا من جيف كونز
(Jeff Koons) بسبب إصرارها على مواصلة شغلها فى مجال البورنوجرافى قصاد رغبة جوزها
فى أنها تعتزل المجال ده ، وبعد الطلاق رجعت لايطاليا ومعاها ابنها وعلشان كده قامت
معارك بينها وبين طليقها على حضانة الولد . وفى سنة 1998 حكمت المحكمة بأحقية
طليقها فى حضانة الولد لكنه ماقدرش ينفذ الحكم بسبب وجود الولد مع امه فى ايطاليا ،
وفى سنة 2008 رفعت سيسيولينا دعوى على طليقها لإمتناعه عن دفع نفقة ابنها .

سيسيولينا ظهرت صورها وهى عريانة ملط فى طبعات مختلفة من مجلة Playboy فى أكتر من
دولة فى العالم ، زى الارجنتين و امريكا و المجر و صربيا و المكسيك .

الغريب أن سيسيولينا رغم أنها كانت عضو فى مجلس النواب إلا أنها فى نفس الوقت فضلت
تمثل افلامها البورنوجرافية ده غير صورها العريانة اللى اتنشرت فى المجلات
البورنوجرافية وهى لسه فى منصبها الحساس . وأكتر من كده عملت تصرفات غير طبيعية و
قالت كلام شاذ وهى بتمارس مهمتها كعضو فى مجلس النواب ، فمثلا كانت بتقول الخطب
السياسية فى مجلس النواب وفى الحزب وقدام الجماهير وهى معرية بزها متعمدة ، ده غير
أنه قبل ماتبدأ حرب الخليج التانيه سنة 1991 كانت قالت خطبة فى مجلس النواب كانت
مذاعة على التليفزيون الإيطالى أعلنت فيها أنها بتعرض على الرئيس العراقى وقتها
الراحل صدام حسين أنها تمارس السكس معاه قصاد أنه يفرج عن الرهاين الاجانب اللى
كانوا محبوسين فى العراق فى الوقت ده .

وفى انتخابات مجلس النواب الايطالى سنة 1991 فشلت سيسيولينا فى أنها تبقى عضو فى
مجلس النواب للمرة التانية ، وفى يوم 12 يوليو 1991 اشتركت مع أعز صاحباتها الممثلة
البورنوجرافية الايطالية الراحلة موانا بوتسى (Moana Pozzi) والمخرج البورنوجرافى
الايطالى الراحل ريكاردو سكيتشى (Riccardo Schicchi) فى تأسيس حزب جديد اسمه
Partito dell'Amore (حزب الحب) ، وكان برنامج الحزب ده بيعتمد على المطالبة بتقنين
بيوت الدعاره و تطوير تعليم السكس و تخصيص جناين للعشاق يمارسوا فيها السكس براحتهم
.

فى شهر يناير 2002 حاولت سيسيولينا أنها تترشح فى الإنتخابات البرلمانية فى المجر
بلدها الاصلية عن منطقة كوبانيا الصناعية فى العاصمة بودابيست ، لكنها ماقدرتش تجمع
توقيعات كفاية علشان تقدر ترشح نفسها كمستقلة غير حزبية . وفى نفس السنة رشحت نفسها
فى الإنتخابات المحلية عن مدينة مونزا الايطالية ووعدت الناخبين بتحويل مبنى معروف
فى المدينة لكازينو قمار لكنها فشلت وماخدتش غير أصوات قليلة . وفى سنة 2004 رشحت
نفسها لمنصب عمدة مدينة ميلانو بعدما وعدت الناخبين هناك بوعود مشابهة وبرضه
مانجحتش .

فى شهر اكتوبر 2002 وقت ماكانت العراق تحت الحصار الدولى ، عرضت سيسيولينا على
الرئيس العراقى وقتها الراحل صدام حسين للمرة التانية أنها تمارس السكس معاه قصاد
أنه يسمح للجان التفتيش الدولية بدخول أراضى العراق للتفتيش عن أسلحة الدمار الشامل
. وفى شهر ابريل 2006 قدمت نفس العرض ده للراحل اسامة بن لادن زعيم تنظيم القاعدة .

فى شهر سبتمبر 2011 قررت الحكومة الايطالية أنها تدفع لسيسيولينا معاش سنوى اتقدر
بمبلغ 39000 يورو على اعتبار أنها كانت عضو فى مجلس النواب الإيطالى لمدة خمس سنين
. وبدأت سيسيولينا تصرف المعاش ده اعتبارا من شهر نوفمبر 2011 لما وصلت لسن 60 سنة
وقالت ساعتها أنها فخورة بالاهتمام ده من الحكومة الايطالية .

اشهر اغنية لسيسيولينا هى اغنية Muscolo Rosso اللى سجلتها سنة 1987 واللى اتمنعت
إذاعتها فى ايطاليا بسبب وجود كلمات حلفان و قسم كتيرة فيها ، لكن الاغنية دى نجحت
نجاح كبير فى دول تانية وخصوصا فى فرنسا وده طبعا بسبب عدم فهم المستمعين الاجانب
للغة الايطالية . وبعد انتشار الإنترنت لقت الاغنية دى إقبال كبير حتى من المستمعين
الطليان لأنهم كانوا عاوزين يسمعوها لأول مرة .



https://arz.wikipedia.org/wiki/%D8%A7%D9%87%D9%84_%D8%A7%D9%84%D8%B3%D9%86%D8%A9_%D9%88_%D8%A7%D9%84%D8%AC%D9%85%D8%A7%D8%B9%D9%87

اهل السنة والجماعة او "معتقد اهل السنة" او معروفه باختصرها "السنه" هى أكبر
الطوائف الاسلامية . مصادر التشريع السنى هى القرآن و سنة نبي الاسلام محمد اللى فى
الأحاديث النبوية الصحيحه. مذهب اهل السنة متقسم لفروع مذهبيه على حسب العقيدة زى
الأشاعرة و الماتريدية و السلفية (أهل الحديث) او على حسب الفقه زى مذاهب الائمة
الاربعة وزى المذهب الظاهرى. بشكل عام اهل السنه مؤمنين بصحة خلافة الخلفاء
الراشدين الاربعه و ب العشره المبشرين بالجنة و بعدالة و احترام كل الصحابه.

مأخوذة من حديث ل ابو هريره، وهى اساسيات الاسلام ، و أركان الاسلام الخمسه زى ما
اتذكرت فى الحديث هى:

بيتقسم اهل السنة والجماعة فى تحقيق العقيدة لمدارس فكرية و عقائديه مختلفه ، منها
اللى جمع بين النصوص و العقل ، و استخدمت العقل و المنطق و الفلسفه او اللى اتعرف
باسم علم الكلام زى

المسلمين اللى على مذهب اهل السنة و الجماعة مؤمنين بأربع مذاهب الفقهية اللى هى
اجتهدات الائمة الاربعة فى تطبيق اقواله و افعاله و العبادات و المعاملات و مصادر
التشريع المتفق عليها اللى هى القران و سنة النبى . المذاهب الفقهيه الاربعة هى
بحسب الظهور :

المذاهب الفقهيه دى مدارس فقهية، اتفقت فى الاصول، واختلفت فى الفروع ، و مفيهاش
اختلافات فى العقيدة . الازهر الشريف فى مصر بيدرس المذاهب دى و علمائه بيختاروا
يتبعوا واحد من المذاهب دى.



https://arz.wikipedia.org/wiki/%D8%A7%D9%84%D9%85%D8%AC%D8%B1

المجر او هنجاريا (بالمجرى:ماجارۏرساج Magyarország) رسميا جمهورية المجر, هى بلد
من غير سواحل فى منطقة الكاربات وحوض أوروبا الوسطى ، و تحدها النمسا ، و سلوفاكيا
، و أوكرانيا ، و رومانيا ، و صربيا ، و كرواتيا ، و سلوفينيا . وعاصمتها بودابست.

المجر عضو فى منظمة التعاون الاقتصادى والتنمية ، و منظمة حلف شمال الأطلنطى و
الاتحاد الأوروبي ، و مجموعة فيسيجراد و اتفاقیة شینجین اللغة الرسمية مجرى ، اللى
هى جزء من العیلة الفنلندية الأوجرية و واحده من اربع لغات رسمية للاتحاد الأوروبي
مش من اصل هندو-أوروبی.

المجر كانت واحدة من اكثر 15 المقاصد السياحية شهرة فى العالم فى العشر سنين اللى
فاتو. و تعتبر "واحدة من أجمل المناطق الحضرية فى العالم".



https://arz.wikipedia.org/wiki/%D8%A7%D9%84%D8%B3%D9%8A%D8%AF_%D8%A7%D9%84%D8%A8%D8%AF%D9%88%D9%89

احمد بن على ابراهيم البدوى ، السيد ( فاس ، 1200 - طنطا ، 1276 ) اتلقب بـ الشيخ
المعتقد الصالح ابو الفتيان ، و اتعرف بـ " ابو اللثامين السطوحى " لانه كان يلبس
لثامين صيف و شتاء ، له جامع مشهور فى طنطا و له طريقه معروفه بأسم الطريقه
الاحمديه. ينتسب السيد البدوى للإمام على بن أبى طالب ، و اتلقب بالبدوى لانه كا
بيتلثم على عادة بدو شمال افريقيا. اتولد فى فاس و سافر على مكه و العراق و زار
الجيلنى و الرفاعى و ذهب الى مصر و وأقام فى مدينة طنطا ، و هناك اذدهرت طريقته و
واتبعوة ناس كثر يلبسون العمم الحمراء و رمزهم علم احمر. مقامه فى طنطا و بيتعمله
مولد كبير فى طنطا كل سنه.

مثل كبار صوفية مصر واوليائها ، ابراهيم الدسوقى و الشاطبى و المرسى ابو العباس و
غيرهم ، عاش السيد البدوى فى عصر من أزهى العصور فى تاريخ مصر و هو العصر المملوكى
اللى سلاطينه كانوا بيشجعوا الصوفيه ، وحضر سقوط الدوله الايوبيه و بزوغ نجم الدوله
المملوكيه فى سنة 1250 و عاصر معارك عسكريه كبيره زى معركة المنصوره و معركة عين
جالوت ، و سلاطين كبار زى قطز و الظاهر بيبرس.



https://arz.wikipedia.org/wiki/%D9%87%D9%86%D8%AF%D9%88%D8%B3%D9%8A%D9%87

الهندوسيه هى الدين الغالب فى شبه القاره الهنديه ، واحده من اقدم الديانات فى
العالم و لسه لحد دلوقتى بيدين بيها حوالى 900 مليون واحد فى العالم. الهندوسيه
مجموعة معتقدات و اسلوب حياه ثقافى-اجتماعى اخلاقى و مالهاش مؤسس واحد زى بقية
الديانات الابراهيميه اللى بتتنسب لنبى معين او حتى للسيخيه اللى اسسها جورو ناناك
ديف او البوذيه اللى اسسها بوذا. ظهرت بدايات الديانه الهندوسيه حوالين وادى نهر
السند فى شمال الهند (باكستان دلوقتى) و انهارده بيعتبر 80 % من الشعب الهندى
نفسيهم هندوس. بيؤمن الهندوس بروح عالميه خالده اسمها براهمان ، خلقت الكون و لسه
لحد دلوقتى موجوده فى كل مكان فى العالم. بيعبد الهندوس كمان عدد كبير من الالهه
التانيه اللى بيعتبروهم وسيله للتعبد للاله الاكبر خالق كل شيء براهمان ، من الالهه
دى : رام ، شيفا ، لاكشمى ،هانومان. بيعتقد الهندوس ان الحياه عباره عن دورات
بتتكرر:الولاده و الموت و بعدين الولاده من تانى و اللى بيتحكم فى الدورات دى
مفهموم اسمه الكارما و اللى ممكن تلخيصها فى ان روح الانسان بتمر بكذا حياه و ان
التجسد التانى بتاع الروح بيعتمد على ازاى الواحد عاش حياته السابقه اذا كانت خيره
و لا شريره. الهندوسيه ما عندهاش كتاب مقدس واحد بس فيها مجموعه كبيره من النصوص
الدينيه زى الفيدات (جمع الفيدا) القديمه و اللى فيها تعريف للحقيقه بمعناها
الواسع.الفيدات نصوص اوحى بيها الالاه بشكل مباشر للقديسين الاوائل و اتنقلت من جيل
لجيل على مدى الالاف السنين بطريقه شفويه. الديانه الهندوسيه مليانه بالاعياد
الدينيه من اهم الاعياد دى الديوالى (عيد النور) و الهولى (عيد الربيع و الالوان) .

الفرس كانو من اوائل الناس اللى زارو شمال الهند و فى ميل فى اللغه الفارسيه
القديمه لاستبدال حرف السين بحرف الهاء ، فى نهر فى شمال غرب الهند القديمه اسمه
نهر السند او السيندو (Sindhu) اللى سماه الفرس نهر الهند او الهندو و من هنا جه
اسم الناس اللى عايشين على ضفافه :الهندوس و منها اشتقت كلمة الهندوسيه و كلمة
الهند.

الهنودسيه بتتفرد عن اغلب الديانات التانيه فى انها مش معتمده على تجربه روحيه مر
بيها نبى واحد عاش فى الازمان القديمه.على العكس، الهندوسيه ديانه اتطورت على مدى
الاف السنين و ساهم فى تشكيلها مئات من الشخصيات الروحيه اللى نقلو تعاليمهم من جيل
للتانى.المؤسيين دول بيتقال عليهم الريشى (Rishi) او المتنورين اللى بيتلقو الوحى
مباشرة من الالهه و ممكن يكونو رجاله او ستات ، اطفال او عواجيز المهم انهم اتولدو
زمان و لسه لحد دلوقتى بيتولدو من وقت للتانى عشان يجددو الرساله و ينشرو التعاليم
الهندوسيه.من اقدم الريشى المتنورين دول فاشيستا و فيشواميترا و من اللى ظهرو قريب
رامانا ماهراشى (1879 - 1950) و راماكريشنا (1836 - 1886).

من الشخصيات الدينيه المهمه كمان فى الهندوسيه ال(افاتارات ) جمع افاتار و معناها
اللى نازلين من السما.بيعتقد الهندوس ان الالهه بتزل من السما من وقت للتانى عشان
تجدد الدين و تجيب معاها الخير للبشر و لما بينزلو على الارض بيتجسدو فى صوره بشريه
او حيوانيه او حتى نباتيه و بيتقال عليهم الافاتارات.فيشنو من اكتر الالهه اللى
ليها افاتارات :عددهم عشره و بيتسمو داسافاتارا (Dasavatara) يعنى الافاتارات
العشره (داس بالسانسكريتى معناها 10).بيؤمن الهندوس بعدد كبير من الافاتارات زى
راما و كريشنا و بوذا. فى هندوس منفتحين على العالم و ثقافاته المتعدده و بيضيفو
الشخصيات الدينيه بتاعة الشعوب التانيه لليستة الافاتارات على اساس انهم تجسيد
للاله فيشنو او الذات الالاهيه بشكل عام.من الشخصيات الدينيه دى:



https://arz.wikipedia.org/wiki/%D9%85%D8%B5%D8%B1_%D8%A7%D9%84%D9%82%D8%AF%D9%8A%D9%85%D9%87

مصر القديمه هى مصر وحضارتها و ثقافتها اللى اتشكلت زمان فى منطقة وادى النيل فى
شمال شرق افريقيا.

قدماء المصريين هما المصريين القدام ، عنصر ميديترينيانى ( بحر متوسطى ) دخلوا
منطقة وادى النيل فى العصور القديمه و استقروا فيها حوالين نهر النيل و اسسو حضارة
عظيمة عمرها اكتر من خمس-ت-الاف سنة. الحضارة دي بدات تقريا سنة 3150(ق ع ح ) بعد
توحيد شمال و جنوب مصر فى دولة واحدة مركزية استمرت شامخة لمدة تلات-ت-الاف سنة.

عدا تاريخ مصر القديمة ب تلات مراحل استقرار(المملكة القديمة و المملكة الوسطانية و
المملكة الحديثة ) و فترات انهيار قصيره بين المراحل التلاتة دي.بعد انهيار المملكة
الحديثة دخلت مصر فى حالة انهيار مستمرةاتميزت بالاحتلال الاجنبي لارض مصر.

انتهى حكم الفراعنة رسمى لمصر سنة 31(ق ع ح)بعد معركة اكتيوم البحرية اللى انهزمت
فيها كليوباترا ملكة مصر و اخر الفراعنة و بعديها احتل الرومان مصر و حولوها لاول
مرة فى تاريخها لمجرد مقاطعة او اقليم تابع الامبراطورية الرومانية.

المصريين القدام اسسوا حضارة و تركو للبشرية كلها تراث عظيم لسة لحد دلوقتي محل
تقدير كل العالم.

الدراسات الحديثه اللى عملوها علما المصرولوجيا فى جامعة اكسفورد بإستخدام " كربون
14 " على عينات من الاثار المصريه القديمه بينت إن تاريخ الدوله المصريه القديمه
اقدم من اللى كان معروف، واتفقوا على إن تاريخ الدوله المصريه بدأ من الفتره ما بين
2691 و 2626 قبل الميلاد، و إن الدوله المصريه الحديثه بدإت ما بين 1570 و 1544 قبل
الميلاد .

كتير من الانجازات اللى حققها المصريين شملت نظام الرياضيات ، والمحاجر ، والمسح و
طرق البنا اللى سهلت بنا الاهرامات والمعابد والمسلات الضخمة ، و الخزف و الازاز و
التكنولوجيا ، وعملية فعالة لنظام الطب ، وأشكال جديدة من الادب ، و نظم الرى و
اساليپ الانتاج الزراعي ، واقدم معاهدة سلام.

كل الانجازات دى سابت لمصر ميراث دايم من : الفن والعمارة و الاثار و اتقلدت فى كل
العالم ، و ألهمت خيال الكتاب والرحاله من قرون. الاحترام الجديد للحضارة المصرية
وصل لبداية الحفريات الحديثة و للدراسة العلمية وتقدير أكبر لتراث المصريين الثقافي
لمصر و العالم.

بحلول فترة أواخر العصر الحجرى مناخ شمال افريقيا بقى بصورة متزايدة حر و جاف ، ده
اجبر سكان المنطقة على التركيز على طول وادى النيل ، و بعد ما كانو من البدو
الصيادين اللى كانو عايشين فى المنطقة خلال العصر الجليدى حوالى 1.8 مليون سنة بقى
النيل شريان الحياة فى مصر. فيضانات النيل الخصبة ادت البشر الفرصة لتطوير الاقتصاد
الزراعى و استقرار أكتر فى التطور و فى المركزية فى المجتمع اللى بقى حجر الزاوية
فى تاريخ الحضارة الانسانية.

فى سنة 2010 علماء المصرولوجيا فى جامعة اكسفورد عملوا دراسات بإستخدام " كربون 14
" على 211 عينة من الاثار المصريه القديمه و قدروا انهم يتوصلوا لإن تاريخ الدوله
المصريه القديمه اقدم من اللى كان معروف واتفقوا على إن تاريخ الدوله المصريه بدأ
من الفتره ما بين 2691 و 2626 قبل الميلاد ، و إن الدوله المصريه الحديثه بدإت ما
بين 1570 و 1544 قبل الميلاد .

الفرعون كان هو الملك المطلق للبلد ، من الناحية النظرية على الاقل ، مارس السيطرة
الكاملة على الارض ومواردها. الملك كانهو القائد العسكرى الاعلى ورئيس الحكومة اللى
يعتمد على البيروقراطين من المسؤولين علشان إدارة شؤونه.

العماره المصريه القديمه هى نظام البنا المصرى فى العصور الفرعونيه ، بتتسم
بالمعابد و المقابر الراسخه ، و الحيطان السميكه اللى مافيهاش فتحات كتيره ، و اللى
بتغطيها رسومات و نقوش و كتابات هيروغليفيه ملونه. طراز البنا المصرى القديم فيه
مهابه و عظمه و بيأثر فى نفس اللى بيشوفه. من اشهر العماير دى الاهرامات و معبد
الكرنك و الدير البحرى معبد ابو سمبل.



https://arz.wikipedia.org/wiki/%D9%83%D9%86%D8%AF%D8%A7

كندا (Canada) هى دوله من دول امريكا الشماليه. هيه تانى اكبر بلد فى العالم من
ناحية المساحه، و هيه على معظم مساحة شمال امريكا الشماليه. اللغات الرسميه فيها:
انجليزى و فرنساوى, و فيه تمان لغات اقليميه معترف بيهم: Inuktitut,‏ Inuinnaqtun,‏
Cree,‏ Dëne Sųłiné,‏ Gwich’in,‏ Inuvialuktun,‏ Slavey و Tłįchǫ Yatiì‏.

حدود كندا مع امريكا (الولايات المتحدة) فى الجنوب والشمال الغربى هيا أطول حدود فى
العالم و كانادا بتطل على تمتد من المحيط الاطلنطى فى شرقها و على المحيط الهادى فى
غربها.

ارض كندا سكنها من الاف السنين مجموعات مختلفة من السكان الاصليين . بدايه من أواخر
القرن الخمستاشر ، بعت البريطانيين و الفرنساويين بعثات استكشاف ، و استقرو بعد كده
على طول ساحل المحيط الأطلنطى. فرنسا اتنازلت عن يقارب من كل مستعمراتها فى امريكا
الشمالية سنة 1763 بعد حرب السبع سنين .

كانادا ليها عشر محافظات ألبرتا ، بريتيش كولومبيا ، مانيتوبا ، نيو برونزويك ،
نيوفاوندلاند و لابرادور ، نوفا سكوتيا ، أونتاريو ، جزيرة الامير ادوارد ، كيبيك ،
و ساسكاتشوان . و تلات أقاليم ه الأقاليم الشمالية الغربية ، نونافوت ، و يوكون .
اكبر مدن كانادا هما تورونتو و مونتريال.

كندا هيا دولة فيدرالية باعتبارها ديمقراطية برلمانية و ملكية دستورية ، الملكه
اليزابيث التانيه هيا رئيس الدوله لكن الوظيفه اللى ليها مسؤلية ادارة البلد هيا
رئيس وزرا كانادا.

كندا بلد ثنائى اللغة الحكومات بتاعة مقاطعات كيوبيك و نيوبرونزويك بتشارك فى منظمة
الفرانكفونى،الجزء الاكبر من كيوبيك و اونتاريو و ماريتايمز كانت زمان مستعمرات
فرنساويه (كجزء من فرنسا الجديده و اكاديا). من اول 2004، فى ممثل جكومي من
اونتاريو بيحضر مع الوفد الكندي مع ان اونتاريو لسه مش عضو مشارك بصفتها المستقله.
.



https://arz.wikipedia.org/wiki/%D8%B9%D8%A8%D8%AF_%D8%A7%D9%84%D9%81%D8%AA%D8%A7%D8%AD_%D8%A7%D9%84%D8%B3%D9%8A%D8%B3%D9%89

عبد الفتاح السيسى Abdel Fattah el-Sisi رئيس جمهورية مصر العربية ،كان وزير الدفاع
و الانتاج الحربى و رئيس المجلس الأعلى للقوات المسلحة فى مصر من 12 اغسطس 2012 لحد
26 مارس 2014 و كان نايب رئيس وزرا مصر من 16 يوليه 2013 لحد 26 مارس 2014 .

قبل ما يكون وزير الدفاع كان رئيس المخابرات الحربية و كان اصغر عضو فى المجلس
العسكرى، واتعين وزير للدفاع بقرار رياسى يوم 12 اغسطس 2012 عشان يمسك المنصب ده
بعد المشير محمد حسين طنطاوى. وحصل على رتبة مشير فى 2014 من الرئيس المؤقت عدلى
منصور. ويوم 26 مارس 2014 ساب منصب وزير الدفاع و الانتاج الحربى علشان يترشح ف
انتخابات رياسة مصر سنة 2014. مسك المنصب بعده صدقى صبحى اللى كان رئيس الاركان.

عبد الفتاح سعيد حسين خليل السيسى من مواليد يوم 19 نوفمبر سنة 1954 ف القاهره, مصر

عبد الفتاح السيسى ابتدا حياته العسكريه لما اتخرج من الكليه الحربيه يوم 1 ابريل
1977 و خدم فى سلاح المشاه واتعين قائد للمنطقة الشمالية العسكرية فى اسكندرية .

كان اصغر عضو فى المجلس الاعلى للقوات المسلحة. وكان الوحيد من بين قادة الجيش
وقتها اللى اعترف ان بعض افراد الجيش عملوا كشوف عذرية على بنات اتقبض عليهم فى
مظاهرات كانت ضد المجلس العسكرى، وقال ان ده حصل وقتها لان الكشوف دى بتحمى البنات
من الاغتصاب وبتحمى العساكر من اى تهم باغتصاب البنات المقبوض عليهم، وقال كمان ان
ثقافة قوات الامن لازم تتغير وانه بقى فيه تعليمات صدرت بعدم استخدام العنف ضد
المتظاهرين وحماية المقبوض عليهم من التعرض للمعامله السيئه وان الجيش مش هيقبض على
بنات تانى.



https://arz.wikipedia.org/wiki/%D8%AC%D9%84%D9%88%D8%B1%D9%8A%D8%A7_%D9%84%D9%8A%D9%88%D9%86%D8%A7%D8%B1%D8%AF

جلوريا ليونارد (28 اغسطس 1940 - 3 فبراير 2014) ممثلة ومخرجة ومنتجة بورنوجرافية
امريكية ، اسمها الحقيقى جيل ساندرا كلاينتسكى (Gale Sandra Klinetsky) .

اتولدت جلوريا ليونارد يوم 28 اغسطس 1940 فى مدينة نيويورك بولاية نيويورك
الامريكية ، وفى اوائل الستينات اشتغلت فى مجال العلاقات العامة لحساب شركة
Schweickert لتداول السندات .

فى سنة 1974 دخلت جلوريا ليونارد فى مجال البورنوجرافى ، ومثلت أكتر من 80 فيلم
بورنوجرافى اشهرهم فيلم Taboo,American Style 1 اللى خدت عنه جايزة 1985 AFAA كأحسن
ممثلة ، ده غير أنها أخرجت كام فيلم بورنوجرافى لحساب الشركات المشهورة فى مجال
انتاج الافلام البورنوجرافية زى Adam & Eve و VCA Pictures و Vivid Entertainment .

فى سنة 1977 اتعينت جلوريا ليونارد فى منصب رئيس تحرير مجلة High Society
البورنوجرافية ، وكانت اول واحدة ست تتولى المنصب ده .

فى سنة 1982 اتجوزت جلوريا ليونارد الممثل والمخرج البورنوجرافى الراحل بوبى
هولاندر (Bobby Hollander) . وفى سنة 1990 تم الطلاق بينهم .

فى سنة 1984 اعتزلت جلوريا ليونارد شغلها فى مجال البورنوجرافى ، واتفرغت لشغلها فى
مجلة High Society لغاية لما سابته هو كمان فى سنة 1991 .

فى يوم 31 يناير 2014 كانت جلوريا ليونارد قاعدة فى بيتها بمدينة وايميا بولاية
هاواى وفاجئتها سكتة قلبية اتنقلت بسببها يوم 1 فبراير 2014 لأقرب مستشفى لبيتها فى
نفس المدينة ودخلت العناية المركزة ، ونتج عن السكتة القلبية دى تلف فى خلايا المخ
وبسببه ماتت جلوريا ليونارد يوم 3 فبراير 2014 .



https://arz.wikipedia.org/wiki/%D8%A7%D9%8A%D8%B1%D8%A7%D9%86

ايران لها حدود مع العراق و تركيا و باكستان و افغانستان و ارمينيا و اذربايجان و
تركمنستانو الخلیج الفارسي جنوباً طهران هى عاصمتها و اكبر مدنها.

ايران هو الاسم الذى سماها به اهلها و معناها ارض الاريين ، فارس هو الاسم الذى
كانت معروفه فيه . ايران ترتيبها الثامن عشرة على مستوى العلم فى المساحه . عدد
سكانها يزيد عن السبعين مليون. ايران دولة اسلامية تتمتع بنظام حكم ليس موجود فأي
مكان الا فى ايران اسمه نظام الولي الفقيه و الحكم هناك حكم ديني يعني الدستور كله
من احكام الشريعة حسب المذهب الشيعة الاثنى عشري ( الجعفري ) و هذاالنظام موجود منذ
العام 1981 اى بعد انتصار الثورة الاسلامية الي قادها الخمينى سنة 1979 و انتهى بها
حكم الشاه محمدرضا شاه پهلوی.

كان الفتح الاسلامى لايران سنة 637 ايام حكم الخليفه عمر ابن الخطاب , و بعد ما
احتل العرب العاصمه كتيزيفون هزموا الجيش الساسانى فى نهاوند 641-642 و بعدها
احتلوا ايران بسرعه و تم اسلمة ايران لكن عمر ماتم تعريبها بعكس المناطق اللى سيطر
عليها العرب.

دخل المغول ايران و احتلوها و اسسو فيها دولة الإيلخانات عاصمتها تبريز ، و منها
انطلقو لغزو ميسوبوتاميا و الشرق الاوسط واستطاعوا ان يقضوا على الخلافه العباسيه
فى بغداد سنة 1258.

اسماعيل الصفوى شاه ايران من سنة 1502 لسنة 1524 اسس الدوله الصفويه فى ايران و بعد
ماسيطر على كل ايران عمل المذهب الشيعى المذهب الرسمى فيها ، و غزا العراق و استولى
عليه سنة 1508 بحجة حماية الاماكن المقدسه عند الشيعه فإتصدى ليه الاتراك
العثمانيين السنيين اصحاب النفوذ فى المنطقه و غزا السلطان العثماني سليم الاول
ايران و غلب اسماعيل الصفوى فى شالدران سنة 1514 و دخل تبريز عاصمة الصفويين لكن
اضطر انه ينسحب و قامت سلسله من المعارك بين الصفويين و الاتراك العثمانيه.



https://arz.wikipedia.org/wiki/%D8%A7%D9%86%D8%A7_%D9%85%D9%88%D9%84%D9%89

انا ماليه (Anna Malle) (9 سبتمبر 1967 - 25 يناير 2006) ممثلة ومخرجة بورنوجرافية
امريكية ، اسمها الحقيقى انا مارى ستاوت هوتوب ستاوت (Anna Marie
Stout/Hotop-Stout) .

اتولدت انا ماليه يوم 9 سبتمبر 1967 فى مدينة هاڤانا بولاية ايلينوى الامريكية ،
وأسرتها من اصول ايرلندية وألمانية ومن الهنود الحمر . وسافرت مع اهلها وهى صغيرة
لمدينة فورت ماديسون بولاية ايوا وعاشت هناك مدة طويلة .

فى سنة 1994 دخلت انا ماليه فى مجال البورنوجرافى على إيد مكتشفها الممثل والمخرج
البورنوجرافى الكبير اد باورز (Ed Powers) لما مثلت اول فيلم بورنوجرافى ليها من
اخراجه وهو فيلم Dirty Dubatantes .

انا ماليه مثلت اكتر من 360 فيلم بورنوجرافى أهمهم No Man's Land 11 و Buttslammers
14 و Snoop Dogg's Doggystyle ، وكانت متميزة قوى فى مشاهد الليزبيان و الجنس
الشرجى .

انا ماليه كانت متجوزة الممثل والمخرج البورنوجرافى هانك أرمسترونج (Hank
Armstrong) ، وهى اللى كانت اكتشفته ومنحته الفرصة بأنه يمثل معاها فى عدد كبير من
الافلام البورنوجرافية اللى مثلتها ، وفضلت متجوزاه لغاية اخر يوم فى عمرها .

فى يوم 25 يناير 2006 كانت انا ماليه سايقة عربيتها فى الطريق السريع حوالين مدينة
لاس ڤيجاس بولاية نيفادا ، واصطدمت عربيتها بعربية نقل وماتت فى ساعتها . وبعد
معاينة الحادثة ظهر أنها ماكانتش لابسة حزام الامان اللى فى العربية .



https://arz.wikipedia.org/wiki/%D8%A7%D9%86%D8%A7%D8%B1%D9%83%D9%8A%D9%87

الأناركيه او أناركيزم كمان بتتسمى لاسلطويه (انجليزى: anarchism, من اليونانى
ἄναρχος من غير حكام)‏ هى فلسفه سياسيه بتعتبر الدوله غير مرغوب بها وليست ذات
أهميه و انها مضرّه للمجتمع, و بدل ذالك تروّج لمجتمع بلا دولة‏ و بتحاول تصغّر او
تلغى تدخل السُلطه فى سلوك العلاقات الانسانيه.الأناركيين افكارهم مش واحده و ممكن
مايوافقوش بعض على معايير زياده مطلوبه فى الأناركيزم و ان كان الاساس مشترك . كتاب
The Oxford Companion to Philosophy بيقول, ”لايوجد تعريف موقف واحد كل الأناركيين
بيتبنّوه, و اللذين بيعتبرو أناركيين فى أحسن الأحوال يشتركو فى عيلة تشابه معينه.
الأناركيه بتتصنف على انها من اليسار المتطرف.

فيه انواع و افكار كثيره للأناركيزم, ليس جميعهم متفقين مع بعض. هناك انواع اساسيه
للأناركيه زى أناركيه إشتراكيه و اناركيه شيوعيه و اناركيه جماعيه و اناركيه نقابيه
و اناركيه فرديه (انجليزى: individualist)‏ ، اللى بعكس اغلب انواع الاناركيه مؤمنه
بالقطاع الخاص و اقتصاد السوق الحر ، فيه شوية أناركيين فرديين (إنديڤيدواليست)
بيبقوا كمان اشتراكيين.

يختلفون فى اساسهم, هناك قلّه مدارس فكر أناركيه تدعم اى حاجه من إقصاء اناركيه
فرديه للجماعيه الكامله. فى النهايه, بالنسبه للمؤرخ الأناركى Daniel Guerin‏ ”شويه
أناركيين بيبقو إنديڤيدواليست أكتر من الأناركيين الإشتراكيين, أحياناً يكونو
إشتراكيين أكتر من ما يكونو فردي. على اى حال, الواحد لايقدر أن يتصور ليبيرتاريان
(انجليزى: libertarian)‏ و لايكون فردي.“ الموقف معرف بـ: اناركيزم من غير صفات
(انجليزى: anarchism without adjectives)‏ بيتكوّن من ”الإعتراف بالحق بتاع ميول
تانيه للاسم ”أناركى“ لما, مثل ما هو واضح, لديهم التفضيلات لأنواع معينه من
النظريه الأناركيه و الحجج التي لديهم لها انواع أُخرى معيبه.“. و هنالك اختلاف
كبير تاريخى بين الأناركيين فى اساس استخدام العنف و إستعمال قليل من المعايير
الإنفعاليه, التي تشمل ثوره عنيفه و ارهاب و يقولون ان هذه ضريبةٌ لابد من أن تدفع
حتى يصلوا لمجتمع أناركى و يسمونها بروباجاندا العمل او دعاية العمل و انها الوسيلة
الوحيده للقضاء على الحكومات و السلطة و عشان يوصلو فى طريقهم لمجتمع أناركى . لكن
الافكار هذه ستُرفض بشكل جامد من الـاناركيه السلميه المؤمنين بالعمل السلمى و
الرافضين لـبروباجاندا العمل و أى عنف.



https://arz.wikipedia.org/wiki/%D9%85%D8%B3%D9%8A%D8%AD%D9%8A%D9%87

المسيحيه نسبه للمسيح هى دين توحيدى متأسس على حياة و تعاليم يسوع اللى ذكرت فى
كتاب العهد الجديد(الانجيل). المسيحيين (أتباع المسيحيه) بيؤمنوا بصفه عامه بأربع
اناجيل بس و فيه اناجيل ما بيعترفوش بيها زى انجيل يهوذا و انجيل توماس و انجيل
برنابا ، و بيؤمنو بان يسوع هو الله المتجسد وانه هو المسيح اللى اتنبئت بيه
التوراه (كتاب العهد القديم) لكن اليهود ما بيأمنوش بيه.

المسيحيه بتتصنف على انها ديانه ابراهيميه (زى الاسلام و اليهوديه) و دلوقتى عدد
اتباعها اللى أغلبهم كاتوليك تابعين لبابا الفاتيكان وصل لأكتر من 2 بليون بنى ادم
بيمثلو حوالى تلت عدد سكان العالم .

المسيحيه اول ما ابتدت كانت فى حدود طايفه يهوديه فى شرق البحر المتوسط وكان الحوض
الشرقي للبحر الابيض المتوسط هو المكان الرئيسي للمسيحية فى القرون الأولى وفضلت
القدس، أنطاكية، الرها، والإسكندرية عواصم الثقافة المسيحية قبل ما تتنقل النفوذ
والتأثير لروما والقسطنطينية فى القرون الوسطى. عانت المسيحية فى البدايات من
اضطهاد الامبراطورية الرومانية لكنها من القرن الرابع بقت هى دين الامبراطورية
وكسبت ثقافة يونانية ورومانية أثرت فيها تأثير عميق؛ وزي اى ديانة تانية، ظهرت فى
المسيحية طوائف كتير والكنائس بتتصنف فى ستة عيلات كبيرة: اتزامنت الانشقاقات
الأولانيه مع القرن الرابع لما انفصلت الكنائس الأرثوذكسية الشرقية عن الأرثوذكسية
القديمة، وبعدين فى سنه 1054 الانشقاق الكبير بين الكاثوليكية والأرثوذكسية الشرقية
وبعدين البروتستانتية خلال القرن الستاشر اللى اتعرف باسم عصر الإصلاح وزي ما
اتأثرت، أثرت المسيحية فى الديانات التانية ، وليها بصمة واضحة فى الحضارة الحديثة
وتاريخ البشرية فى المجالات المختلفه.

على مر التاريخ اتكونت تلت طوايف رئيسيه فى المسيحيه : الاورتودوكسيه و الكاتوليكيه
و البروتيستانتيه و كمان ال انجيليه و غيرها، الكاتوليك هما اكتر عدد بين المسيحيين
و رئيسهم بابا الفاتيكان. الطوايف و المذاهب دى بتتقسم داخلياً لطوايف و مذاهب
مختلفه. اتباع كل مذهب و طايفه بيعتقدوا انهم هما الصح. عادة كانت فيه مشاكل و
صراعات كبيره بين الطوايف المسيحيه و عبر التاريخ حصلت عمليات قمع و قامت حروب
اهليه بينها اتقتلت فيها ناس كتيره. محاكم التفتيش اتأسست اصلاً لمحاربة المسيحيين
اللى الكنيسه الكاتوليكيه اعتبرتهم مهرطقين. من اشهر الصراعات الدمويه اللى حصلت فى
العصر الحديث كانت الحرب الاهليه فى ايرلاندا ما بين الكاتوليك و البروتيستانت. على
عكس الكاتوليك ، البروتيستانت ماعندهمش بابا و ما عندهمش قسسه و نظامهم الكنسى
بيختلف فى حاجات كتيره عن النظام الكاتوليكى. بصفه عامه بيعتبر البروتيستانت
متطوريين و متماشيين مع العصر الحديث اكتر من الطوايف التانيه لكن مذهبهم متقسم على
كنايس و طوايف كتيره بتختلف عن بعضها فى المفاهيم و الطقوس. معظم الامريكان بينتموا
لكنايس بروتيستانتيه. مكرم عبيد و بطرس بطرس غالى من المصريين البروتيستانت
المشاهير.

اغلب المسيحيين المصريين بينتمو لكنيسه اسمها الكنيسه القبطيه الاورتودوكسيه
المبنيه على تعاليم مارمرقس اللى دخل المسيحيه مصر فى القرن الاول الميلادى و دى
كنيسه ليها بابا لكن غير بابا الكاتوليك. الطايفه دى اللى بتؤمن بالمونوفيزيه
اعتبرتها الكنيسه الكاتوليكيه و البيزنطيه مهرطقه و خارجه عن المسيحيه بسبب خلافات
عن طبيعة المسيح ادت لإنفصالها. و بتواجه الكنيسه دى مشاكل كتيره بسبب مواضيع
اجتماعيه زى الجواز و الطلاق و ظهرت حركات بتطالب بتطويرها عشان تتماشى مع العصر
الحديث ، و فى سنة 2006 انشق عنها الأنبا ماكسيموس و اسس كنيسه تانيه اسمها الكنيسه
القبطيه الحقيقيه ( طايفة القديس أثناسيوس الرسولى ).

معظم البلاد اللى اغلبية سكانها مسيحيين نظام الدوله فيها سيكولارى لكن فيه بلاد
نوع من انواع المسيحيه هو ديانة الدوله و من الدول دى :

المسيحيه الكاتوليكيه هى أكبر مذهب فى المسيحيه. الكاتوليك اكتر من نص المسيحيين
اللى على مذاهب تانيه. عدد الكاتوليك فى العالم أكتر من مليار. أكتر الكاتوليك
بيعيشوا فى جنوب امريكا و اوروبا. بابا الكاتوليك هو بابا الفاتيكان اللى فى نفس
الوقت أسقف روما. الكاتوليكيه اتزعمت الحركات الصليبيه فى العصور الوسطى ضد
المسلمين و اليهود و المسيحيين المنشقين.

المسيحيه البروتيستانتيه هى تانى اكبر المذاهب فى المسيحيه. الكنيسه البروتيستانتيه
انشقت عن المسيحيه الكاتوليكيه بقيادة مارتن لوثر سنة 1517. البروتيستانت ما عندهمش
بابا و لا قسسه و لا أيقونات. المسيحيه البروتيستانيه انفصلت عنها حركات و كنايس
تانيه كتيره منها المسيحيه اللوثريه و الكالفينيه و البيرويتانيه و الادفنسنتيه و
البينتيكوتالينيه و غيرها. معظم المسيحيين البروتيستانت بيعيشوا فى امريكا و
اسكندنافيا. عبر التاريخ قامت نزاعات وصلت لحد نزاعات مسلحه و حروب ما بين
المسيحيين البروتيستانت و المسيحيين الكاتوليك. رغم الانشقاق و التمرد اللى حصل ضد
المسيحيه الكاتوليكيه شارك البروتستانت فى اضطهاد و تعذيب المفكرين و الستات فى
العصور الوسطى.

بتنقسم المسيحيه الارتودوكسيه الشرقيه لعدد من الكنايس ، زى اليونانيه و الروسيه و
المقدونيه و الرومانيه و الصربيه و الاوكرانيه و الالبانيه و البلغاريه و الجورجيه.
معظم المسيحيين الارتودوكس الشرقيين بيعيشوا فى اليونان و روسيا و نواحيها. فى
النوع ده من المسيحيه الايقونات و الصلبان و الطقوس و القديسين بيلعبوا دور كبير.
الكنايس الشرقيه ليها باباوات غير بابا الفاتيكان. الكنيسه الاشوريه بتعتبر نفسها
بتنتمى للمسيحيه الارتودوكسيه الشرقيه لكن الكنايس التانيه ما بتعترفش بيها و
بتعتبرها كنيسه مهرطقه. الكنيسه المصريه القبطيه اتهمت هى كمان بالهرطقه و اتفصلت و
اتطهدت. دير سانت كاترين فى سينا فى مصر بينتمى للطايفه دى.

المسيحيه الاصوليه موجوده فى المسيحيه بكل طوايفها و مذاهبها ، عادة المسيحيين
الاصوليين متشددين و بيحرموا حاجات اكتر من المسيحيين التانيين زى الموسيقى او
الفرجه على التلفزيون او العلاج الطبى و بينكروا نظرية التطور. الانجيل عندهم هو
الكتاب الاساسى اللى بيعتمدوا عليه و يستمدوا منه عقيدتهم و بيأمنوا جامد بتفسيرات
النبؤات الانجيليه. امريكا فيها كنايس اصوليه كتيره. البيوريتانيين وطوايف من
المعمدانيين من اشهر الاصوليين المسيحيين.

ظهرت برده حركات ومذاهب فيه كنايس اعتبرتها هرطقة و رفضت الإعتراف بانها مسيحيه. و
اللى هى بتغير اساسيات العقيدة المسيحية زى ما بتشوفها الكنايس دى. زى الاريوسيه
اللى كانت بترفض عقيدةالتثليث و شهود يهوه اللى بيقولوا إن المسيح مش هو الله
وغيرهم. الكنيسه الكاتوليكيه اعتبرت الكنيسه القبطيه المصريه كنيسه منشقه و مع
الكنيسه اليونانيه اعتبرت مذهب الكنيسه القبطيه اللى بيقول ان المسيح ليه طبيعتين
هرطقه.

كلمه "مسيحيه" جايه من كلمة " مسيح " ، و بيختلف الاسم حسب اللغه، فى الانجليزى
مثلاً الكلمه هى " كريستيانيتى Christianity " من كلمة " كرايست Christ ".

المسيحيين بيؤمنوا بكتاب اسمه العهد الجديد بيتكون من اربع كتب بيسموها اناجيل و
بيقروا معاها شوية اضافات زى الرؤى و رسايل بولس و كتاب العهد القديم اللى من ضمنه
التوراه. الأناجيل الاربعه دول اسمهم انجيل متى، و انجيل مرقس، و انجيل لوقا، و
انجيل يوحنا. فيه اناجيل تانيه مش متداوله بين المسيحيين و ما بيأمنوش بيها منها
انجيل يهوذا و انجيل توماس و انجيل برنابا و غيرها. المورمونيين اللى بيعتبروا
طايفه مسيحيه عندهم انجيل اسمه " كتاب مورمون. " تفسير الاناجيل بيتم حسب المذهب و
فيه مذاهب اصوليه زى البيوريتانيه و طوايف من المعمدانيين الانجيليين بيؤمنوا بس
باللى جه فى العهد الجديد و القديم من غير اضافات خارجيه.

المسيحيين ما عندهمش مكان معين يحجوا ليه، القدس اللى بيسموها بيت المقدس او
أورشليم هى مكان الحج الرئيسى بتاعهم لإن فيها كنيسة القيامه و مزارات بيربطوها
بالمسيح.المسيحيين الكاتوليك و الارتودوكس بيحجوا كمان لكنايس و أديره فيها ايقونات
او بقايا للقديسين و اماكن تانيه بيعتبروها مقدسه لايمانهم بتجلى قديس فيها او رمز
من رموز المسيحيه زى لوردس فى فرنسا.

المسيحيه فى العصر الحديث بقت بتواجه مشاكل و معضلات كتيره اهمها بطبيعة الحال
التماشى مع التطورات الاجتماعيه و الثقافيه و العلميه. فى الغرب، اللى حل فيه
التفكير العلمى و السيكولارى محل التفكير الغيبى، الكنايس ما بقتش بتسيطر على حياة
الناس و المسيحيه هناك ما عادتش بتلعب دور فى تكوين مفاهيمهم ، الا فى مجتمعات
محدوده جداً. فى الشرق الاوسط الكنايس لسه بتلعب دور كبير فى حياة المسيحيين .

فيه انتقادات كتيره اتوجهت للمسيحيه. اليهود على وجه العموم ما بيأمنوش بإن المسيح
جه. فيه مفكرين قالوا ان المسيح ما اتوجدش اصلاً، و المؤرخ الالمانى برونو باور قال
إن يسوع المسيح مجرد أسطورة تم اختراعها فى القرن التانى من اندماج وخلط اللاهوت
اليهودى واليونانى والرومانى ، و فيه مفكرين زى فولتير و برتراند راسل اللى الف
كتاب كامل اسمه " ليه انا مش مسيحى ؟ " ( ? Why I am not a Christian ) و غيرهم
شافوا المسيحيه على إنها نظام لقهر الناس و تغفيل عقولهم و التحكم فى حياتهم و نهب
فلوسهم. فى العصور الوسطى و عصور الظلام سيطرت الكنيسه على مقدرات الناس فى أوروبا
و قام نظام قمعى رهيب استبد بالناس و اتحرقت ستات كتيره و مفكرين بتهمة السحر و
الهرطقه و اتطورت ادوات تعذيب مرعبه و انشأت الكنيسه محاكم التفتيش اللى اتسببت فى
قتل الاف الناس بأفظع الوسايل. انتقادات تانيه كتيره اتوجهت للحملات الصليبيه على
الشرق فى العصور الوسطى و اللى اتسببت فى قتل حوالى 6 مليون و عملت مدابح مريعه ضد
المسلمين و اليهود و الأوروبيين اللى سمتهم الكنيسه " مهرطقين " ، و مشاركة الكنيسه
فى إبادة السكان المحليين فى جنوب امريكا و اللى اتخيروا ما بين انهم يبقوا مسيحيين
او يتقتلوا. فى العصر الحديث اتهمت كنايس بالضلوع فى موضوع الاطفال المهجرين و
انكشفت اعمال جنسيه مشينه و مخله بالاداب قام بيها قسسه ضد اطفال و اتسببت المواضيع
دى فى مشاكل و انتقادات كتيره. لكن فيه ناس قالوا ان الحاجات دى كات ضد تعاليم
المسيحيه.



https://arz.wikipedia.org/wiki/%D9%81%D8%AA%D9%8A%D8%B4%D9%8A%D9%87_%D8%AC%D9%86%D8%B3%D9%8A%D9%87

الفتيشيه الجنسيه Sexual fetishism او الفتيشيه الايروتيكيه erotic fetishism هى
احساس شخص بالتلذذ الجنسى من ادوات معينه او مواقف معينه. الاداه او الموقف بيتسمو
فتيش fetish. الشخص المصاب بالفتيشيه بيتسمى فتيشيست fetishist. فى علم النفس و
الطب النفسانى الفتيشيه الجنسيه بتعتبر داء مرضى بيسبب تفضيلات جنسيه بتضاعف اللذه
الجنسيه لتحقيق علاقه جنسيه أحسن بين شخصين. مضاعفة الاحساس الجنسى عن طريق التركيز
على اجزاء معينه من الجسم بتتسمى بارتياليزم partialism زى مثلاً البودوفيليا اللى
فيها المصاب بيركز على الرجلين.

كلمة " فتيشيه " اتطورت من الكلمه البرتغاليه " فيتيسو feitiço " اللى معناها عمل
سحرى spell ، و الكلمه البرتغالى نفسها جايه اصلاً من اللاتينى. الفتيش fetish
كمصطلح انثروبولوجى معناه " الاعتقاد فى القوه السحريه الخارقه للطبيعه للجمادات "
و بالذات الجمادات اللى بيصنعها السحارين للسيطره على الغير. مصطلح فتيشيه جنسيه
استخدم لأول مره عن طريق عالم النفس الفرنساوى ألفريد بينيت Alfred Binet.

عادة المصابين بالفتيشيه الجنسيه رجاله هيتروسيكسواليين heterosexuals ميلهم الجنسى
للستات بس ، و الادوات اللى بيركزو عليها اغلبها حاجات بتستخدمها الستات زى
الكولوتات و السوتيانات و الجزم ام كعب عالى و الشرابات النايلون. فى الحاله دى
بيركز الراجل مثلاً على هدوم الستات الداخليه و بيتلذذ جنسياً من الفرجه عليها او
لمسها او شمها او لحسها. بالنسبه للرجاله الهوموسيكسواليين homosexuals اللى ميلهم
الجنسى للرجاله التركيز عادة بيكون على ادوات بيستخدمها الرجاله.

لو الفتيشيه الجنسيه سببت عيا نفسى للشخص او بقت بتسيطر على حاجات مهمه فى حياته
بتتشخص الفتيشيه كحالة بارافيليا محتاجه علاج ، لكن المصابين بالفتيشيه الجنسيه
عادة بدل مابيعرضو نفسهم على اخصائى لعلاج حالتهم بيتمسكو بالحاله كوسيله للتلذذ
الجنسى.



https://arz.wikipedia.org/wiki/%D8%B4%D9%8A%D9%88%D8%B9%D9%8A%D9%87

الشيوعيه (بالإنجليزيه:Communism) فى الاساس هى نظام اجتماعى اقتصادى بتكون الملكيه
فيه فى ايد المجتمع كله بالتساوى و بتضمن حقوق و حرية البروليتاريا اللى هى طبقة
العاملين بأجر. (الماركسيه) تيار تاريخى من تيارات الشيوعيه و هو اللى من الفاضلين
لحد دلوقتى.الاب الروحى للنظريه الشيوعية هو كارل ماركس و اشهر و اكتر واحد درس
النظريات دى و ساهم فى تطورها و تطبيقها فى الحقيقه كان فلاديمير لينين. الشيوعيه
ظهرت كمرحلة من مراحل التطور التاريخى للاشتراكيه, الشيوعيه شايفه انها امميه لكل
البشر و ان الدول حتتلغى بالتدريج و تبقى فيه مجتمع واحد شيوعي بيجمع كل
العالم..ظهرت الشيوعيه زى ما اتعرفت فى القرن التاسع عشر بصدور البيان الشيوعى (
المانيفيستو ) اللى عمله كارل ماركس سنة 1848 ، و انتشرت الشيوعيه الماركسيه بتأسيس
الدوليه الأولى و ظهور الاحزاب الديمقراطيه الاشتراكيه, فى اوروبا. انتصرت الشيوعيه
فى روسيا فى سنة 1917 بعد الثوره البلشفيه و اتكون بعدها الاتحاد السوفييتى و العمل
على دوله عالميه اشتراكيه على مبادىء لينين . بعد الحرب العالميه التانيه سيطرت
الشيوعيه على بلاد البلطيق و بولندا و تشيكوسلوفاكيا و المجر و رومانيا و بلغاريا و
ببعض التحفظات يوجوسلافيا و انضمت الصين الشعبيه سنة 1950 و كوبا و اجزاء تانيه من
العالم. فى ناس اعتبروا ان الشيوعيه بتعتبر انهزمت بعد تفكيك الاتحاد السوڤييتى و
حتموت , بس افكار الشيوعيه لسه موجوده و بتأثر جامد لحد دلوقتى.

فى مثقفين كتار بيقولوا ان افكار زى الشيوعيه ظهرت فى التاريخ القديم, اشهرها كانت
افكار الفيلسوف افلاطون اللى اقترح ان ملكية البيوت تكون فى ايد طبقه مثقفه ، فبكده
مايكونش فيه صراع بين الطبقات الاقل على ملكية العقارات ، و فى كتابه " الجمهوريه "
دعا لعمل مجتمع شيوعى تكون فيه الناس متساويه فى المجتمع.

افكار الشيوعيه اللى نعرفها دلوقى بترجع لافكار كارل ماركس و فريدريك انجلز اللى
مثلوا الشيوعيه كحركه ثوريه , بس مش من الضرورى انها تظهر فى مكان معين فى العالم
بس من الممكن انها تطلع فى كل مكان فى العالم حسب الكلام اللى كتبوه فى البيان
الشيوعى ,(المنافيستو الشيوعى), و هما بيوصفوا الشيوعيه.ماركس و انجلز فى الكتاب دا
بيوصفوا التاريخ بحلوه و مره بانه طول عمره صراع بين طبقات المجتمع , وان فى كل
مجتمع حنلاقى ان فيه طبقه صغيره بتشرف و بتتحكم على عمليه الانتاج و الاغلبيه
العظمى من الطبقات مش فى ايدها حاجه او فى ايدها جزء صغير فى التحكم فى الانتاج. فى
الوقت دا فى سنة 1848 كانت الراسماليه ظهرت و فى قوتها, كان ماركس شايف انها بتتحكم
فى الاقتصاد بشكل مش عادل و انها بتساعد طبقات على حساب طبقات تانيه. ماركس كان
شايف ان طبقة البورجوازيين بتستغل العمال و الطبقه الكادحه و بيشغلوا العمال ساعات
كتيره و بيدوا لهم مرتب بسيط و بعدين يبيعوا للعمال المنتاجات اللى العمال بينتجوها
فيكسبوا ارباح كتيره و يتغنوا و العمال تشتغل اكتر و تفتقر. كان شايف ان طبقه
الپروليتاريا و العمال و الكادحين حيقوموا و يشيلوا على اصحاب المصانع و المحلات و
حيقسموا الثروه بينهم و حيشيلوا البورجوازيين من تقسيم الارباح , للتفاصيل شوف
مقاله الماركسيه

بيعتبر لينين هو اول من طبق نظريات ماركس الماركسيه و نجح فى الواقع. لينين درس
نظريات ماركس و طبقها و زود عليها كمان لما سيطر على الحكم فى روسيا بعد الثوره
البلشفيه اللى قادها. لينين كان شايف ان لازم يحصل حل ثورى لتطبيق الشيوعيه. افكار
لينين فى الشيوعيه بتعتبر افكار للتطبيق و التنفيذ معتمده على افكار كارل ماركس.
لينين عمل مذهبه الشيوعى اللينينيه و الماركسيه-لينينيه, اللى واخدا افكار
الماركسيه و طريقة و افكار لينين فى التنفيذ. اغلب الاحزاب الشيوعيه بتستخدم
الطريقه دى.

هى الرؤيه الشيوعيه الاشتراكيه اللى اعتمدها الاتحاد السوفييتى وماشى بيها وأغلب
الاحزاب الشيوعيةلحد دلوقتى ماشيه بيها. الماركسيه-لينينيه بتقول ان ممكن الشيوعيه
تتعمل عن طريق برنامج تصنيعى و اجتماعى كبير حيساعد على تطور الدوله و الشيوعيه. مع
ان الاتحاد السوفييتى اتفكك بس فيه لحد دلوقتى احزاب بتطالب بالافكار دى و تطور
الدوله الاشتراكيه المركزيه.بتعتبر مزيج من افكار كارل ماركس و لينين.

هى إشارة للنظام السياسى للاتحاد السوفييتى تحت حكم جوزيف ستالين.بتقوم على خطه
خمسايه عشان تسرع عمليه التصنيع و ربطت الماركسيه-لينينيه بالقوميه الروسيه. بتقوم
كمان على زيادة المتناقضات كل ما التقدم فى البناء الاشتراكى يزيد و بتمنع وبتقمع
المعارضيين السياسيين و مش بتسمح لوجودهم من اساسه.

هى افكار ليون تروتسكى اللى كان معارض لافكار الستالينيه و لجوزيف ستالين. اتنفى
ليون تروتسكى بره الاتحاد السوفييتى و اسس الامميه الرابعه و استخدمت افكاره فى
ثورات امريكا الجنوبيه و انتشرت افكاره فى البلاد المتقدمه فى اوروبا و امريكا.

اتجاه تبع الماركسيه-لينينيه مرتبط بماو تسى تونج اللى قاد الثوره الشيوعيه فى
الصين.

ائسسها تيتو رئيس يوجوسلافيا و بتقوم ان كل بلد بتبقى عندها وسائل خاصه و طرق عشان
تحقق الشيوعيه و مفيش طريقه واحدا و الافكار و الطرق اللى مشت مره مع بلاد و
الاتحاد السوفييتى مش لازم تمشى مع دول تانيه.

بتركز على كتابات و افكار روزا لوكسيمبورج , اللى بتقول ان الديموقراطيه المركزيه
مش ديموقراطيه حقيقه و انتقدت و هاجمت افكار لينين و ليون تروتسكى.



https://arz.wikipedia.org/wiki/%D8%A8%D8%A7%D8%B1%D9%8A%D8%B3

پاريس (فرنساوى:‏ Paris, ‏نطق:‏ [paʁi])‏ هى عاصمة فرنسا و اكبر مدنها, و موجوده فى
شمال فرنسا فى قلب منطقة إيل دو فرانس على نهر السين. و عدد سكان پاريس حوالى 12
مليون شخص, و هى واحده من أكتر المناطق الحضرية فى عدد السكان فى أوروبا.

پاريس مدينه مهمه لأكتر من الفين سنة دلوقتى, و واحده من المدن الرائدة عالميا فى
قطاع الاعمال والمراكز الثقافيه, و تأثيرها فى السياسة, والتعليم, والترفيه, و
وسائل الإعلام, و الأزياء و الموضه, والعلوم والفنون خلتها واحدة من اكبر و اشهر
المدن العالميه.. و حسب تقديرات 2005, پاريس الحضرية هى أكبر مدينة فى أوروبا فى
الاقتصاد, و خامس مدن العالم فى الناتج المحلى الإجمالى.

منطقة پاريس, أنتجت ناتج محلى 731.3 مليار دولار من دولارات الولايات المتحدة, أكتر
من ربع الناتج المحلي الاجمالي لفرنسا سنة 2007. و تستضيف nمنطقة پاريس 37 شركة من
لستة فورتشن لأكبر 500 شركة عالمية. و فيها مقر كتير من المنظمات الدولية زى
اليونسكو, ومنظمة التعاون الاقتصادي والتنميه فى الميدان الاقتصادي, غرفة التجارة
الدولية و المنظمه اللى مش رسميه نادى پاريس.

پاريس واحده من اشهر الاماكن السياحية فى العالم, بيزورها أكتر من 30 مليون شخص كل
سنة. و فيها معالم كتير متميزة و مناطق جذب مشهورة عالميا و كمان المؤسسات الشعبية
والجناين العامة. اتعرفت پاريس باسم ”عاصمة النور“ عشان مكانتها الثقافيه. متحف
اللوڤر اللى بيضم مجموعة قيمه و كبيره من التحف والأثار المصريه من اشهر متاحفها.
ميدان الكونكورد من أكبر ميادين پاريس و بتتوسطه مسله مصريه ضخمه أهدتها مصر لفرنسا
عشان جهود علمائها فى المصرولوچيا.

اسم باريس بالفرنساوى بتتنطق [paʁi] و بالانجليزى بتتنطق /ˈpæɹɪs/ جاى من سكانها,
القبيلة الجولييه المعروفة. Parisii كان اسم المدينة لوتيتيا و الاسم الرسمى كان
لوتيتيا پاريسيوريام خلال فترة الاحتلال الرومانى فى القرن القرن الساتت, بس فى عهد
جوليان المرتد (360-363) إتسمت مدينة پاريس.

أئدم العلامات الاثريه على سكن ناس دايم فى منطقة پاريس من حوالى سنة 4250 قبل
الميلاد. لكن تأسيس باريس فى مكانها كان حوالى 250 قبل الميلاد على إيد قبيله سلتيك
اسمها پاريسى على الجزيره الصغيره اللى مبنى عليها الان وزارة العدل و قاعة البلديه
و كنيسة نوتردام دى باريس

پاريس فيها ستادات كثير مثل ستاد دو فرانس و يقام فيها بطولات كثيره منها بطولة
پاريس ماسترز ف التنس



https://arz.wikipedia.org/wiki/%D8%A7%D9%84%D8%A8%D8%A7%D9%86%D9%8A%D8%A7

ألبانيا(جمهورية ألبانيا) دوله فى أوروبا بتطل على البحر المتوسط من الجنوب و عاصمة
ألبانيا هى تيرانا و اللغة الرسمية هى الألباني.

ألبانيا بيحدها مونتنيجرو من الشمال الغربى، كوسوفو من الشمال الشرقى، و جمهورية
مقدونيا من الشرق و اليونان من الجنوب والجنوب الشرقى و على ساحل البحر الأدرياتيكى
من الغرب، و على البحر الأيوني من الجنوب الغربي. و بتبعد اقل من 72 كم (45 ميل) من
ايطاليا ، بيفصلهم مضيق أوترانتو اللى بيربط بين البحر الأدرياتيكي و البحر الأيوني
.

ألبانيا عضو فى الأمم المتحدة ، حلف شمال الأطلنطى ، و منظمة الامن والتعاون فى
أوروبا ، مجلس أوروبا ، منظمة التجارة العالمية ، منظمة التعاون الاسلامي ومن
مؤسسين اتحاد علشان المتوسط و كانت ألبانيا مرشح محتمل للانضمام للاتحاد الأوروبي
من يناير 2003 و قدمت طلب رسمى لعضوية الاتحاد الأوروبي يوم 28 ابريل 2009. ألبانيا
ديمقراطية برلمانية



https://arz.wikipedia.org/wiki/%D8%B4%D8%A7%D9%8A%D9%84%D8%A7_%D8%B3%D8%AA%D8%A7%D9%8A%D9%84%D8%B2

شايلا ستايلز (Shyla Stylez) ممثلة بورنوجرافية كندية من اصل ألمانى اتولدت يوم 23
سبتمبر 1982 فى مدينة أرمسترونج بمقاطعة بريتيش كولومبيا فى كندا ، واسمها الحقيقى
أماندا فريدلاند (Amanda Friedland) .

بعد ماخلصت شايلا ستايلز دراستها الثانوية سافرت لمدينة ڤانكوڤر فى نفس المقاطعة
وهناك اشتغلت موديل عريان وبقت تنشر صورها على أكتر من موقع على شبكة الإنترنت ،
ولما وصلت لسن 18 سنة اشتغلت رقاصة استربتيز .

فى شهر اغسطس 2000 سافرت شايلا ستايلز لمدينة لوس انجليس بولاية كاليفورنيا
الامريكية وهناك بدأت شغلها فى مجال البورنوجرافى لما اتعاقدت مع شركة Anabolic
Productions لإنتاج الافلام البورنوجرافية ، وكان اول فيلم بورنوجرافى تمثله هو
فيلم Flesh Hunter .

فى سنة 2002 عملت شايلا ستايلز عمليتين تكبير لبزازها ، وفى نفس السنة مضت عقد
احتكار لمدة تلات سنين مع شركة Jill Kelly Productions ، وبعدما خلصت مدة العقد
ظهرت سنة 2006 فى سلسلة مقاطع الفيديو دى فى دى My Plaything اللى أنتجتها شركة
Digital Sin .

شايلا ستايلز مثلت أكتر من 200 فيلم بورنوجرافى أهمهم Ass Worship 2 و Girlvana 2 و
Nurses و Pirates II و Flight Attendants و Big Tits at School 1 و Big Boob Car
Wash .

فى سنة 2002 شايلا ستايلز اتجوزت بوب فريدلاند (Bob Friedland) العضو المنتدب لشركة
Jill Kelly Productions ، وفى سنة 2003 اتطلقت منه .



https://arz.wikipedia.org/wiki/%D8%AA%D9%85%D8%AB%D8%A7%D9%84_%D8%A7%D9%84%D8%AD%D8%B1%D9%8A%D9%87_(%D9%86%D9%8A%D9%88%D9%8A%D9%88%D8%B1%D9%83)

اسمه الكامل: تمثال الحرية بتنور الدنيا و المشهور بتمثال الحرية هو تمثال قدمه
الشعب الفرنساوي كهدية للولايات المتحدة الامريكية سنة 1886.التمثال واقف فى
ليبيرتي ايلاند (جزيرة الحرية) فى مدخل المينا لمدينة نيويورك، الامريكان عاملين
دعايه ليه على اساس إنه يرحب بالمهاجرين الجداد لامريكا و

التمثال عبارة عن واحدة ست لابسة روب و ماسكة فى ايدها اليمين شعلة الحرية و فى
ايدها الشمال مساكة كتاب منقوش عليه باللاتيني 4 يوليو 1776 و اللى هو تاريخ
الاستقلال الامريكي. على راسها لابسة تاج طالع منه 7 اشعة بترمز للسبع قارات بتوع
العالم و هى واقفة على قاعدة مريعة التمثال نفسه طوله 46 متر من الرجلين لقمة
الشعلة بس بيوصل ل 93 متر لما نضيف القاعدة. تمثال الحرية من اكتر الحاجات
الإعلامية اللى بتميز امريكا كدولة و بتمثلها بقيمها و مبادئها فى نفوس الامريكان
كلهم.

بارتولدي فى زيارة ليه لمصر انبهر بمشروع قناة السويس اللى بيشتغل فيه صديق عمره
المهندس الفرنساوي فيرديناند ديليسيبس،و اتخيل وجود منارة ضخمة فى مدخل القناة ورسم
سكيتش للتمثال اللى كان عبارة عن نسخة مصرية من الالهة الرومانية ليبيريتاس و خلاها
تشبه الفلاحة المصرية شايلة شعله نار وموجهاها ناحية السما.بارتولدي اتقدم بمشروعه
للخديوي اسماعيل باشا سنة 1867 و بعدين عمله شوية تعديلات و اتقدم بيه تاني سنة
1869 و فى المرتين المشروع ما توافش عليه بسبب المشاكل المالية اللى كانت مصر يتمر
بيها فى الوقت دا. و بعديها عملته فرنسا( بتبرعات الشعب) و قدمته لامريكا هدية.



https://arz.wikipedia.org/wiki/%D8%A8%D9%8A%D9%83%D9%8A%D9%86%D9%89

البيكينى (فرنساوى: Bikini): مايوه للستات بيتلبس عادة على الپلاچات و بيتكون من
حتتين، حته بتغطى الصدر (زى السوتيان) و حته بتغطى الحوض (زى الكلوت).

بيختلف شكل البيكينى و حجمه بيتنوع ففيه مثلاً بيكينى بيتسمى "ثونج" (thong) او
"چى-سترينج" (g-string) منتشر فى امريكا اللاتينيه. المايوه المعروف بإسم مونوكينى
(monokini) مشتق من البيكينى بس بيتكون من حته واحده بتغطى الحوض بس من غير سوتيان.

ظهر البيكينى لأول مره سنة 1947 على پلاچات فرنسا و اللى اخترعه فى العصر الحديث
كان مهندس فرنساوى اسمه لويس رير (Louis Réard)، و سماه بيكينى على اسم جزيرة
بيكينى فى المحيط الهادى كانت امريكا عملت فيها تجربة قنبله ذريه فى يوليه 1946.
لويس رير كان مهندس اوتوموبيلات لكن كان بيدير بوتيك للهدوم الداخليه ملك والدته فى
باريس، صاحبه مصمم الازياء چاك هيم (Jacques Heim) فصله و اعلن عنه ك "اصغر مايوه"،
و ظهر البيكينى لأول فى عرض ازياء فى باريس و لبسته "ميشيلينا بيرناردينى"
(Micheline Bernardini) اللى كانت رقاصة ستربتيز استعانو بيها لإن المانيكانات ما
رضيوش يظهرو بيه.

البيكينى على الرغم من كده ما بيعتبرش اختراع جديد لإنه كان معروف فى الازمنه
القديمه و عند و اليونانيين. بعد ظهور البيكينى فى فرنسا انتشر فى نواحى العالم و
ظهر كمان على پلاچات اسكندريه فى مصر و بقى اشهر مايوه بتلبسه الستات.

لإن البيكينى بيتكون من حتتين خفاف فبيعتبر مريح فى اللبس على الپلاچ و فى العوم و
بالذات لما الدنيا بتكون حر. و للبيكينى اشكال متنوعه منها الميكروكينى (microkini)
و ده الكلوت بتاعه صغير، و المونوكينى (monokini) و ده بيتكون من كلوت بس من غير
سوتيان، و التانكينى (tankini) و ده بيتكون من حتتين لكن الحته الفوقانيه بتغطى
البطن، و الچى-سترينج (g-string) و ده بيكينى عادى بس الكلوت من ورا صغير.

فى الرياضه استخدم شكل من اشكال البيكينى كزى رياضى، و من سنة 1994 بقى الزى الرسمى
لڤولى بول البلاچ للستات فى الاوليمبياد و بقت بتلبسه الستات فى مسابقات العاب
القوى كمان.

الچى-سترينج (g-string) او التانجا (tanga) من مشتقات البيكينى لكن صغير من ورا.
السترينج انتشر من سبعينات القرن العشرين و ظهر لاول مره فى امريكا اللاتينيه و
بالذات فى البرازيل. السترينج مش اختراع حديث لإن القبايل البدائيه فى انحاء كتيره
من العالم بيستخدموه من عصور طويله. فى امريكا اللاتينه اتسمى الموديل ده "تانجا" و
بيتسمى كده فى مناطق كتيره من العالم لكن ساعات بيتشار بإسم تانجا لنوع صغير قوى من
الچى-سترينج. التانجا ظهر على پلاچات الكوباكابانا فى البرازيل سنة 1974 و لاقى
نجاح لكن انتشاره فضل محدود بإستثناء فى امريكا اللاتينيه.

الميكروكينى (microkini) مشتق من البيكينى و شكله ماعادا ان الكلوت بتاعه صغير. مع
انه دخل عالم الازياء و الموضه لكن بيتلبس فى المجتمعات البدائيه فى كذا مكان فى
العالم. اسم ميكروكينى ظهر عن طريق مجموعه من مستخدمى الانترنت فى سنة 1995.
النوعيه دى من البيكينى اصلها فى پلاچ ڤينيس (Venice Beach) فى ولاية كاليفورنيا فى
امريكا من سنة 1970 بعد ما صدر هناك قرار بمنع العرى على الپلاچ فظهر الميكروكينى
اللى بيغطى بالظبط مناطق الجسم اللى بيمنع القانون عدم تغطيتها.

فى حوالى سنة 1975 محل مايوهات فى المنطقه لقط الفكره و صمم موديلات للميكروكينى
نالت نجاح فى امريكا و انتشرت فى بلاد تانيه. الميكروكينى مايوه بين البيكينى و
العرى الكامل لكن مش منتشر قوى على الپلاچات التقليديه، و فى اوروبا بيظهر على
پلاچات محدوده فى اسبانيا فى جران كناريا و فورمينتيرا.

المونوكينى (monokini) هو كمان من مشتقات البيكينى بس من غير سوتيان و بيتسمى كمان
يونيكينى (unikini).

المونوكينى مش ابتكار جديد لكن موجود من زمان فى الثقافات الافريقيه و الپولينيزيه
و غيرها لكن اول واحد صمم المونوكينى كمايوه للپلاچ كان رودى جيرنريتش (Rudi
Gernreich) فى امريكا. مونوكينى جيرنريتش كان على شكل مايوه ستاتى عادى لكن مشقوق
عند الصدر و بحمالات. لكن اشكال المونوكينى التقليديه المنتشره هى البيكينى من غير
سوتيان و بيتسمى توپليس (topless).

التانكينى (tankini) عباره عن بيكينى لكن السوتيان على شكل فنله بتغطى البطن. وبكده
فهو مايوه بين المايوه العادى و البيكينى. اول مره التانكينى ظهر كان فى سنة 1990.



https://arz.wikipedia.org/wiki/%D8%A8%D8%A7%D8%B1%D8%A7%D9%83_%D8%A7%D9%88%D8%A8%D8%A7%D9%85%D8%A7

باراك حُسين اوباما التانى ( مواليد 4 اغسطس 1961) هو رئيس الولايات المتحدة
الامريكية الاربعة و الاربعين ,و كان سيناتور امريكي عن ولاية إلينوي و اترشح عن
الحزب الديموقراطى و كسب الإنتخابات يوم 4 نوفمبر سنة 2008 على المنافس الجمهوري
جون ماكين. اوباما هو اول امريكانى-افريقى يدخل البيت الابيض كرئيس للولايات
المتحدة الامريكية. و النايب بتاعه هو چو بايدن.

باراك اوباما من مواليد هونولولو، هاواى وأصلاً كان محامى متخرج من جامعة كولومبيا
و كلية هارفارد للقانون. و اشتغل مستشار للحقوق المدنية فى شيكاجو ، و محامى و
درٌِس القانون الدستورى فى كلية الحقوق جامعة شيكاجو فى الفتره من سنة 1992 لسنة
2004. أوباما خدم تلات فترات فى مجلس شيوخ ايلينوى فى الفتره من سنة 1997 لسنة
2004. أخد جايزة نوبل للسلام سنة 2009 كحافز للعمل على تحقيق السلام فى العالم.

ولد اوباما فى هونولولو فى ولاية هاواى يوم 4 اغسطس ,سنة 1961 , من اب كينى من
نيانزا ف كينيا من عائلة مسلمة ( باراك اوباما الاب) و ام امريكية اسمها ستانلى آن
دانهام كانت من اصول انجليزيه ايرلانديه و ألمانيه ، و كانت من ويتشيتا ،فى ولاية
كانساس،

اتقابل ابوه و امه سنة 1960 و هما طلبة بيدرسو ف جامعة هاواى و لما كان عمره سنتين،
انفصل ابوه عن امه و بعديها اتطلقوا و رجع الاب لكينيا و ماشفش ابنه تانى غير مره و
احده و بعديها مات فى خادثة عربية سنة 1982.اتجوزت امه بعد كده مهندس بترول من
اندونيسيا اسمه لولو سويتورو و راحت الاسرة اندونسيا و عاشو ف جاكارتا لحد ما وصل
عمره عشر سنين و بعديها رجع هاواى و عاش مع جده و جدته من ناحية امه ميدلين و آرمور
ستانلى دونهام ، حضر المدرسة من الصف الخامس سنة 1971 و اتخرج من المدرسة الثانوى
سنة 1979. سنة 1972 رجعت والدة اوباما لهاواى لمدة خمس سنين . و سنة 1977 رجعت
اندونيسيا, و فضلت هناك لحد اما رجعت تانى هاواى سنة 1994, و اتوفت من سرطان المبيض
سنة 1995.

أوباما قال عن مرحلة طفولته "شكل والدى كان مش شبه اى حد من الناس اللى حوالايا --
لأنه كان اسوِد ، و والدتى اللى ببضا زى اللبن الحليب -- بالكاد متسجله فى عألى."

بعد المدرسة الثانوية ، راح أوباما يدرس فى كلية اوكسيدنتال فى لوس انجليس سنة 1979
و فى فبراير 1980 قال أول خطبه، طلب فيها من اوكسيدنتال سحب الاستثمارات من جنوب
افريقيا. و سنة 1981 ، سافر اندونيسيا علشان زيارة والدته و أخته مايا ، و زار
عيلات أصحابه فى الهند و باكستان لمدة تلات أسابيع.. باراك اوباما اتخرج من كلية
هارفارد للقانون- جامعة كولومبيا سنة 1991 بدكتوراه فى الأانون(magna cum laude
باللاتينى) . و سافر بالى علشان يكتب لعدة شهور الكتاب اللى إتنشر سنة 1995 بإسم
أحلام من والدى. مراته ميشيل اوباما و عندهم بنتين ماليا و ساشا

اوباما كسب انتخابات مجلس الشيوخ فى ايلينوى سنة 1996. واستمر سيناتور تلات فصول فى
مجلس شيوخ إيلينوى فى الفترة من سنة 1997 لسنة 2004. أوباما قال الخطاب الرئيسى فى
المؤتمر الوطني للحزب الديمقراطى فى يوليو 2004, و كسب انتخابات مجلس الشيوخ فى
نوفمبر 2004.

باراك اوباما أعلن ترشيح نفسه رئيس للولايات المتحدة يوم 10 فبراير 2007، قدام مبنى
كونجرس إلينوى فى سبرينجفيلد، إختيار مبنى كونجرس إلينوى كان اعلان رمزى لأنه كان
مكان خطبة ابراهام لينكولن التاريخيه "البيت المنقسم" فى سنة 1858.

تم ترشيح المرشح الجمهورى جون ماكين و دخل الاتنين ف تلات مناظرات رئاسية ف سبتمبر
وأكتوبر 2008. و يوم 4 نوفمبر، كسب أوباما الرياسه لما كسب 365 صوت انتخابى و ماكين
كسب 173 بس. أوباما كسب 52.9٪ من الأصوات الشعبية و ماكين كسب 45.7٪

باراك اوباما أعلن ترشيح نفسه رئيس للولايات المتحدة لمده تانيه و أخرانيه ف
انتخابات رياسة امريكا سنة 2012 و مرشح الحزب الجمهورى كان ميت رومنى و دخل الاتنين
ف تلات مناظرات رئاسية ف اكتوبر و يوم 6 نوفمبر كسب باراك اوباما الإنتخابات.اوباما
مسيحي الديانه

اعترف اوباما مرة انه جرب الكوكايين و الماريجوانا (البانجو) و هو مراهق. و قال عن
استعماله المخدرات إنه كان "أكبر فشل أخلاقي " ليه.

ام باراك ماتت سنة 1995 من سرطان المبيض.اوباما متجوز امريكانية-افريقية اسمها
ميشيل روبينسون (دلوقتي ميشيل اوباما) و عندهم بنتين: ماليا آن و ناتاشا (ساشا).

باراك حسين اوباما الف كتب كتير و لكن اشهرها (احلام من ابويا) و اللى حكى فيه عن
طفولته و مراهقته و المشاكل العرقية اللى واجهها و الكتاب التاني المشهور هو (جرأة
الامل) و اللى اتكلم فيه عن مشروعه السياسى و افكاره و اراءه الحزبية.

ثقافة و تعليم اوباما مختلفين بشكل كبير و ملحوظ عن السياسيين الامريكان-الافارقة
اللى كانو ف ستينيات القرن العشرين بيتزعمو و يشاركو فى حركة الحقوق المدنية فى
امريكا. و خصوصا من ناحية عيلته و إنه إتعلم فى واحده من جامعات رابطة اللبلاب.
اوباما بيتقال عليه إنه خطيب استثنائى . و حسب منظمة جالوب ، إبتدا أوباما رياسته
بنسبة تأييد 68٪ لكن نسبة تأييده نزلت بالتدريج لحد ما وصلت ادنى مستوى 41٪ ف أغسطس
2010 , زى ما حصل مع رونالد ريجان و بيل كلينتون ف اول سنينهم ف الرياسه. .

ان كاتب هذه السطور لا يتمتع بأدنى حدود المعرفة، ناهيك عن اسلوب في الكتابة، أو
العلوم الدينية، وهو على الأرجح من الوهابية أو أتباع أحد الصهاينة.باراك اوباما
إتعمد سنة 1988 فى حسينيه الامام الصادق وهوا شيعي و كان عضو نشط هناك لمدة عشرين
سنه و يوم 27 سبتمبر سنة 2010، أصدر أوباما بيان عن وجهات نظره الدينية قال
فيه :أنا شيعي بالاختيار ، وبصراحه ، عائلتي شيعيه من الناس اللى بيروحو الحسينيه
كل أسبوع وكانت أمى واحدة من أهم الناس التي تقيم مجالس في حب ال البيت فى الحسينيه
، وبسبب هذا إيمانى في حب ال البيت يمشي في دمي ، وكان هذا بسبب تعاليم ال محمد
وبيته الاطهار و وضح أوباما انه كل يوم عاشور يقضي العشره اولا من ايام عاشور في
الحسيبنيات الطاهره باعتباره يعمل طعام لثواب ال البيت ف العشرينات من عمره إنه فهم
"إوة تقاليد الشيعه الدينية لتحفيز التغيير الاجتماعى".



https://arz.wikipedia.org/wiki/%D8%A7%D9%84%D9%82%D8%AF%D9%8A%D8%B3_%D8%A7%D9%88%D8%BA%D8%B3%D8%B7%D9%8A%D9%86

القديس أوغسطين ، سانت أوغستين اوف هيبو ، " اوريليوس أغسطينوس هيبونيسيس " ، -
باللاتينى : Aurelius Augustinus Hipponensis - ( ولد 13 نوفمبر 354 فى تاجاست (سوق
أهراس بالجزائر حاليا) - توفي 28 اغسطس 430 فى هيبون (عنابه بالجزائر حالياً))،
يتحدّر من اصول فينيقيه قرطاجيه; يعتبر أعظم آباء الكنيسة، ودكتور للكنيسة
الكاثوليكيه. يعتبره الكاثوليك ثاني أهم شخصية أثرت فى الفكر المسيحي بعد القديس
بطرس. كان أسقف مدينة هيبون (عنابه بالجزائر). تأثر بكثير من التيارات الفكريه فى
عصره، وانتهى بالإيمان بال مسيحية ، وحكى عن تجربته فى كتابه الشيق "الاعترافات".
كان يؤمن بالجبر وبأن تاريخ البشر عبارة عن صراع بين مملكة الرب ومملكة الدنيا.
دافع بقوة عن روحانية المسيحيه، ويعتبر من أهم وأقوى الشخصيات التي كان لها تأثير
فى تاريخ الكنيسة.

القديس اوغسطين ليس له علاقه مباشره بالحرب الدينيه اللى شنها المسيحيين الكاتوليك
ضد المسلمين فى القرون الوسطى و التي عرفت بإسم الحروب الصليبيه حيث ان اوغسطين
اتوفى سنة 430 و الحروب الصايبيه دشنها المسيحيين سنة 1095 بخطبة البابا اوربان
التانى فى كليرمونت. لكن المسيحيين لما قرروا شن حرب دمويه ضد المسلمين واجهتهم
مشكله و هى ان تعاليم المسيحيه ضد استخدام العنف و الإعتداء على الغير فكان لابد
لهم ان يجدوا مخرجا يبررو بيه الحرب العسكريه التي يريدون شنها بحيث انها تبقى حرب
مقبوله من وجهة نظر التعاليم المسيحيه. فى هذه الظروف بفكره من افكار اوغسطين
القائلة ان الحرب الدفاعيه هى حرب عادله. وحيث انهم اعتبرو شرق البحر المتوسط من
املاكهم بإعتبار ان و من بعدهم البيزنطيين كانو محتلينها و انهم الورثه الشرعيين
بحكم ان البابا وريث الدوله الرومانيه و وريث المسيح نفسه اللى عاش فى الاراضى
المقدسه و ان المسلمين اخدو المنطقه دى منهم فحربهم على المسلمين هى حرب دفاعيه و
حسب تعاليم القديس اوغسطين حرب عادله و عنف عادل ده طبعاً من غير الأخد فى الاعتبار
الشعوب اللى كانت عايشه فى المنطقه تحت الاحتلال الرومانى و البيزنطى و ان الاراضى
دى ملكها هى بس.



https://arz.wikipedia.org/wiki/%D8%A7%D9%84%D8%AD%D8%A7%D9%83%D9%85_%D8%A8%D8%A7%D9%85%D8%B1_%D8%A7%D9%84%D9%84%D9%87

الحاكم بأمر الله ( القاهره ، ح 10 سبتمبر 985 - القاهره، اختفى 2 فبراير 1021 )،
اسمه ابو على المنصور بن العزيز بالله ابن نزار ، ساتت خلفا الفاطميين ( العبيديين
) ، و تالت ملوكهم على مصر و الشام ، اتبايع بالخلافه و هو عنده 11 سنه بعد ما مات
ابوه العزيز بالله اللى خلفه من ست مسيحيه روسيه . حكم من 15 اكتوبر 996 لغاية ما
اختفى فى 2 فبراير 1021. هد الحاكم بأمر الله كنيسة القبر المقدس ( كنيسة القيامه )
فى بيت المقدس و ده كان عنصر مهم من عناصر الترويج للحروب الصليبيه و قيام الحمله
الصليبيه الاولى اللى استولت على بيت المقدس. انشأ دار الحكمه فى القاهره.

وصفه المؤرخين بإنه كان مختل عقلياً. و بيقول المؤرخ ابن أيبك الدوادارى انه كان و
هو صغير بيهتم بالادب و العلم و كان بيدرس علم النجوم و الأرصاد و الكيميا و
العزائم و الطلمسات و كل علوم الرياضيات ، و ضاف : " اما فى نهايته و تمام ايامه
فصدرت عنه امور تلى الى الجنون ، لا بل هى الجنون بعينه ، من خرافات دينية و
دنياوية " . لكن فيه بيقولوا انه كان متزمت دينى صحيح لكن ظلمه المؤرخين فى سياق
الصراع الفاطمى الشيعى - العباسى السنى. فى سنة 1011 طلع العباسيين مرسوم فى بغداد
بيهاجم الحاكم بأمر الله و الفاطميين فى مصر ، و بيطعن فى نسبهم العلوى و انهم مش
من نسل عبيد الله زى ما بيقولوا لكن من نسل واحد اسمه عبيد بن سعيد الحزمى و انهم
ادعياء خوارج ما بينتسبوش لعلى بن ابى طالب ، و المؤرخ ابن كثير هاجم الفاطميين و
الحاكم بأمر الله . لكن يلاحظ ان المؤرخين ما وصفوش حد من الخلفا الفاطميين بالمنظر
ده غير الحاكم بأمر الله ، ابن الأثير اللى قال عن الحاكم انه كان سفاك للدماء و ان
سيرته عجيبه قال عن جده المعز لدين الله انه كان راجل عالم ، فاضل ، جواد ، شجاع ،
جارى على منهاج ابوه فى حسن السيره و انصاف الرعيه ، وده بيوضح ان الموقف التأريخى
اللى اتاخد من الحاكم بأمر الله ماكانش بسبب الصراع العباسى-الفاطمى بس. من جهه
تانيه ، المؤرخين المصريين زى المقريزى و ابن إياس و النويرى و غيرهم، بعكس ابن
كثير (الشامى)، كتبوا عن الحاكم بأمر الله و الفاطميين بقدر اكبر من الحياديه ، و
السبب الرئيسى فى كده هو انهم عاشوا فى العصر المملوكى البعيد زمنياً عن فترة
الصراع العباسى-الفاطمى و ماكانلهوش لا ناقه و لا جمل فى الموضوع.

بيقول المقريزى كتحذير فى تناول اخبار الفاطميين : " فتفطن، رحمك الله، الى أسرار
الوجود، وميز الأخبار كتمييزك الجيد من النقود، تعثر إن سلمت من الهوى بالصواب.
ومما يدلك على كثرة الحمل عليهم ( يعنى الفاطميين ) أن الأخبار الشنيعة، لاسيما
التى فيها اخراجهم من ملة الاسلام، لا تكاد تجدها إلا فى كتب المشارقة من
البغداديين و الشاميين ... اما كتب المصريين الذين اعتنو بتدوين أخبارها فلا تكاد
تجد فى شىء منها ذلك ألبتة. فحكم العقل، واهزم جيش الهوى، وأعط كل ذى حق حقه. " .

بالرغم من كده وصفه المؤرخين فى العصر الحديث بالجنون و التعصب و حب سفك الدم .
بيقول المؤرخ جمال الدين الشيال : " والحاكم شخصيه عجيبه هى فى الحقيقة جماع
المتناقضات، مما يدل على انه كان ملتاث العقل غير متزن الفكر، فقد امتاز عهده
بالقسوة والعنف وكثرة سفك الدماء " . المؤرخين الغربيين فى العصور الوسطى و فى
العصر الحديث ما لهمش رأي تانى غير ده.

الخليفه الفاطمى العزيز بالله قبل ما يتوفى فى بلبيس فى 14 اكتوبر 996 كان
أخدالبيعه لإبنه المنصور بدل ابنه التانى محمد اللى كان عمله ولى عهد لكن مات. تانى
يوم الصبح بعد ما مات العزيز اتجددت البيعه للمنصور اللى اتلقب بلقب الحاكم بأمر
الله و لبس هدوم الخلافه. ولانه كان لسه صغير عنده حوالى حداشر سنه و نص اتعين له
كفيل اسمه أبو الفتوح برجوان ، و مسك تدبير الدوله واحد اسمه أبو محمد بن عمار اللى
اتلقب بأمين الدوله.

فى يونيو 1000 حرم الحاكم على الناس قول كلمة سيدنا أو مولانا إلا ليه هو بس ، و فى
سنة 1003 ابتدى يقتل اللى حواليه فقتل كاتب جوهر ، و قتل ريدان الصقلبى ، و قتل
العكبرى اللى كان المنجم بتاعه، و استباح دم كل المنجمين ، و بعت المنادين بتوعه فى
الشوارع ينادوا انهم كفار و دمهم مباح ، فهرب معظم المنجمين من مصر و الباقيين
استخبوا.

مع مرور الوقت زادت حالته فبقى من سنة 1004 يقعد على حمار و يمشى السياف قدامه و
يقوله يقتل ده و ده حسب ماكان بيطلع فى دماغه ، فقتل موظفين و وزرا و قضاه و ما
خلاش. شخصيته قعدت تتغير و تتدهور. فى الأول كان بيلبس هدوم غاليه و يحط جواهر و
الماظات ، و بعدين بقى يلبس هدوم ابسط مافيهاش مجوهرات ، و انتهى بيه الحال بالزهد
، فبقى بيلبس الصوف الرخيص و يركب الحمير، وفوق كده بقى يتجسس على اللى حواليه و
على حاشيته ، و يتدخل فى كل صغيره و كبيره فى حياتهم و يعاقبهم بالقتل على اى حاجه
صغيره بيعتبرها ذنب عملوه لغاية ما بقت الناس كلها خايفه منه. فى سنة 1004 قطع رقبة
القاضى حسين بن النعمان و امر بحرق جثته و قطع رقاب حوالى ميت واحد و امر بصلبهم ،
و قتل خمسين واحد من الركابيه ( اللى بيشيلو غاشية الخليفه فى المواكب ).

ذكر المؤرخين انه اضطهد المسيحيين و اليهود و المسلمين اللى مش شيعه. فى سنة 1005
امر اليهود انهم يلبسوا هدوم لونها اسود عشان يبقوا عاملين زى اعدائه العباسيين ، و
مع إن امه كانت مسيحيه امر المسيحيين بلبس صلبان تقيله ، و حرم ع الناس أكل مأكولات
منها الملوخيه بحجة ان معاويه كان بيحبها ، و الجرجير ، و منع بيع العنب و العسل
بحجة ان الخمره بتتعمل منها ، و حرم اكل و صيد السمك اللى مالهوش قشر و لعب الشطرنج
، و غير فى كلام الأدان ، و منع صلاة التراويح ، و امر بقتل الكلاب ، و امر اطفال
بإنهم ينطو من مكان عالى فى القصر فى بركه فإتقتل منهم حوالى تلاتين وقعو برا
البركه على الارض ، و حرم الغنا ، و حرق احياء فى القاهره و هد كنايس ، و امر بهدم
جامع عمرو بن العاص فى اسكندريه ، و هدم كنيسة القيامه فى القدس ( وكان ده من عوامل
قيام الحروب الصليبيه ضد المسلمين )، و قتل ارباب الدوله و موظفينها من غير سبب ،
وكان قائد القواد الحسين بن جوهر من ضحاياه سنة 1011. و بيذكر ابن إياس من ضمن
التصرفات الغريبه اللى كان بيعملها انه كان بيبنى مدارس و يعين فيها علما و بعدين
كان بيقتلهم و يهدم المدارس . و امر بفتح الدكاكين و الأسواق بالليل ، و بعدين امر
بعدم خروج الناس من بيوتها بعد غروب الشمس ، و بتحبير وشوش الستات و بعدين منع
خروجهم من بيوتهم بالكامل او الطلوع على اسطح بيوتهم ، و لما اشتكى التجار من قلة
البيع امرهم يلفوا على البيوت بشرط ان الستات يستعملوا حاجه زى المغرفه ليها دراع
طويله يتناولوا بيها الحاجات من البياعين من بعيد. و بعدين عمل استثناءات فسمح
بخروج الستات اللى رايحين الحج ، و المعروضين للبيع ( الإماء ) ، و غسالات الموتى ،
و الأرامل اللى بيبيعوا غزل. بيقول المقريزى : " فى ربيع الاخر ( سنة 395هـ /1004م
) اشتد خوف كافة الناس من الحاكم " . فى سنة 1008 قتل فى ليله واحده اعداد من الخدم
و الصقالبه و الكتاب بعد ما اتقطعت دراعاتهم بسواطير ، و فى سنة 1012 قطع رقبة ناس
باعو زبيب و سمك و حرم على الستات الغنا ، و فى سنة 1013 اتعاقب الناس اللى بيبيعو
الملوخيه و السمك اللى من غير قشر و اتضربت الستات و اتحبسو لانهم خرجو من بيوتهم و
اتصاب الناس بالرعب من كتر القتل و التنكيل فبقو يهربو و التجار قفلو دكاكينهم .

شويه و ابتدا الحاكم بأمر الله يؤمن بالحلول و التناسخ الإلهى ، و امر بإن الناس
تسجد لما يتذكر اسمه، وبعدين فى ديسمبر 1018 ظهر فى القاهره راجل اسمه حسن ابن
حيدره الفرغانى الأخرم قال إن الاله بيحل فى الحاكم ، و قعد يروج للموضوع ده لغاية
ما سمع الحاكم بحكايته فناداه و كافئه و بقى يخرجه معاه فى المواكب. لكن فى موكب من
المواكب ، بعد ما كرمه بتمن تيام ، هجم عليه واحد و قتله ، فأمر الحاكم بقتل
الراجل. لكن واحد غيره اسمه حمزه اللباد الزوزنى ظهر فى القاهره سنة 1019 و سمى
نفسه " هادى المستجيبين " بقى يقعد فى جامع بره باب النصر يروج لعبادة الحاكم بأمر
الله و يقول ان الاله حل فى الحاكم ، و لم حواليه جماعه متطرفه من الاسماعيليين ، و
ادى ألقاب لمريديه و عين واحد منهم داعيه ليه سماه " سفير القدره " ، و كان الحاكم
بأمر الله ساعات بيروح يزوره فى الجامع و يكلمه. بعد حيدره الفرغانى ظهر واحد تالت
اسمه انوشتكين النجارى معروف بإسم الدرزى قدر يلم اتباع كتار ، و سمى نفسه سند
الهادى و حياة المستجيبين ، و ده كمان كان الحاكم بيروح يقابله و يكلمه. و فضل
الوضع على كده لغاية ما فى يونيو 1019 ركب جماعه من اتباع حمزه اللباد الحصنه و
البغال و دخلوا بيها جامع و قعدوا ينادوا بمذهبهم ، و قالوا كلام ما رضاش بيه
المصريين ، و اتجمع الناس فى الجامع من كل ناحيه ، و لما جه القاضى ادوله رقعه
مكتوب فى اولها : " بسم الحاكم الله الرحمن الرحيم " ، و أمروه بالاعتراف بإلاهية
الحاكم بأمر الله. فاتلمت الناس على اتباع حمزه اللباد و قتلوهم. لما عرف الحاكم
باللى حصل امر بالقبض على اللى قتلوا أتباع حمزه اللباد ، و قتلهم و كانوا حوالى
اربعين واحد. اتمرد شوية عساكر و راحوا على بيت حمزه اللباد و اشتبكوا مع اتباعه ،
و هرب هو على قصر الحاكم بأمر الله فخباه عنده وابتدا يدبر للمصريين مصيبه. شويه و
بعت للمصريين مرتزقه من اللى عنده ، و امرهم ينزلوا الشوارع بالحصنه و يهجموا على
بيوت المصريين و على الحمامات . و راحت الناس للحاكم تشتكى لكن الحاكم فضل يبعتلهم
مرتزقته يسرقوا بيوتهم و يعروهم فى الشوارع و يحرقوا بيوتهم. الناس بقت تستغيث ولكن
ما كانش فيه مغيث لانهم وقعوا فى ايد حاكم مجنون. وابتدت الناس تسيب بيوتها و تهجر
القاهره و تدعى ربنا يخلصها من النكبه اللى ابتلت مصر بيها.

فى ليله من ليالى سنة 1021 ركب الحاكم حماره كعادته و راح على القرافه ، و طلب من
اللى كانوا معاه يسيبوه لوحده. فسابوه و مشيوا و من ليلتها مابانلهوش اثر. فلما
راحوا يدوروا عليه لقوا حماره و رجله مجروحه بضربة سيف ، و مشيوا ورا الاثر لغاية
ما وصلوا لبركه اسمها بركة القصب ، لقوا فيها هدوم الحاكم و فى جبته اثر ضرب
بالسكاكين ، فرجعوا ع القصر و هما متأكدين انه اتقتل.

بيتقال ان أخته " ست الملك " دست له رجاله قتلوه لانه كان متخانق معاها و ناوى
يقتلها ، و كذا مره هددها بقوله : " قد سمعت أنكم تجمعون الجموع و تدخل اليكم
الرجال ، و الله لأقتلنكم أجمعين " ، و اتهمها بإنها حامل ، فراحت للامير سيف الدين
حسين ابن دواس و قالتله : " قد علمت ما فعل أخى و ما صدر منه من سفك الدماء و قتل
الأولياء و وجوه الدوله بغير سبب ، و قد عزم على قتلك و قتلى ". و طلبت منه يجهز
رجاله يقتلوه لما يروح المقطم و يختلى بنفسه كعادته ، و وعدته بانها حا تعمله
وزيرها و مدبر لدولة ابن الحاكم ، و اتفقوا على قتله . فجاب ابن دواس عشر عبيد و
ادى كل واحد فيهم خمسميت دينار ، و راحوا استنوا الحاكم فى الجبل و طلعوا عليه و
قتلوه.

مع انه اتوصف و اتعرف بإنه كان مختل عقليا. لكن مع كده ، فى سنة 1005 افتتح دار
الحكمه اللى بقت مركز ثقافى مليان كتب و مخطوطات و بيجتمع فيه العلما و المثقفين ،
لكن اتحولت لمركز للدعايه الفاطميه و الاسماعيليه فى مصر. و كمل بنا جامع جنب باب
النصر ، كان بدأ بنايته ابوه العزيز بالله ، و بقى عباره عن تحفه معماريه. الجامع
ده معروف باسم جامع الحاكم بأمر الله و لسه موجود و جددته الطايفه البهريه فى
الهند.

اختفى الحاكم بأمر الله و هو عنده حوالى سته و تلاتين سته ، و بعد ما حكم حوالى
خمسه و عشرين سنه. قال المؤرخ ابن كثير ان المصريين كانوا بيكرهوه من سؤ اعماله ، و
وصفه بإنه كان سفاك للدماء. و قال ابن إياس عنه : " كانت مدة خلافته بالديار
المصرية و الشامية، خمسه و عشرين سنه، فكانت على الناس أشد الايام ، و قتل فى هذه
المدة جماعة من العلماء و الفقهاء، و أعيان الناس ، ما لا يحصى عددهم ، و قد صبروا
على أذاه هذه المدة ، حتى فرج الله عنهم " .

المقريزى من جهته حلل الحاله بدقه اكتر بقوله : " ثم إن الحاكم بأمر الله اكثر من
النظر فى العقائد، وكان قليل الثبات سريع الاستمالة، إذا مال الى إعتقاد شىء أظهره
وحمل الناس عليه، ثم لايلبث أن يرجع عنه الى غيره فيريد الناس ترك ماكان قد أخبرهم
به و المصير الى ما استحدثه ومال إليه" .

بعد ما اختفى الحاكم دبرت الدوله اخته ست الملك ، و لما الكل إتاكد إنه مش حا يرجع
طلعت لهم ابنه ابو هاشم و قالت لهم اهو ده الخليفه الجديد ، فبايعوه و اتلقب باسم
الظاهر لإعزاز دين الله.



https://arz.wikipedia.org/wiki/%D8%A7%D8%B3%D9%83%D9%86%D8%AF%D8%B1%D9%8A%D9%87

اسكندريه ( بالانجليزى: Alexandria ، يونانى: Ἀλεξάνδρεια‏ )‏ هى مدينه مصريه على
الساحل الجنوبى للبحر المتوسط و من العواصم القديمه لمصر. كانت عاصمة مصر قبل
القاهره و مركز إشعاع ثقافى فى العصر البطلمى ، و دلوقتى تانى أكبر مدينه بعد
العاصمه القاهرة و اكبر مدينة فى محافظة اسكندريه. عدد سكان اسكندرية 4،1 مليون
نسمة و فيها اكبر مينا مصرى بيخدم حوالى 80 فى المية من كل واردات مصر وصادراتها.
اسكندريه ليها مطارين دوليين " مطار النزهه " و " مطار برج العرب ". اسكندرية هى
كمان مدينه سياحيه بتمتد لحوالى 32 كم (20 ميل) على طول ساحل البحر المتوسط فى شمال
مصر. و فيها مكتبة الاسكندريه (مكتبة الاسكندريه الجديده).

اسكندريه مركز صناعى مهم علشان خطوط أنابيب البترول و الغاز الطبيعى من السويس
لإسكندريه. اسكندريه ليها وظيفة مهمة للتجارة بين اوروبا واسيا، لانها استفادت من
سهولة الربط بين البر والبحر المتوسط والبحر الاحمر.

اتأسست اسكندرية على قريه مصريه صغيرة اسمها راكوتيس عن طريق الملك الاسكندر الاكبر
المقدونى اللى خلاها عاصمة مصر فى 331 قبل الميلاد. فضلت اسكندرية عاصمة مصر حوالى
الف سنه لحد 641 لما اتأسست الفسطاط. فى الازمنه القديمه، كانت اسكندريه مدينه من
اشهر مدن العالم. اسكندريه كانت معروفة بفنارها (عجيبه من عجايب الدنيا السبعه)،
مكتبة اسكندريه (اكبر مكتبه فى العالم القديم) و سراديب الموتى (كتاكومبوس) من كوم
الشقافة (واحده من سبع عجايب العصور الوسطى). و فى 1994 ابتدا الكشف عن تفاصيل أكتر
عن راكوتيس قبل وصول الاسكندر، و اسكندريه ايام عصر البطالمه.

اسس اسكندرية الاسكندر الأكبر فى 332 قبل الميلاد علشان تكون نقطة اتصال بين
اليونان و وادى النيل. المهندس الرئيسى للمشروع كان دنوقراطس "دنيوقراط". قبل ما
تتبنى اسكندريه كان فيه مكانها قرية صيادين اسمها راكوتيس. بعد ما الاسكندر خطط
اسكندريه مشى من مصر على الشرق و مارجعش تاني مصر لإنه مات فى ميسوبوتاميا لكن
المرجح إن جثمانه اتنقل ليها فى عهد بطليموس الاول و اتدفن فى اسكندريه فى السوما
فى عهد بطليموس التانى.

فى العصر البطلمى اتوسعت المدينه وفى فتره قصيره جداً بقت اكبر من قرطاج، وبقت أهم
المدن اليونانيه فى مصر، و مركز الثقافه الهيلينستيه فى منطقة البحر المتوسط.
اسكندريه كانت بتسرى عليها القوانين اليونانيه و كان عايش فيها مصريين كتير و ما
كانتش مدينه مغلقه على المقدونيين وكان فيه جواز مختلط بين المصريين و اليونانيين.
معظم المصريين الاسكندرانيه كانوا موظفين و اصحاب محلات و تجار و بياعين فى
الاسواق. اهم مبانى اسكندريه اللى اتبنت فى عهد بطليموس الاول كان الموسيون او
مدرسة الفلسفه اللى اتعرفت باسم مكتبة اسكندريه و حولت اسكندريه لأهم مركز ثقافى فى
البحر المتوسط من غير منازع. مصر ادت اليونانيين حاجه مهمه جداً ما كانوش بيعرفوها
او ما كانوش بيستخدموها و هى ورق البردى و ده ساهم فى حركة الرواج الثقافى و
العلمى.

غزاها الرومان سنة 30 قبل الميلاد و العرب سنه 641 ، و فى العصور الوسطى و فى العصر
المملوكى بالذات اسكندريه كانت مينا مصر الاول و اهم مدينه تجاريه فى مصر بتدر دخل
كبير على خزانة الدوله و كانت بتتحكم فى حركة التجاره الاوروبيه-الشرقيه. فى سنة
1365 اتعرضت اسكندريه لهجمه صليبيه ضخمه قادها بيير دى لوزينان ملك قبرص (بطرس
الاول) اتعرفت بإسم " وقعة اسكندريه " كان ليها اثر كارثى على إقتصاد مصر و تجارة
البحر المتوسط. فى سنة 1477 امر السلطان الأشرف قايتباى ببنا برج يحمى المدينه من
هجمات الفرنجه على اساس فنار اسكندريه القديم فإتبنى برج اشتهر بإسم " قلعة قايتباى
" و بقى من معالم اسكندريه و رمز من رموزها.

استمرت اسكندريه تأدى دورها التجارى فى عهد محمد على باشا و بقت بوتقه بتجتمع فيها
جنسيات مختلفه من منطقة البحر المتوسط و كان فيها جاليه جريجيه (يونانيه) كبيره
انعكست ثقافتها على شكل اسكندريه وطباع الاسكندرانيه. من اشهر الجريج الإسكندرانيه
الشاعر كونستانتين كافافيس و المغنى ديميس روسوس. اسكندريه كانت العاصمه " الصيفيه
" للعيله المالكه و الحكومه المصريه اللى كانت بتتنقل اسكندريه فى الصيف. الاسره
الملكيه كانت بتقضى الصيف فى قصر المنتزه. و اول مره العاب البحر المتوسط اتعملت
كان فى اسكندريه سنة 1951 .بعد ثورة 23 يوليه استمر الإهتمام بإسكندريه البلد اللى
اتولد فيه جمال عبد الناصر و كان بيحصل احتفال كبير يوم 26 يوليه كل سنه بيعدى فيه
جمال عبد الناصر وهو فى عربيه مكشوفه فى موكب كبير على كورنيش اسكندريه وسط هتافات
و دعوات الجماهير المحتشده على الجانبين.



https://arz.wikipedia.org/wiki/%D8%B3%D9%84%D8%B7%D9%86%D8%A9_%D8%A7%D9%84%D8%B1%D9%88%D9%85

سلطنة الروم ، سلطنه اسسها الترك السلاجقه على اراضى الامبراطوريه البيزنطيه فى
اسيا الصغرى ( الأناضول ) بعد ماستولو عليها بعد معركة ملاذكرد ( 1071 ) اللى اتأسر
فيها الامبراطور البيزنطى رومانوس الرابع . عاصمتها كانت مدينة نيقيا لغاية ما قامت
الحروب الصليبيه و عدت جيوش الحمله الصليبيه الاولى لأسيا الصغرى و استولى عليها
الامبراطور البيزنطى اليكسيوس الاول كومنينوس قبل ما تقع فى ايد الصليبيين فقدر
بكده انه يحميها من التدمير و نقل السلاجقه عاصمتهم لمدينة قونيا.

فى سنة 1071 قامت فى اسيا الصغرى معركه بين الترك السلاجقه و البيزنطيين عرفت باسم
" معركة ملازكارد " انتهت بهزيمه نكراء للبيزنطيين و وقع الامبراطور البيزنطى
رومانوس الرابع اسيراً فى ايد السلجوق و وبذلك تمكن السلاجقه من التوسع والإنتشار
فى اسيا الصغرى على حساب البيزنطيين و واقتربوا جداً من قسطنطينيه عاصمة
الامبراطوريه البيزنطيه. و فى سنة 1075 نصب القائد السلجوقى سليمان بن قتلمش نفسه
سلطان وأسس سلطنة الروم. اشتهرت السلطنة بهذه الاسم لإنها كانت على اراضى
البيزنطيين الذين عرفوا فى الشرق بإسم " الروم ".

فى سنة 1086 قتل سليمان بن قتلمش فى انطاكيه و وقبض على ابنه قلج ارسلان الذي كان
شاباً صغيراً و سيطر على الحكم ملكشاه حتى مات فى عام 1092 فخرج قلج ارسلان من
السجن و خلف ابوه فى حكم سلطنة الروم و ساعد اليكسيوس الاول فى التصدى للنورمان
الذين حاولوا لأن يتوسعوا فى الاراضى البيزنطيه.

فى سنة 1095 طلب اليكسيوس الاول مساعده من الكاتوليك اللاتين فى غرب اوروبا و كان
بقصده ان يبعثو له مرتزقه يساعدوه فى التصدى للسلاجقه الذين اقتربو جداً من عاصمة
ملكه ، لكن بابا الكاتوليك اوربان الثانى انتهز الفرصه و اخذ بالاستعداد حرب صليبيه
ضد المسلمين فى شرق البحر المتوسط. فوصلت الجيوش اللاتينيه لأسيا الصغرى و هزمت قلج
ارسلان و حاصر الصليبيين نيقيا وكان بنيتهم تدميرها لكن الامبراطور اليكسيوس الاول
قدر يخلى سكانها يستسلمو ليه و كان معظمهم يونانيين و بكده انقذهم و انقذ المدينه.
و انسحب السلاجقه لجنوب وسط اسيا الصغرى و عملو قونيا عاصمتهم بدل نيقيا. فى سنة
1107 انتحر قلج ارسلان بالنط بحصان من فوق جبل بعد ما حاصرته قوات محمد تابار ابن
ملكشاه جنب الموصل و كان ارسلان وقتها عنده حوالى ستاشر سنه. استولى ملكشاه على
قونيا ( و ده كان غير ملكشاه الملك السلجوقى المعروف اللى اتشار ليه قبل كده ) لكن
مسعود ابن قلج ارسلان قدر يستردها منه سنة 1116 و وسع حدود السلطنه فى اسيا الصغرى
و قعد على عرش السلطنة لغاية وفاته سنة 1156. اشتبك السلاجقه مع الصليبيين الرايحين
على الشرق و قدر الالمان انهم يستولو على قونيا سنة 1190 وقت الحمله الصليبيه
التالته و استردها السلاجقه بقيادة السلطان غياث الدين كيخسرو سنة 1205 و بعدها
بسنتين على انطاليا فبقى للسلطنه مينا مهم على البحر المتوسط. اتقتل كيخسرو سنة
1220 و بيتقال فى مبارزه فرديه مع تيدور الاول ليسكاريس ملك امبراطورية نيقيا و
خلفه فى الحكم ابنه علاء الدين كيقباد اللى كان خلفه من بنت القائد البيزنطى مانويل
ماوروزوميس ابن الامبراطور تيودور ماوروزوميس. علاء الدين حكم لسنة 1237 و خلفه
ابنه كيخسرو التانى اللى حكم لسنة 1246.

فى فترة سلطنة كيخسرو التانى ظهرت جيوش المغول فى اسيا الصغرى و استولو على مدينة
ارضروم جوه حدود سلطنة الروم الشرقيه و حاول كيخسرو انه يتصدى ليهم لكن غلبوه فى
معركة جبل كوسى فى شمال شرق السلطنه فى 26 يونية سنة 1243 و هرب على انطاليا و
اتوفى هناك سنة 1246 ، و بكده بقت سلطنه الروم تحت سيطرة المغول و اتحولت لحليف
ليهم.

التطورات دى كانت موازيه لتطورات مهمه بتحصل فى مصر. فى سنة 1250 وصل المماليك
للسلطه فى مصر و انتهى حكم الدوله الايوبيه. و فى سنة 1258 هجم المغول على بغداد
عاصمة الخلافه العباسيه و دمروها ( سقوط بغداد ) و بعدين دخلو سوريا و كانو عايزين
يروحو يهجمو على مصر فإتصدى ليهم المماليك بجيش مصر و هزموهم هزيمه كبرى سنة 1260
فى معركة عين جالوت و قعد الظاهر بيبرس على عرش مصر.

بيبرس كان قائد عبقرى من الناحيه العسكريه و السياسيه و الدبلوماسيه و كان مكتوب
عليه انه يواجه المغول و الصليبيين فى وقت واحد و كان من همومه انه يفصل بينهم و ما
يخليهومش يتحالفو و يدبرو عمليات مشتركه. بيبرس كان قائد سريع الحركه و البديهه و
ما كانش بيستنى لغاية ما المخاطر تتكوم و بعد كده يفكر ازاى حايقاومها. بيبرس ضرب
اسفين فى المغول بتحالفه مع القبيله الدهبيه و اسفين فى الصليبيين بتحالفه مع
امبراطورية نيقيا و هاجم حليفتهم انطاكيه و دمرها (شوف : غزو انطاكيا ).

فى سنة 1277 بيبرس اخد الجيش المصرى و طلع على سلطنة الروم و اشتبك بالمغول و
السلاجقه و غلبهم فى معركة الأبلستين و دخل قيساريه و قعد على عرش سلطنة الروم. دى
كانت ضربه جامده للمغول خلتهم يفقدو توازنهم فبعت اباقاخان جواب لبيبرس يهدده فيه و
يخطرف : " فإذا كنتم تريدون لقاءنا و قتالنا فادخلوا الميدان و ثبتوا الأقدام. تعال
لكى ترى سنانى ، وتنظر الى التواء عنانى ". و دى كانت تقريباً نهاية سلطنة الروم،
فبعد كده دخلت السلطنه فى صراعات و اتفككت و انحلت و ظهرت فى اسيا الصغرى دويلات
تركية صغيره زى دولة بنى قرمان ، و دولة زى القدريه، و دولة بنى عثمان و غيرها.



https://arz.wikipedia.org/wiki/%D8%A7%D9%84%D8%B9%D8%B1%D8%A7%D9%82

(اسم الدوله الرسمى بالعربى: الجمهورية العراقية; كوردى: كۆماری عێراق، Komara
Îraqê; بالتركمانى: Irak Cumhuriyeti; ‏ارامى حديث:‏ ܥܸܪܵܩ) هي دوله في جنوب غرب
آسيا و بتشترك في الحدود مع تركيا و ايران و الكويت و الاردن و السعودية و سوريا و
لها ساحل (60 كم) على الخليج العربي. العراق يمر به نهرين اساسيين هما دجله و
الفرات و الذان ساعدا على قيام الحضارة على ضفافهم الى يومنا هذا عاصمة العراق هي
بغداد و مكانها في وسط العراق. ويشق بغداد نهر دجله

منطقه ميسوبوتاميا Mesopotamia (منطقة ما بين النهرين) التي تشكل جزء من العراق
عاشت فيها حضارات و شعوب و امم كثيرة على مدى قرون. سادتها و حكمتها الامبراطوريات
الاكدية و الاشورية و البابلية و الفارسية و اليونانية و [[امبراطورية مغولي
المغولية، و كانت بغداد مقر الخلافة العباسية لغاية هدمها من قبل القائد المغولى
هولاكو سنة 1258 و من بعده دمرها تيمورلنك سنة 1400 و بعدها غزاها الفرس سنة 1508
لغاية ما استولى عليها الاتراك العثمانيين و قسموها على 3 ولايات و فى سنة 1917
استولت عليها بريطانيا و فى 2003 غزتها امريكا. الجزيرة كان الإسم الذي يطلقه
المؤرخين العرب على المنطقه ما بين دجله و الفرات و نواحيها.

منطقة ما بين النهرين (ميسوبوتاميا) اللى من ضمنها العراق الحالى بتعتبر من اول
المناطق فى العالم التي نشئت فيها حضارة. بدأ تأسيس مجتمعات فى منطقة مابين النهرين
عندما بدأ الناس يستوطنون المنطقه منذ حوالي 6000 سنة، و ظهرت مراكز حضارية مع اول
مستوطنة بشرية فى أوروك في جنوب العراق الحالي التي بنى سكانها لنفسهم بيوت من
الحجر و معابد زينوها بالمعادن النفيسة، و بعدها اخترعوا الكتابة المسمارية و بدأو
يستخدموها في السجلات و عقود البيع و الشراء. يعتبر السومريين اول من سكن المنطقه و
كبرت الدولة و وصلت لغاية نهر الفرات و اتبنت مدينة ايزين، و من بعدها مدن كيش و
اور و لارسا، وعندما قدم الاكديين وهم شعوب سامية آرية على سومر و عاشوا معهم حوالي
سنة (2350 ق.م) الذي استولى على المنطقه و اسس مدينة اكد واسس امبراطوريه وبقيت
الاوضاع على حالها لغاية ضهور الجوتيين سنة(2218 ق.م)، والجوتيين شعب كان يعيش في
المنطقة الشرقيه و بعد رجوع المنطقة للسومريين و حكمو المنطقه من جديد لغاية حكم
العيلاميون وهم من الاهواز فى شرق العراق الحالي و غرب ايران الحاليه ودمروا أور و
الغاية قدوم حامورابى من بابل و اسس الدولة البابليه و استطاع توحيد المنطقة و كتب
مسلته الشهيرة ( مسلة حمورابي) وهي اول شريعة كتبت في التاريخ وتحتوي على 282 قانون
، و بعدها سكنها الحوثيين الذين قدموا الاناضول و بعدهم و بعدهم الكوشيين 400 سنة و
بعدهم الميتانيين و بعدهم الاشوريين الذين استولو على بابل سنة (1225 ق.م) و بعدهم
الفرس و اليونانيون و اسكندر الاكبر، و الدوله السيلوقيه، والفرس الساسانيين في
الفتره اللى سبقت الإسلام مباشرة.

وصل الاسلام العراق فى عصر الخليفه عمر بن الخطاب ( رضي الله عنه. و شهدت العراق
احداث كثيرة فى هذه الفترة و استشهد فيها الامام الحسين ( عليه السلام )في كربلاء.
تأسست في بغداد الخلافة العباسية و اصبحت عاصمة للعباسيين و مركز ثقافى مهم و
بالذات في ايام الخليفه هارون الرشيد لكن بعده قام صراع بين اولاده الأمين و
المأمون انتهى بقتل الأمين سنة 813 و تدمرت بغداد و حل بيها الخراب. بعد وفاة
الخليفه الواثق بالله (842-847) تدخل الترك في الحكم وقام بينهم و بين الخليفه
المتوكل صراع انتهى بقتله سنة 861 و سيطرو على الحكم لمدة قرن، و قامت ثورات
العلويين و ثورة الزنج (868-883) و ثورات القرامطه. سيطر البويهيين على الحكم من
945 ل 1055 و بعدهم الترك السلاجقه من 1055 ل 1194، فى سنة (1258) دمر المغول بغداد
و قتلو الألاف من سكانها و احتلوها (سقوط بغداد (1258)) و ضموها لامبراطوريتهم و
بقت جزء من إيلخانية فارس، و من وقتها لم ينهض العراق و بقي مكان للصعاب و المآسى و
الخراب، و غزاه تيمورلنك سنة 1400 و دمر بغداد مرة اخرى، و غزاها الاذرين الترك سنة
1508 فى عهد الشاه اسماعيل الصفوى، و استولى عليه العثمانيين العثمانيين سنة 1534 و
قسموهه ل 3 ولايات بغداد و الموصل و البصرة و بقيت خاضعة للسلطان العثماني فى
الاستانه، و عاد لحكمها الايرانيين سنة 1623 و بعدها العثمانيين حتى نهاية الحرب
العالمية الاولى سنة 1919 واعلنوا المملكة العراقية تحت حكم الملك فيصل بن حسين تحت
الانتداب البريطاني الانجليز حتى سنة 1932 . وتم اعلان الجمهورية في ثورة 14 تموز
1958 بقيادة الزعيم عبد الكريم قاسم الذي قتل بعدها باربع سنوات . و بعدها غزاه
الامريكان سنة 2003 بعد القضاء على صدام الذي اعدم في سنة 2005 في العام الذي فيه
اصبح العراق دولة ديمقراطية برلمانية

شارك العراق زي عدد من دول المنطقه العربيه فى حرب 1948، وشارك فى سنة 1967 و فى
حرب اكتوبر سنة 1973 وكان تالت اكبر جيش شارك فى الحربين على الجبهه السوريه لكن ما
اتحققش نصر ع الجبهه السوريه. و حاربت العراق ايران من سنة 1980 لغاية 1988 و
اتدمرت مواردها لكن بعد الحرب ما خلصت غزت الكويت سنة 1991 لكن اتصدت ليها الدول
العظمى بمشاركة اكتر من 30 دولة و طردو الجيش العراقى من الكويت و دمروه. و فى سنة
2003 غزت امريكا العراق و كان لامريكا الغلبة الساحقه بسبب قوة اسلحتها و تقدمها
العسكرى و التكنولوچى قدام اسلحة العراق القديمه، و احتلت القوات الامريكيه العراق
فعليا و رسميا و استخبى صدام حسين لكن لقوه و اتعدم و بقت العراق مهدده بالزوال
كدوله او التقسيم لحد ما جت شبه حكومه سنة 2004. الاحصائيات بتقول ان 4500 امريكى
ماتو غير قوات التحالف، بس العراقيين اللى اتقتلو شامل المدنيين اعدادهم كبيره جداً
و بيتقدرو بأكتر من مليون و نص عراقى غير الملايين اللى هربو من العراق و اتشتتو فى
البلاد و بقو لاجئين فى كذا بلد، لكن بيتقال ان امريكا و التحالف حينسحبوا سنة
2011.



https://arz.wikipedia.org/wiki/%D8%A7%D9%84%D8%AE%D9%84%D9%8A%D8%AC_%D8%A7%D9%84%D9%81%D8%A7%D8%B1%D8%B3%D9%89

الخليج الفارسى او "خليج فارس" ، بيسميه العرب الخليج العربي - بالفارسى خلیج فارس
او دریای فارس ، بالانجليزى : Persian Gulf، هو خليج موجود فى جنوب غرب اسيا بين
منطقة الخليج الفارسيه من الغرب و ايران من الشرق ، و بيعتبر امتداد ل بحر عمان و
دراع من المحيط الهندى. بيمتد الخليج الفارسى من المحيط الهندى جهة الشمال الغربى و
طوله 650 ميل و عرضه بيختلف من 55 ل 350 ميل. الخليج فيه جزر كتيره متفرقه جنب
الساحل الصخرى الوعر. على ضفته الغربيه دول الخليج العربيه و على ضفته الشرقيه
ايران.

لكن حجة العرب انهم ساكنين علي جانبيين الخليج فى جزيرة العرب واهواز , لكن ايران
بتقول ان ده مش مبرر لتغيير اسم معروف تاريخيا، العرب بيقولوا ان الاسم تاريخيا مش
متفق عليه وكل ناس بيدوه اسم من عندهم مثل الاتراك كانوا بسموه خليج البصره
والسومريون بيسموه خليج الديلمون. اسم الخليج الفارسى هو الاسم اللى استخدم فى
الخرايط الرسمية للام المتحدة و اسامى الخليج الفارسى و بحر فارس هى الاسامى
مستخدمة فى بعض كتب المؤرخين العرب و المصريين القدام و كمان فى العصر الحديث .
الخليج الفارسي غني (بالاضافة للبترول و الغاز الطبيعي) بحاجات تانية كتير زي
الاسماك اللى بتتصاد و كانت مصدر رئيسي للغذاء بتاع شعوب المنطقه قبل البترول و
كمان الشُعب المرجانية و اللؤلؤ.

سنة 330 (ق ع ح ) قدر الايرانيين القدام ياسسو اول امبراطوريه فارسيه (الاخمينيين)
و عشان كدا الخليج بيدعوا ان الخليج فارسي من اكتر من 2300 سنة.و فى دلايل تاريخيه
من ساعتها لحد دلوقتي على تسميته ببحر او بخليج فارس وهناك دلايل ايضا على تسميته
باسمى اخرى. بعض المؤرخين العرب نفسهم فى العصور الوسطى و العصر الحديث استخدمو
اسامى الخليج الفارسى و بحر فارس لكن ده مابيوضح ان كان اسمه السايد لان هناك من
يسميه بالعربي او خليج القطيف. فى الستينات من القرن العشرين و مع انتشار الافكار
العروبية ابتدت بعض البلاد تسمي الخليج دا باسم الخليج العربي و مع ذلك فالاسم دا
مالقاش قبول خالص بره المنطقة العربيه و مش معترف بيه فى الامم المتحده او اى منظمه
دوليه تانيه.



https://arz.wikipedia.org/wiki/%D8%A7%D9%84%D8%AC%D8%B2%D8%A7%D9%8A%D8%B1

الجزاير (الجمهورية الجزائرية الديموقراطية الشعبية) بالجزايرى : الـجمهوريّه
الـجازايريّه الـديمُقراطيّه الـشعبيّه - بربرى: دزاير ، هى دوله من دول شمال غرب
افريقيا بتطل على البحر المتوسط. مساحتها 2,381,741 كيلومتر2‏، عدد السكان حوالى 34
مليون. ، عاصمتها مدينة الجزاير، و من مدنها وهران و قسنطينه و عنابه. اللغه
الرسميه هى العربى و اللغه التانيه هى البربرى (الأمازيغى) و الفرنساوى هى اللغة
الاجنبيه الاولانيه. ليها حدود مع تونس و ليبيا و المغرب و موريتانيا و مالى و نيجر
و الصحرا الغربيه. مساحه الجزاير كانت تانى اكبر مساحة دوله من دول افريقيا. لكن
الجزاير بعد تقسيم السودان بقت اكبر دوله افريقيه حسب المساحه.



https://arz.wikipedia.org/wiki/%D8%A7%D8%B5%D9%86%D8%A7%D9%85_%D8%A7%D9%84%D8%B9%D8%B1%D8%A8

أصنام العرب كانت تماثيل الالهه اللى بيعبدها العرب فى الجزيره العربيه قبل
الاسلام. من اشهرها اساف و نائله و دول كانوا محطوطين عند الصفا و المروة ،
الاولانى كان على شكل راجل و التانى كان على هيئه ست ، و العزى ( صنم قريش ) كانت
محطوطه فى وادى فى حته اسمها نخلة الشامية و كان العرب بيتسموا بيها عبد العزى. و
كان فيه اللات و دى كانت صخره مربعه فى الطائف فى نفس المكان اللى فيه دلوقتى منارة
جامع الطائف و سموا بيها عبد اللات و تيم اللات. و كان فيه مناة ودى كانت على ساحل
البحر الاحمر بين مكه و المدينه و كانت بتعبدها قبايل الاوس و الخزرج و غسان ، و
سموا بيها عبد مناة و زيد مناة. نسر ما كانتش ليه مكانه كبيره و كان بيعبدها عرب
حمير قبل التبابعه ما يدخلوا اليهوديه. فى عبة مكة كان فيه هبل و كان مصنوع من عقيق
احمر و ده كان اشهر و اعظم الاصنام عند العرب ، و كانوا العرب لما يتخانقوا على
حاجه او لما كانوا ناويين يسافروا او يعملوا حاجه يروحوله و يستقسموا الاقداح و
اللى تقوله الاقداح يعملوه.



https://arz.wikipedia.org/wiki/%D8%B3%D8%A8%D8%B9

(نطق: /sæbʕ/, الجمع: سباع نطق: /seˈbæːʕ/; او  اسد; الاسم العلمى: Panthera leo)‏
هو حيوان ثديى يتبع جنس البانثيرا وينتمى لعائلة القطط (مثل النمر و الفهد). الاسد
حيوان كبير و من الممكن ان يصل وزن الذكر البالغ ل 250 كجم. تعيش السباع فى قارة
افريقيا و جنوب غرب اسيا و غرب الهند. وتأكل السباع الحيوانات الحيه و الميته في
بعض الأحيان وربما اعشاب مختلفه . الذكر له وبر حول رقبته و الأنثي ليس لها مثل وبر
الذكر وتسمى لبؤه .

السبع هو رمز للقوه و الشجاعه و لذلك يوضع رسمه في بعض الأحيان على الاعلام و رايات
الملوك. فى مصر الظاهر بيبرس لقب بسبع مصر و كان السبع رمزا له هو و أبناءه السعيد
بركه قان و سلامش اللذين حكمو بعده. و يشتهر كوبرى قصر النيل فى القاهره بتماثيل
السباع الاربعه الموجودة على جوانبه و سمى الخديوى اسماعيل "ابو السباع" نسبه لسباع
الكوبرى الذي بناه.



https://arz.wikipedia.org/wiki/%D8%A8%D8%B1%D9%8A%D8%A7%D9%86%D8%A7_%D8%A8%D8%A7%D9%86%D9%83%D8%B3

بريانا بانكس (Briana Banks) ممثلة بورنوجرافية ألمانية اتولدت يوم 21 مايو 1978 فى
مدينة ميونيخ بولاية بافاريا فى المانيا ، واسمها الحقيقى بريانا بانى (Briana
Bany) .

بريانا بانكس سافرت مع امها لالمملكه المتحده وهى عندها اربع سنين ، ولما بقى عندها
سبع سنين سافرت لامريكا وعاشت فى مدينة لوس انجليس بولاية كاليفورنيا وهناك خدت
الجنسية الامريكية .

بريانا بانكس سابت بيت امها لما كان سنها 16 سنة هى وأختها اللى كان سنها 14 سنة فى
الوقت ده ، واشتغلت موديل عريان و نشرت صورها وهى عريانة على غلاف مجلة Teen
magazine و بعد كده اشتغلت عاملة فى محل بيتزا و كاتبة مخازن وكاتبة ملفات وسكرتيرة
علشان تقدر تصرف على نفسها وعلى اختها.

لما وصلت بريانا بانكس لسن 20 سنة مابقاش وراها مسئوليات بعدما اختها وصلت لسن 18
سنة وسابتها واستقلت بحياتها هى كمان ، وفى سنة 1999 ردت على الاعلان اللى اتنشر فى
الجرايد وقتها وكانوا طالبين موديلات عريانة للمجلات البورنوجرافية ورشحها مصور
المجلة للظهور فى اول فيلم بورنوجرافى ليها وهو University Coeds 18 وكانت فى
الفيلم ده أكتر من ند للممثل البورنوجرافى براندون آيرون (Brandon Iron).

بريانا بانكس دخلت مجال البورنوجرافى بإسم ميراج (Mirage) فى الاول ، ومن سنة 2000
سمت نفسها بريانا بانكس لأنها معجبة جدا بعارضة الأزياء الامريكية المشهورة تايرا
بانكس (Tyra Banks)، وكان اول ظهور ليها بإسمها الجديد فى فيلم Decadent Whores 9 ،
وفى نفس السنة عملت عمليتين تكبير لبزازها .

بريانا بانكس ظهرت على غلاف عدد شهر يونيو سنة 2001 من مجلة Penthouse وكسبت جايزة
Penthouse Pet June 2001 . وفى نفس السنة مثلت مع الممثلة البورنوجرافية المشهورة
جينا جيمسون (Jenna Jameson) فيلم Briana Loves Jenna واللى كان من أهم اسباب
شهرتها وكان من انتاج شركة Club Jenna ، وفى نفس السنة برضه مضت عقد مع شركة Vivid
Entertainment لإنتاج الافلام البورنوجرافية.

بريانا بانكس راسمة وشم تحت ضهرها ، وكانت مرافقة الممثل البورنوجرافى بوبى فيتال
(Bobby Vitale) كذا سنة لغاية لما سابوا بعض سنة 2006 .

فى سنة 2002 اتعمل نموذج مشابه لبريانا بانكس من خامات مختلفة واتعرض فى شركة Cyper
F/X وشركة Sota Toys ، وكانت من اوائل الممثلات البورنوجرافيات اللى اتعمل لهم
نماذج من النوع ده .

فى سنة 2004 اشتركت بريانا بانكس فى تأليف كتاب How To Have a XXX Sex Life:The
Ultimate Vivid Guide وموضوعه هو النصايح والإرشادات اللى بتديها هى وكل الممثلين
المتعاقدين مع شركة Vivid Entertainment للجمهور بخصوص السكس ، وكمان بيحكوا فيه عن
النوادر اللى ليها علاقة بالحياة الجنسية لكل واحد وواحدة منهم .

يوم 13 اكتوبر 2006 بريانا بانكس رفعت دعوى فيدرالية ضد مؤسسة Doc Johnson
Enterprises charging طلبت فيها منها تعويض أكتر من 75000 دولار امريكانى عن
الأضرار اللى صابتها بعد المؤسسة دى ما عملت منتجات من إفرازات الفالفا بتاعتها من
غير إذنها.



https://arz.wikipedia.org/wiki/%D8%B9%D8%B5%D9%88%D8%B1_%D8%A7%D9%84%D8%B8%D9%84%D8%A7%D9%85

عصور الظلام أو القرون المظلمه - بالإنجليزي : Dark Ages - مصطلح بيشير لفترات في
التاريخ الأوروبي انتشر فيها الجهل و الخرافات زي فترة مابين سنة 500 و سنة 1000 ،
و دي فتره اتميزت بإنتشار الجهالات الفكريه و التقوقع ع الذات و تواري الحياه
المدنيه و التولورانسيه في طيات التعصب و الهوس الديني و الحروب و الصراعات.

عصور الظلام ( القرون المظلمه ) هي الجزء الأول من العصور الوسطى ( القرون الوسطى )
اللي امتدت من سقوط الامبراطوريه الرومانيه الغربيه سنة 476 على إيد الچرمان لغاية
سقوط الامبراطوريه الرومانيه الشرقيه سنة 1453 على إيد الأتراك . و طبعاً التحديد
التاريخى ده تقريبى مش قطعى ، لإن دي فتره طويله من الزمن مش سهل معرفة إمتى بالظبط
إبتدت و إنتهت. المؤرخ إدوارد جيبون (1737-1794) سمى الفترة دى " ألف سنه من
الهمجيه و الدين " .

مفهوم عصور الظلام صاغه الباحث الايطالى (فرانشيسكو بيتراركا) فى 1330 ، وكان بيقصد
بيه انتقاد شامل لطابع الأدب اللاتينى فى الفتره دى .

في فترة عصور الظلام انحدر مستوى التفكير فى أوروبا، و أخد الإيمان بالغيبيات مكان
التفكير العلمى و المنطقى السليم، و بقت الثقافه وقف على رجال الدين و ديولهم، هما
اللى يحددوا إزاى الناس تفكر و تعيش و فى إيه يفكروا و عشان إيه يعيشوا، و حتى بأى
لغه يكتبوا، و اللى كان يخرج عن الخط اللى رسموه رجال الدين و أتباعهم كان بيتهم
بالكفر و الهرطقه و تتسؤ سمعته و تتعمله محاكمات و يتعذب.

بيقول المفكر سلامه موسى اللى معناه : إذا كت عايز تلخص لنفسك معنى الإنحطاط فى
القرون المظلمه، و إزاى الذهن البشرى هجر الفلسفه اليونانيه و الهندسه الاقليديه و
النزعه الصناعيه فى روما للدين و الغيبيات فى صوامع رجال الدين، فاعرف إن المعنى
بينحصر فى إن الثقافه بقت بتخدم شئون العالم الأخر بدل ما تخدم الإنسان على كوكب
الأرض .

عصور الظلام ما انتهتش سنة 1000 و العصور الوسطى ما غربتش مع شمس أخر يوم فى سنة
1453. التواريخ دى مجرد حد عرفى مش حد جزمى. عصور الظلام و العصور الوسطى انزاحت
شويه شويه عن اوروبا. بعد القرن الحداشر بوادر التغيير و النهضه ابتدت تهل على
أوروبا. ابتدت تظهر كتابات فيها فكر بس فكر فى حدود الدين. فى الفتره دى ظهر أبيلار
(1079 - 1142 ) و ده كان رجل دين بيكتب فى مواضيع دينيه بس دعا للشك و خلاه أساس
للإيمان الصح. و برغم كده اصطدم مع بابا الكاتوليك و اتحرمت كتبه. و ظهر توماس
الاكوينى (1225 - 1274 ) و حاول يوفق بين العقل و الدين بطريقه تلفيقيه لكن كتب
بجراءه و بين قيمة العقل. الإتنين بينوا الرغبه فى دراسة الكتب القديمه التانيه
اللى مالهاش علاقه بالدين، و أفكارهم بتعتبر بذرة الحركه البشريه، اللى وصلت
لذروتها فى عصر النهضه الأوروبيه ( الرينيسانس )، و اللى خلاصتها إن الإنسان لازم
يطلع على المعارف الإنسانيه و ما يقتصرش تفكيره على إجترار الدين و الغيبيات. و
ابتدت الناس تقرا مواضيع من عصور الإغريق و الرومان مالهاش دعوه بالدين، ودى كانت
ثوره و تمرد على الأوضاع الثقافيه المترديه اللى إجتاحت أوروبا فى عصور الظلام، و
بقى من حق المثقفين انهم يقروا اللى عايزينه و ينقدوه كمان. و المصلح الدينى مارتين
لوثر كان من ثمار الحركه البشريه دي، وكان بذره لنهضه تانيه هى نهضة الحريه الدينيه
اللى هى نفسها كات نتيجه لحرية الذهن. و من الحريات دي نشأت حركات تانيه بتتعلق
بالحقوق السياسيه و الإقتصاديه.

حوالى سنة 1000 بدأت المدن فى أوروبا تتكون و تجذب سكان الأرياف اللى كانوا فى عصور
الظلام عبيد للنبلا و الإقطاعيين و ميليشيات لفرقهم العسكريه اللي بيحاربوا بيها
بعضهم . و بدأ يظهر الصناع و التجار بعد ما أختفوا. بيقول المفكر سلامه موسى اللى
معناه : لو عايزين نوضح الفرق بين القرون الوسطى و بين النهضه ممكن نقول ان النهضه
هى انتقال الناس من الريف ، مكان الجمود و حكم النبلا، للمدن، مكان التجاره و
الصناعه و التجمع السكانى، و مكان الرأى فوق العقيده، و حتى مكان الإكتشاف و
الإختراع .



https://arz.wikipedia.org/wiki/%D8%AD%D8%B1%D9%88%D8%A8_%D8%B5%D9%84%D9%8A%D8%A8%D9%8A%D9%87

الحروب الصليبيه حروب طويله شنها المسيحيين اللاتين فى اوروبا على المسلمين فى شرق
و جنوب البحر المتوسط بين القرنين 11 و 14 بإسم المسيح و المسيحيه بتحريض من
باباوات الكنيسة الكاتوليكيه ، على شكل حملات عسكريه (حملات صليبية Crusades) ، كان
هدفها أخد المقدسات المسيحيه واراضي جنوب البحر المتوسط بإعتبارها ورث شخصي
لكنيستهم من المسيح و من الرومان، وتأمين طرق الحجاج اللى جايين من اوروبا، و إقامة
مملكة بيت المقدس ( مملكة أورشليم ). لعبت غارات الترك السلاجقه و توسعهم فى اسيا
الصغرى دور فى قيام الحروب الصليبيه. بدأت الحروب الصليبيه سنة 1096 بحمله شعبيه
قادها پيتر الناسك Peter the Hermit ( بطرس الناسك ) اللى عمرها ما وصلت بيت المقدس
، و خلصت بشكلها الضخم المنظم بهزيمة لويس التاسع Louis IX (القديس لويس ) هزيمه
ساحقه فى مصر سنة 1250 ، ووفاته وقت الحمله الصليبيه التامنه على تونس سنة 1270.

الحروب الصليبيه اللى اخدت اشكال اجراميه ما كانتش حرب بين كل المسيحيين و المسلمين
و لا كانت ضد المسلمين بس لكن كانت حرب بين الكنيسه الكاتوليكيه اللاتينيه و
المسلمين و السيكولاريين و غيرهم من اللى اتسمو مهرطقين. اللاتين سموا اقباط مصر
مهرطقين و اصدروا قانون يمنع زيارتهم لبيت المقدس. فى مصر بالذات ما حصلش فى اى
مرحله من مراحل الصراع ان مسيحيين مصريين انضمو للصليبيين او ساعدوهم ، المصريين
المسلمين و المسيحيين كانو فى خندق واحد بصفتهم مصريين قبل ما يكونو مسلمين او
مسيحيين و كان فيه قواد مسيحيين فى الجيش المصرى اللى الاحتفال بإنتصاراته كان
بيشارك فيها هما الاتنين. فى الشام انضم مسيحيين و مسلمين من الشوام و العربان
للصليبيين زى ما حصل فى معركة الحربيه و فى مراحل تانيه انضمو للمغول.

لازم يتاخد فى الاعتبار ان الحروب الصليبيه كانت بنت عصرها و بدايتها حصلت من حوالى
الف سنه. الدنيا ايام الحروب الصليبيه ماكانتش زى الدنيا النهارده ، اياميها
المسافر المسلم من المغرب لمكه او المسيحى المسافر من فرنسا لبيت المقدس كانت رحلته
بتاخد حوالى سنه و كان الحاج من دول بيعدى على مناطق الداخل فيها مفقود و الخارج
منها مولود. الحروب الصليبيه حصلت فى فتره البشريه فيها كانت عايشه فى تخلف و
اياميها مرض زى الطاعون لما كان يضرب بلد كان ممكن يقضى على نص سكانها فى ظرف شهر.
مش ممكن مقارنة عصر الحروب الصليبيه بالعصر الحالى و بالتالى مش ممكن مقارنة مفاهيم
حقبة الحروب الصليبيه بالمفاهيم الحديثه او فهمها بالمفاهيم المعاصره. على الاساس
ده استخدام الحروب الصليبيه اللى حصلت من قرون مايصحش و لا مقبول عقلياً استخدامها
لنشر الكراهيه بين البشر فى العصر الحالى. من جهه تانيه، الكنيسه الكاتوليكيه اللى
سادت اوروبا فى العصور الوسطى ماهياش الكنيسه الكاتوليكيه بتاعة النهارده اللى
بتنادى بالوفاق و السلام و الحوار البناء مع المسلمين. الكاتوليك النهارده ناس
متحضرين و بيمثلو غالبية المسيحيين فى العالم و ساهمو مساهمات كبيره فى الرقى
البشرى.

الحروب الصليبيه كانت من اضخم الحركات فى التاريخ و كان محيط عملياتها شاسع من حيث
المساحه الجغرافيه و من حيث عدد البشر اللى شاركو فى احداثها. الحروب الصليبيه اللى
سيطرت على اذهان الناس لفتره طويله ما بين 1095 و 1500 مسرح عملياتها ما كانش فى
شرق و جنوب البحر المتوسط بس لكن كان ممتد لمناطق تانيه فى اسبانيا و سواحل البلطيق
و غيرها ضد اللى اتهمتهم الكنيسه الكاتوليكيه بالهرطقه و السيكولاريه. حروب
الاسترداد فى اسبانيا بتعتبر برضه حروب صليبيه و الكنيسه الكاتوليكيه طلبت من
الاسبان بإنهم ماينضموش للجيوش الصليبيه اللى بتحارب فى الشرق و يحاربو المسلمين فى
الغرب و اديتهم كل المزايا اللى ادتها للصليبيين اللى بيحاربو فى الشرق. المقاله دى
بتقتصر على الحروب الصليبيه فى شرق و جنوب البحر المتوسط.

المروجين للحروب الصليبيه قدرو يقنعو الناس فى اوروبا ان محاربة المسلمين و
الخارجين على الكنيسه الكاتوليكيه و استخدام العنف ضدهم مش ضد التعاليم المسيحيه
لكن بالعكس محاربتهم واجبه ( حرب عادله ) لانهم اعداء بيمثلو خطر على المسيحيه و
لازم تتشن عليهم " حرب استباقيه " ، و إن الاراضى المقدسه استولى عليها المسلمين مع
انها ملك للمسيح و الرومان ( بابا الكاتوليك كان بيعتبر وريث الاتنين ). عن طريق
المشاركه فى الحرب بالنفس او بالمال بيكفر المشارك عن خطاياه الدنيويه و بينال (
غفران الرب ). فى البدايه المحاربين المسيحيين اللاتين ماكانوش بيسموا نفسهم
صليبيين لكن " حجاج ". الحروب الصليبيه ماكانتش حرب للتبشير بالمسيحيه لكن حرب
مسلحه لإستعادة حق مسلوب زى ما صورته الكنيسه الكاتوليكيه وقتها . الكنيسه
الكاتوليكيه استخدمت فكرة القديس اوغسطين فى امكانية شن حرب للدفاع عن الذات.
والحروب دى كانت ليها عناصر مميزه أهمها انها كانت حرب بإسم المسيحيه و المسيح مش
بإسم دول او بلاد زى الحال فى الحروب التانيه و كانت بحجة الدفاع عن المسيحيه ككل
مش الدفاع عن دوله او مصالحها، و اللى بيقودها كان رئيس كنيسة مسيحيه ( البابا ) مش
ملك او امبراطور.

الحروب الصليبيه ما جاتش من فراغ ، و ما كانتش اعتداء لاتينى من غير سبب ، الاراضى
اللى بتتسمى مقدسه فى شرق البحر المتوسط كانت من املاك ( اللاتين ) و الامبراطوريه
البيزنطيه لغاية ما فى سنة 638 استولى العرب عليها ، فى سنة 1009 اعتدى الحاكم بأمر
الله على كنيسة القيامه بعد ما امر بهدمها و قال : " فليصير طولها عرضاً و سقفها
ارضاً " فإتهجم عليها و اتنهبت و اتخربت و زعل المسيحيين الاوروبيين اللى كانو
بيحجو ليها و اجتاح الغرب غضب عارم. من ناحيه تانيه المسلمين كانو من جهة الغرب
بيحاولو يتوسعو فى الاراضى الاوروبيه من اسپانيا ، و من جهة الشرق استولى السلاجقه
على اراضى الامبراطوريه البيزنطيه و بقوا بيهددو عاصمتها قسطنطينيه. فى الظروف دى
حس الاوروبيين انهم فى خطر و لازم يتحركو قبل فوات الاوان ، و انتهزت الكنيسه
الكاتوليكيه الفرصه لتعزيز مكانتها و نفوذها وقت صراعها مع الملوك و الامرا
العلمانيين فى اوروبا عن طريق تدشين حرب دينيه تحت زعامتها. و من ناحيه تانيه،
الكنيسه الكاتوليكيه فى غرب اوروبا شافت فى موضوع الحرب ضد المسلمين فرصه لتحسين
علاقتها المتدهوره مع الكنيسه البيزنطيه فى شرق اوروبا و حتى السيطره عليها عن طريق
الاتحاد ضد عدو مشترك.

إتسببت الحروب الصليبية اللى شنتها الكنيسة ضد المسلمين فى قتل حوالى 6 مليون
انسان. ابتدت الحملات بقتل اليهود فى أوروبا و حول المسيحيين وقت الحملة الصليبية
الأولى بيت المقدس لمحرقة ضخمه قتلو فيها اليهود والمسلمين و ارتكبوا مجازر شنيعه
حتى الاطفال ما نجيوش منها. الكانيباليه ( Cannibalism اكل لحوم البشر ) كانت من
الفظايع اللى مارسها الصليبيين. فيه نصوص تاريخيه غربيه من فترة الحروب الصليبيه
ذكرت إن الصليبيين كانو بعد ما بتخلص المعارك بياخدو جثث اعدائهم و يقطعوها و
يطبخوها و ياكلوها ، و فيه نصوص ذكرت إنهم كانو بيشووا العيال الصغيريين فى أسياخ ،
و ساعات كانو بيطلعو الجثث من الترب و ياكلوها. فوق كده كانو ساعات يطلعو جثث من
مدافن المسلمين و يسحلوها و هما بيصرخوا بأسامى شخصيات مقدسه عند المسلمين.

المؤرخين الفرنساويين من القرن التمنتاشر قسمو الحروب الصليبيه على حملات و رقموها
و اتبعهم مؤرخين تانيين فبقى بيتقال الحمله الصليبيه الاولى او التانيه او التالته.
التقسيم و الترقيم ده بس لمجرد التمييز بين فترات الحروب الصليبيه لكن فى الواقع
الحروب الصليبيه كانت عمليه واحده مستمره من وقت مادشنها البابا اوربان التانى فى
1095. الحملات المترقمه دى كانت الغزوات الضخمه و كان بيحصل بينها و بين بعض غزوات
صغيره. و فوق كده الحمله الصليبيه الأولى اللى بدإت بيها الحروب الصليبيه كانت فى
وقتها مابتتسماش كده و اللى انضمو ليها ما كانوش عارفين انها الحمله الأولى و ان
فيه حملات تانيه حاتحصل بعدها ، بالنسبه لهم كان الموضوع انهم يروحو يحررو الاراضى
المقدسه من المسلمين و بس. الناس اللى انضمو للحملات الصليبيه بطبيعة الحال كانت
دوافعهم دينيه و اقتصاديه ، لكن مفيش شك ان الدوافع الدينيه لعبت دور كبير ، ففى
الايام دى كان الدين مسيطر على حياة الناس بطريقه كبيره و متغلغل فى كل صغيره و
كبيره فى حياتهم و كان الايمان بالغيبيات و الاعتقاد فى الخرافات و المعجزات سايدين
فى المجتمعات الاوروبيه. أوروبا فى الأزمان دى ماكانتش زى أوروبا دلوقتى مدنيه و
متنوره و توليرانسيه لكن كانت قاره بيعمها الفقر و الجهل و التعصب الدينى ، الناس
اياميها كانو شايفين انهم مسيرين مش مخيرين و ان المشيئه الالاهيه وحدها هى اللى
بتتحكم فى حياتهم و ممشياها و القسسه فى الكنايس كانو فى مواعظهم بيركزو على تخويف
الناس من عقاب الرب و دخولهم النار بسبب خطاياهم و بيفهموهم ان الكوارث اللى
بيتعرضو ليها من وقت للتانى سببها الخطايا اللى بيرتكبوها ( لوم الضحيه الثيولوجى
). و مع الدين العامل التانى اللى كان مسيطر على الاوضاع فى اوروبا كان العنف و
الصراعات الدمويه. الهوس الدينى و العنف كانو العاملين السايدين فى اوروبا فى
الايام دى. مروجين الحروب الصليبيه و على راسهم البابا اوربان التانى استغلو الدين
لتوجيه العنف لعدو خارجى لتحقيق اهداف ساميه خيره من وجهة نظرهم بدل التصارع
الداخلى و ارتكاب الخطايا. البابا اوربان عبر عن النقطه دى فى خطبة تدشين الحروب
الصليبيه فى كليرمونت بقوله للمحتشدين ان بدل ماهما بيقتلو بعض و بيشنو حروب على
بعض الاجدر و الاحسن ليهم انهم يطلعو الكراهيه من نفوسهم و ينهو صراعاتهم و حروبهم
مابينهم و بين بعض ويروحو على القبر المقدس عشان يحررو الاراضى المقدسه من الجنس
الشرير ، و كمل كلامه : " اعملو الرحله دى عشان تنولو الغفران عن ذنوبكم ".
الانضمام للحروب الصليبيه كانت وسيله لنيل رضا الرب و غفرانه.

فى الاول الصليبيين عن طريق الحمله الصليبيه الاولى قدرو يهزمو جيوش المسلمين فى
اسيا الصغرى و الشام هزايم ساحقه هزيمه ورا هزيمه و قدرو ياخدو انطاكيا و بيت
المقدس و اسسو مملكة اورشليم و امارات طرابس و انطاكيا ، فى المرحله دى حارب
الصليبيين امارات و اقطاعيات الشام الضعيفه ، الشام وقتها ما كانتش فيها دول لكن
كانت مناطق جغرافيه بتتسمى سوريا و فلسطين و لبنان فيها مجرد مدن بيحكمها امرا
متنافسبن و متصارعين. لكن مع مرور الايام حصل حدثين مهمين الاول سلطنة صلاح الدين
الايوبى على مصر اللى بيها بقت تحت ايده دوله حقيقيه قويه بعدد سكان كبير و اقتصاد
قوى و فوق كده عندها اساطيل و جيش قوى و منظم قدر يخوض بيه معركة حطين اللى كان من
نتايجها استرداد المسلمين للقدس. صلاح الدين الايوبى دخل مصر فى الصراع ضد
الصليبيين فى الشام و استغل امكانياتها الاقتصاديه و العسكريه. الصليبيين ادركو من
وقتها ان مصر هى العائق الحقيقى ليهم فى السيطره على بيت المقدس فإبتدو يوجهو
جهودهم ضدها و بقت فى حد ذاتها هدف ليهم. فى فترة حكم الملك الكامل محمد ابن العادل
قدر فريدريك التانى يخرج مصر من الصراع بمعاهدة سلام عارضها الشوام اللى كانو
مدركين انهم من غير مصر حايبقو مجرد لقمه سهله فى ايد الصليبيين ، و عارضها اللاتين
اللى خافو ان بيت المقدس يبقى فى ايد فريدريك مش فى ايدهم. بعد الكامل و فريدرك
اتواصلت العمليات ضد مصر و هاجمها لويس التاسع فى اضخم حمله صليبيه اتعملت و ده فى
حد ذاته كان غلطه كبيره من الصليبيين كلفتهم الكتير حيث ان مصر كانت دوله ضخمه مش
مجرد اماره من الامارات الشاميه الضعيفه اللى كانو بيهزموها بسهوله ، و لما حاولو
يتحالفو مع الشوام و العربان ضد مصر انهزمو سوا قرب غزه هزيمه ساحقه فى 17 اكتوبر
1244. الحدث المهم التانى كان ظهور الدوله المملوكيه فى مصر بعد وفاة السلطان
الصالح ايوب وقت الحمله الصليبيه السابعه بتاعة لويس التاسع. ظهور الدوله المملوكيه
فى مصر كان نذير شؤم على الصليبيين و فى عصرهم اتلقو هزايم متواصله على ايد القائد
الفذ الظاهر بيبرس اللى قدر ياخد انطاكيه و يدمر محاولات تحالف الصليبيين مع المغول
اللى استولو على بغداد و قضو على الخلافه العباسيه. فى عهد السلطان بيبرس زاد وطيس
المعارك بين الصليبيين و مصر ، و على عكس صلاح الدين ماانهزمش فى اى معركه خاضها ضد
الصليبيين او غيرهم ، و لما انتهى عهده ماكانش فاضل للصليبيين غير طرابلس و عكا و
شوية مدن صغيره على ساحل شرق البحر المتوسط. فى سنة 1290 فى عهد السلطان قلاوون خرج
الجيش المصرى و اخد طرابلس و بعدها بسنه خرج ابنه الاشرف خليل و اخد عكا و المدن
الساحليه زى بيروت و صور و صيدا و غيرهاو بكده انتهى امر مملكة بيت المقدس و الوجود
الصليبى فى شرق البحر المتوسط.

بدأت الحروب الصليبيه بمباركة بابا الكاتوليك اوربان التانى (Urban II) اللى دشن
الحرب بخطبه من جمر قالها قدام الجموع المحتشده يوم التلات 27 نوفمبر سنة 1095 ،
وقت انعقاد مؤتمر كليرمونت Clermont فى فرنسا ( 18 نوفمبر - 28 نوفمبر 1095 )، و
اللى بداه بقوله " يا شعب الفرنجة! شعب الرب المحبوب المختار! " و بعدين اتكلم عن
جنس لعين خرب بلاد المسيحيين و هدم الكنايس و قطع أوصال مملكة اليونان .و قال ان
لازم الإنتقام منه عن طريق : " انتم ياللى حباكم الرب اكتر من أى حد بالمجد فى
القتال و الشجاعه الكبيره، و بالقدره على اذلال روس اللى يعترضوا طريقكم " و بعدين
فكرهم بأمجاد شارلمان و عظمته و أمجاد ملوكهم التانيين و قالهم ان قبر المسيح فى
بيت المقدس لازم يثير همتهم و يروحوا يحرروه هو و اورشليم من الكفار .

الناس اللى كات عايشه أياميها عيشه بائسه فى جهل و فقر عصور الظلام، و اللى رجال
الدين و ديولهم كانوا واكلين دماغهم بالخرافات و الغيبيات، صابتهم حاله هيستريه و
قعدوا يصرخوا " الرب عايز كده .. الرب عايز كده ".

مجلس كليرمونت طلع مرسوم بإن كل اللى يشترك فى الحرب المقدسه بيكفر عن خطاياه اللى
عملها فى دنيته ، و وعد بإن الكنيسة حا تحافظ على ممتلكات المحاربين و هما بيحاربوا
فى الشرق ولما يرجعوا حا تبقى الكنيسة تردها لهم. و طلع قرار بإن المسيحيين
المشاركين فى الحرب لازم يحطوا علامة الصليب على هدومهم بعد ما يأدوا قسم اسمه "
أخد الصليب " ، و هددوا الناس ان اللى مش حايروحوا ، او حا يروحوا و يرجعو من الحرب
بدرى حا يطردو من الكنيسه وحا يتلعنو. و حددوا يوم 15 أغسطس 1096 إنه يكون اول يوم
تبدأ فيه الجيوش تسافر على القسطنطينية عشان تتجمع هناك قبل ما تطلع على بيت
المقدس.

البابا أوربان عشان يإكد إن الحمله اللى حاتقوم تحت سيطرة كنيسته إختار نايبه
اديمار دى مونتيل Adhemar de Monteil اسقف لوپوى عشان يقود الحمله. انضم نبلا كتار
للمشروع زى كونت ريمنود بتاع تولوز ، و اتطلب من چينوا انها تساهم بمراكب و فى
عملية النقل فوافقت. و وصلت تأيدات و مباركات من الدنمارك و اسكوتلاندا و اسبانيا ،
و من نواحى كتيره فى أوروبا و الناس بقت تبيع اراضيها و ممتلكاتها و حاجتها و تتبرع
بيها للحمله. البابا أوربان بقى مبسوط برد الفعل اللى حصل فى أوروبا و حس بحلول
كريسماس 1096 إن مشروعه ناجح أكتر مما كان يتصور.

قبل ما تبدأ الحملات العسكريه المنظمه كان فيه حملات شعبيه حاول فيها الناس
المتحمسين بخطبة البابا أوربان إنهم يوصلوا لبيت المقدس. أهم الحملات دى كانت
الحملة الصليبية الشعبية اللى اتزعمها واحد اسمه بيتر الناسك ( بطرس الناسك ).
الحملات الشعبيه دى اللى إتسمت كمان " حملات الفلاحين " ما كانتش شعبيه بالكامل
لكان فيها محاربين وفرسان محترفين و أساقفة كنايس و قسس ورهبان.

پيتر الناسك Peter the Hermit -او بالفرنساوى بيير الناسك- كان راهب بيتنقل على
حمار من مكان لمكان و كان عايش على أكل السمك و شرب النبيت و كان شكله وحش و هدومه
وسخه بس كان بيقدر يخلى الناس تقتنع باللى بيقوله. و قدر يجمع ناس كتيره من فرنسا و
ايطاليا و المانيا معظمهم فلاحين فقرا من الأرياف روسهم مليانه بالخرافات و معتقدات
عصور الظلام ، و طلعوا معاه على الشرق عشان يحرروا بيت المقدس لكن عمرهم ما وصلوه.

فى السكه نهبوا القرى و المدن فى هنجاريا و قسطنطينيه و بعدين دخلوا أراضى السلاجقه
و قاموا بعمليات نهب و سرقه و قتل واسعه لغاية ما طلع عليهم عساكر الترك و فنوهم و
بكده انتهت حملة بيتر الزاهد. بيتر الزاهد نفسه هرب على القسطنطينيه.

الحملات الشعبيه الصليبيه ما انتهتش بفشل حملة پيتر الناسك. اتباعه فى المانيا زى
جوتسشالك Gottschalk و فولكمار Volkmar ، و إميتش Emich هما كمان قاموا بحملات ما
وصلتش بيت المقدس ، بس ارتكبت مدابح كبيره ضد اليهود فى المدن و القرى اللى عدت
عليها. الصليبيين كانوا بيعادوا ا اليهود إكمنهم كانوا بيعتبروهم مسئولين عن صلب
المسيح، و طلعوا قصص إنهم بيسمموا بيار المايه وهما اللى وزوا الحاكم بأمر الله إنه
يخرب كنيسة القيامه، و لإنهم كانوا بيسلفوهم فلوس بالفايض.

فولكمار من ناحيته وصل براغ، و فى 30 يونيو هاجم اليهود فيها ، وبعد ما راح هنجاريا
هو و جيشه طلع عليهم العسكر هناك و ابادوهم بعد ما إتورطوا فى عمليات سرقه و نهب ،
و هو نفسه إختفى و من يوميها ماحدش يعرف حصل له ايه.

على عكس المتحمسين المستعجلين زى بيتر الناسك اللى لم رهبان و قسسه و فلاحين على
شوية حراميه و قطاعين طرق، الامرا الأوروبيين إلتزموا بالتاريخ اللى حدده البابا
أوربان، و قعدوا يجهزوا نفسهم و يجمعوا الفرسان و المحاربين و الأسلحه الضروريه
لتحقيق نصر. اول واحد طلع من أوروبا كان الكونت هيو دى فرماندوا Hugh de Vermandois
ابن هنرى الاول ملك فرنسا اللى وصل الأرااضى البيزنطيه من ايطاليا - زى ما أوربان
كان عايز - عن طريق البحر بطريقه غريبه بعد ما ما عاصفه غرقت مراكبه. تانى واحد وصل
كان جودفروى دى بويون Godfroy de Boillon دوق لورين و معاه أخوه بولدوين دى بولون
Baldwin de Boulogne و وصلوا عن طريق هنغاريا زى بيتر الزاهد، و برضه جيشه عمل نهب
لما دخل الأراضى البيزنطيه. اليكسيوس الاول امبراطور بيزنطه رفض يدخل جودفرى
قسطنطينيه لغاية ما يأدى قسم الولاء ليه. اليكسيوس كان قلقان من دخول جيوش كبيره زى
دى جوه مملكته. كل هم اليكسيوس كان انهم يقدروا يطلعوا الترك من الأراضى البيزنطيه
اللى خدوها، و ماكانش عنده مانع انهم يقسموا شرق البحر المتوسط على نفسهم و يأسسوا
فيه ممالك زى ما هما عايزين طالما ان ولائهم ليه و انه الحاكم الاعلى عليهم كلهم.
النقطه الاخيره دى ما كاتش على هوى جودفرى، وحاول اليكسيوس الضغط عليه بتقليل
الامدادات لغاية ما جودفرى نهب القرى البيزنطيه و استقوى نفسه و اصطدم جيشه بالقوات
البيزنطيه و حاول يدخل قسطنطينيه بالعافيه، لكن فى الاخر بعد ما شاف ان جيش
الامبراطور أقوى من جيشه وافق على تأدية قسم الولاء للامبراطور.

بوهيموند دى ترانتو Bohemond di Taranto و ابن اخته تانكريد Tancred وصلوا
قسطنطينيه يوم 9 ابريل بجيش النورمان من جنوب ايطاليا. بالنسبه للامبراطور اليكسوس
، بوهموند كان أخطر اللى وصلوا لإن البيزنطين كانوا بيعتبروا النورمان اعداء و
لإنهم كانوا جيش منظم كويس. بوهيموند كان نفسه يقود الحمله بس ما كانش معاه تفويض
من البابا فحاول ياخد تفويض من الامبراطور اليكسوس فبعد ما ادى يمين الولاء ليه طلب
منه يعينه قائد عام للقوات الامبراطوريه فى اسيا فقاله الامبراطور ان لسه بدرى ع
الكلام ده و وعده بانه حا يعينه فى المستقبل بعد ما يبين كفاءته. بعد بوهموند وصل
الكونت ريموند الرابع دى تولوز Raymond IV de Touluse، اللى حارب المسلمين قبل كده
فى اسبانيا، و كان اول واحد يستجيب لنداء البابا اوربان التانى. وقت ما كان ريموند
فى قسطنطينيه بيقابل الامبراطور، قواته ع الجانب الغربى قامت بعمليات نهب فى القرى
لكن الجيش البيزنطى قدر يوقفهم عند حدهم. ريموند رفض الاول انه يدى يمين الولاء
للامبرطور لانه خاف لو عمل كده حا يبقى مجرد و احد من اللى ادوا يمين الولاء من غير
سلطات ترضى طموحاته وحاول يتهرب من اداء اليمين بقوله انه جه الشرق عشان يأدى خدمه
للرب و بكده الرب هو سيده الوحيد و قال " لكن لو الامبراطور بقى قائد القوات
المسيحيه المتحده فمش حا يتأخر فى خدمته". لكن فى نهاية المطاف وافق ريموند على
تأدية يمين الولاء يوم 26 ابريل، بس بألفاظ تانيه كات بتستخدم فى جنوب فرنسا، وافق
عليها الامبراطور، وبكده اتسمح لجيشه انه يعدى للناحيه الاسيويه فى الاراضى
البيزنطيه.

بعد ما أدى القاده الصليبيين يمين الولاء للامبراطور البيزنطى ماعادا تانكريد اللى
عدى لأسيا الصغرى فى السر عشان يتهرب من تأدية اليمين عدت الجوش الصليبيه و اتجمعت
و حاصرت نيقيا عاصمة السلاجقه و غلبو السلاجقه و استسلم سكانها للامبراطور البيزنطى
قبل ما ينهبها الصليبيين و يعملو فيها مجازر. اتقدمت الجيوش الصليبيه و وقعت المدن
فى ايديهم مدينه ورا التانيه و استولى بوهيموند الاول على انطاكيا و حولها لإماره.
حاصر الصليبيين بيت المقدس و دخلوها و ارتكبو مجازر فظيعه ماسلمش منها اليهود. فى
ظرف يومين قتل الصليبيين حوالى 40 الف مسلم. البابا اوربان فى الغالب ماسمعش عن
المدبحه اللى عملها " جنود المسيح " فى بيت المقدس حيث انه اتوفى بعد المدبحه
بإسبوعين ، لكن البابا باسكال التانى Paschal II فرح بالإنتصارات و قال انها حققت
نبؤات الكتاب المقدس. انتصارات الصليبيين على المسلمين كانت ساحقه بتوضحها اعداد
المدن اللى اخدوها فى اسيا الصغرى و ساحل الشام و كان من ضمنها طرسوس و معرة
النعمان و الرها و طرابلس و بيروت و صيدا و عكا و يافا. الانتصارات دى صابت
الاوروبيين بفرحه عارمه و نشوه كبيره لدرجة انهم بدأوا يتكلمو عن تحقيق نبؤات من
الكتاب المقدس و عن امكانية غزو مصر و اثيوبيا و اسيا و افريقيا. الصليبيين اسسو
مملكة بيت المقدس و امارة انطاكيا و كونتية طرابلس. جودفروى دى بويون اتنصب ملك
لمملكة بيت المقدس. بعد مااتلقى المسلمين الصدمه الأولى اللى كانت مؤلمه بكل
المقاييس ابتدو ينظمو نفسهم و يتحولو من الدفاع للهجوم و فى سنة 1144 هاجم عماد
الدين زنكى إمارة الرها و طرد منها الصليبيين و خلفه ابنه نور الدين محمود و من حلب
ابتدا يهاجم المدن و القلاع الصليبيه و قدر يستولى على مدن فى الشام و يتوسع فرد
الصليبيين بالحمله الصليبيه التانيه بقيادة الالمانى كنراد التالت و لويس السابع
ملك فرنسا و حاولو يستولو على دمشق لكن الحمله انتهت بفشل ذريع. نور الدين محمود
بعت اسد الدين شيركوه و ابن اخوه صلاح الدين يوسف على مصر و بعد قتل ضرغام و شاور
اتعين اسد الدين شيركوه وزير فى مصر لكن اتوفى بعد شهرين و خلفه ابن اخوه صلاح
الدين يوسف اللى لقبه الخليفه العاضد لدين الله الفاطمى " الناصر " فبقى الناصر
صلاح الدين. قدر صلاح الدين انه يقضى على الدوله الفاطميه فى مصر اللى كانت بتحتضر
و استولى على مصر و نصب نفسه سلطان عليها و اسس الدوله الايوبيه و طلع على الشام و
اخضعها.

اشتبك صلاح الدين بالصليبيين و هزمهم فى معركة حطين و استرجع منهم القدس سنة 1887
بعد ماقعدو فيها تمانيه و تمانين سنه. وقوع بيت المقدس فى ايد المسلمين كان صدمه
كبيره فى اوروبا لدرجة انه بيتقال إن البابا اوربان التالت Urban III مات من هول
الصدمه. البابا جريجورى التامن Gregory VIII اللى خلفه بعت جوابات لملوك اوروبا
يحكيلهم عن اللى حصل و عن وقوع " صليب الصلبوت " فى ايد صلاح الدين. و خرجت مسيرات
حزينه فى اوروبا شايله يفط مرسوم عليها المسيح و واحد مسلم بيجلده و اتفرضت ضريبه
على الناس اسمها " عشور صلاح الدين Sladin Tithe " لتجميع مبالغ للمساهمه فى حمله
جديده تسترد بيت المقدس. ردت اوروبا بالحمله الصليبيه التالته الضخمه اللى نجحت و
استردت عكا و عملت فيها مدبحه فظيعه و اتلقى فيها صلاح الدين كذا هزيمه لكن رغم كده
فشل الصليبيين فى استرجاع بيت المقدس و انتهت الحمله بمعاهدة سلام بين صلاح الدين و
ريتشارد قلب الأسد اتعرفت بإسم صلح الرمله .

بعد معركة حطين و ضياع بيت المقدس من الصليبيين اللى كانت كارثه فظيعه ليهم و بعد
احداث الحمله الصليبيه التالته ادرك الصليبيين ان مصر هى قلعة المنطقه و ترسانتها
العسكريه و ان من غير هزيمتها مش حايقدرو يسترجعو بيت المقدس و عشان كده من الوقت
ده ابتدت جهودهم العسكريه تتجه لمصر. الحمله الصليبيه الرابعه اللى كان هدفها
مهاجمة مصر و استرجاع بيت المقدس خرجت عن مسارها و بدل ماتروح مصر او بيت المقدس
عشان تحارب المسلمين هاجمت قسطنطينيه عاصمة البيزنطيين المسيحيين و عملت فيها فظايع
و قتلت اعداد كبيره من سكانها المسيحيين و مانجاش منهم غير اللى قدرو يهربو و
نهبتها هى و كنايسها و استولت عليها فى 16 مايو 1204 و نصبت عليها امبراطور
كاتوليكى من نبلا اوروبا هو الكونت بالدوين دى فلاندر Baudouin de Flandre و اسست
الامبراطوريه اللاتينيه قسطنطينيه على انقاضها. لكن فى سنة 1218 اتجمعت جيوش اوروبا
فى عكا و شنت الحمله الصليبيه الخامسه على مصر و احتلت دمياط و قتلت سكانها و حولت
جامعها لكنيسه لكن لما حاول الصليبيين انهم يتوغلو فى مصر لإحتلالها اتحاصرو و
اتغلبو و طلبو الامان مقابل تسليم دمياط للمصريين فسلموها فى 8 سبتمبر 1221 ،
ودخلها الملك الكامل محمد بن العادل و إتعملت هدنه مدتها تمن سنين بين مصر و
الصليبيين.

فى سنة 1228 قامت الحمله الصليبيه الساته بقيادة فريدريك التانى امبراطور
الامبراطوريه الرومانيه المقدسه ، و دى كانت حمله صغيره كل جيشها كان بيتكون من 600
فارس فكانت اقرب لتمثيليه منها لحمله عسكريه حقيقيه ، و عدد عسكر الحمله بيوضح ان
فريدريك التانى ماكانش ناوى يحارب بجد. فريدريك نزل بفرسانه فى عكا و هناك استقبل "
فخر الدين يوسف بن الشيخ " اللى بعته الملك الكامل سلطان مصر عشان يتفاوض معاه.
فريدريك اياميها كان فى نزاع مع بابا الكاتوليك و الكامل كان فى نزاع مع قرايبه
الأيوبيين فى الشام فالإتنين كانو محتاجين بعض. فريدريك و الكامل كانو حاله
استثنائيه فى الزمن ده و الاتنين كانت عقلياتهم متفتحه و كانو متنورين و على درجه
كبيره من الثقافه و العلم بمفاهيم اياميها. فى 18 فبراير 1229 إتوقعت معاهدة سلام
مدتها عشر سنين بين الملك الكامل و فريدريك ( معاهدة فردريك - الكامل ) قضت بتسليم
بيت المقدس و بيت لحم و الناصره لفردريك بشرط إن الصليبيين فى بيت المقدس ما يبنوش
حصون و لا قلاع ، وإن منطقة المسجد الأقصى تبقى فى إيد المسلمين، وإن فردريك يتعهد
بمحالفة الملك الكامل ضد كل مناوئيه حتى لو كانو صليبيين ، و إن فردريك يضمن منع
وصول أى امدادات صليبيه للإمارتين الصليبيتين انطاكيا و طرابلس. فى 17 مارس 1229
دخل فردريك التانى بيت المقدس فى حماية قواته الألمانيه و الطليانيه ، وسلمه " شمس
الدين " قاضي نابلس مفتاح المدينه بالنيابه عن السلطان الكامل. بطبيعة الحال
الاتفاقيه ماكانتش على هوى الكنيسه الكاتوليكيه فى اوروبا و الايوبيين فى الشام
فطوالى هاج المسلمين و الصليبيين واتشهر بالاتنين. فى دمشق قعد الواعظ والمؤرخ "سبط
بن الجوزى" يشتم و يشهر بالملك الكامل ، و فى اوروبا اعلن الصليبيين رفضهم للتعاون
مع فردريك بإعتباره مسالم للمسلمين ، و متمرد على الكنيسه الكاتوليكيه و محروم منها
عن طريق البابا جريجوري التاسع ده مع ان فريدريك استرد بيت المقدس للمسيحيين من غير
ماتسيل نقطة دم. لكن رغم كده المعاهده نجحت و طول العشر سنين ماقامتش أى حروب.

فى سنة 1244 حصل تحالف غريب بين المسلمين فى الشام و صليبيين مملكة بيت المقدس ضد
مصر اللى كان بيحكمها وقتها السلطان الصالح أيوب. ملك دمشق عماد الدين اسماعيل و
ملك حمص المنصور ابراهيم و ملك الكرك الناصر داود اتفقو مع الصليبيين على مهاجمة
مصر و تقسيمها على نفسهم ، فحشد الصليبيين جيش ضخم كان أكبر جيش كونوه من وقت معركة
حطين و انضم ليهم شوام و عربان مسلمين و راحو على مصر و هما رافعين الصلبان فكان
منظر غريب ان مسلمين ماشين تحت الصلبان و بيباركهوم قسسه و رهبان مسيحيين. الصالح
ايوب استدعى الخوارزميه اللى كانو هربانين بعد مااجتاح المغول بلادهم ، و خرج الجيش
المصرى بقيادة امير اسمه ركن الدين بيبرس و هو غير ركن الدين بيبرس الملك الظاهر
السلطان المشهور ، و فى 17 اكتوبر 1244 قامت معركه ضخمه قرب غزه اتسمت معركة
الحربيه اكمنها كانت جنب قريه اسمها " حربيه " انهزم فيها الصليبيين و حلفائهم
الشوام و العربان هزيمه منكره و هجم جيش مصر على بيت المقدس و طرد منه الصليبيين.
ضياع بيت المقدس تانى كان صدمه كبيره فى اوروبا و عليه بدأ لويس التاسع ملك فرنسا
يجهز حمله ضخمه لمهاجمة مصر بمباركة بابا الكاتوليك. حملة لويس التاسع دى اتعرفت
بإسم الحمله الصليبيه السابعه و هدفها كان احتلال مصر.

لويس التاسع جمع جيوشه اللى انضمت ليها قوات من نواحى اوروبا لكن قوامها الرئيسى
كان من الفرنساويه. و بعد ما قضى الشتا فى جزيرة قبرص و استقبل مندوبين من المغول
اللى ظهرو على الساحه طلع بمراكبه و ادا توجيهاته فى نص البحر بالتوجه لمصر حيث ان
للحظه دى العسكر كانو فاكرين انهم رايحين على الأراضى المقدسه لتحريرها. نزلت قوات
الحمله على بر دمياط فى 5 يونيه 1249 و هرب العربان اللى كان الصالح ايوب مديهم
مهمة الدفاع عن المدينه فإحتلها الصليبيين من غير قتال و قعدو فيها لغاية ماقررو
يروحو على القاهره بعد ما سمعو ان الصالح ايوب اتوفى فخرجو من دمياط فى 20 نوفمبر
1249. شجر الدر أرملة الصالح ايوب خبت خبر وفاته و قالت انه عيان و بقت تمضى
الاوراق الرسميه و تصدر أوامر بإسمه عشان معنويات الجيش ماتنهارش و بقت هى الحاكمه
الفعليه لمصر و بعتت تجيب ابنه توران شاه من ارض الجزيره ( فى شمال العراق الحاليه
)عشان يمسك الحكم و يقود الجيش. جيش الفرنساويه و شوانيهم وقفوا عند شط قناة اشموم
( بحر أشموم المعروف دلوقتى بالبحر الصغير )، اللى بقت حاجز بينه و بين المصريين و
بنو تحصينات و نصبو مجانيق لضرب المصريين على البر التانى و حاولو يبنو كوبرى يعدو
عليه لكن فضلو على الحال ده لغاية مافى 8 فبراير 1250 واحد من العربان دلهم على
مخاضه فى القناه قدرو يعدو عليها بحصنتهم و يهجمو بطريقه مباغته على المعسكر المصرى
فى جديله على بعد حوالى 2 كيلو جنوب المنصوره فحصل ارتباك كبير و اتقتل فخر الدين
يوسف القائد العام للجيوش المصريه و هو خارج من الحمام يشوف سبب الضجه اللى حصلت فى
المعسكر. و هربت العساكر على المنصوره و هى مذعوره. اتعين زعيم المماليك البحريه
فارس الدين أقطاى الجمدار قائد عام للجيوش المصريه بدل فخر الدين يوسف اللى اتقتل و
قدرت القوات تنظم نفسها لمواجهة الصليبيين المندفعين على المدينه. لما دخل
الصليبيين المنصوره اللى افتكروها فاضيه طلع عليهم عسكر المماليك و الأهالى فإرتبكو
و حاولو الانسحاب لكن اتزنقو فى الحوارى و اتقتلت منهم اعداد كبيره كان من ضمنهم
روبرت دو أرتوا Robert d'Artois اخو الملك لويس التاسع. معركة المنصوره شارك فيها
المسيحيين المصريين مع المسلمين ضد الصليبيين. انسحب الصليبيين لمعسكرهم و وصل
توران شاه خط النار فى 28 فبراير 1250 و نزل مراكب من البر فى ضهر القوات الصليبيه
اللى بقت متحاصره و بتعانى من الجوع و العيا حيث ان مابقتش توصلهم امدادات من دمياط
و فضلو على الحال ده لغاية ليلة 6 ابريل 1250 لما لمو حاجتهم عشان يهربو على دمياط
لكن المصريين شافوهم و اتعقبوهم و قعدو يقتلو فيهم لغاية ما وصلو فارسكور فقامت
معركه كبيره انتهت بإستسلام لويس التاسع و قواده فإتأسرو و اتكبلو بالحديد و اتسجن
لويس فى بيت القاضى ابن لقمان كاتب الانشا لغاية ما اتعمل اتفاق انه يخرج سليم من
مصر مقابل انه يدفع ديه و يسلم دمياط للمصريين. فى 8 مايو 1250 بعد مادفع لويس نص
الديه المقرره سلم دمياط للمصريين بعد ما احتلها حوالى حداشر شهر و سافر ببقية جيشه
على عكا و بكده انتهت الحمله الصليبيه السابعه بفشل ذريع و خساير ضخمه.

الحمله الصليبيه السابعه كانت اخر الحملات الصليبيه الكبيره و المنظمه ، بعدها فى
1270 هجم لويس التاسع على تونس فى الحمله الصليبيه التامنه عشان يحولها لقاعدة
لمهاجمة مصر لكن اتوفى هناك بالطاعون فى 25 اغسطس 1270 و فشلت الحمله ، و بعدها
قامت حمله تاسعه فى 1271 - 1272 بقيادةالأمير ادوارد ( اللى بقى ادوارد الاول ملك
انجلترا بعد كده ) بمحاولة تحالف صليبى-مغولى لكن السلطان الظاهر بيبرس اتصدى ليها
و فشلت هى التانيه.

بعد نجاح الحمله الصليبيه الأولى معظم المشاركين رجعو اوروبا تانى بعد ماوفو بقسمهم
لكن فضلت طايفه فى الشام للمحافظه على المكتسبات ، و مع مرور الوقت وفدت اعداد
كبيره من الاوروبيين للإستيطان فى شرق المتوسط كتجار و مزارعين و رجال دين و
اقطاعيين و راج الحج للمزارات المسيحيه و ظهرت نظم عسكريه دينيه اقسمت على انها
تحمى المزارات المسيحيه و الحجاج و كان منهم طايفة الاسبتاريه اللى كان نظامها
عسكرى - تمريضى ، و طايفة فرسان المعبد اللى كانت منظمه عسكريه بس. بعد معركة حطين
و استرداد صلاح الدين للقدس اهم مدن الفرنج زى ما سماهم العرب او الفرنك زى ماسماهم
الاوروبيين فى شرق المتوسط كانت عكا، و بعد فشل الصليبيين فى استرجاع بيت المقدس
فضل الفرنج عايشين فى المدن الساحليه فى الشام لغاية ماهجم السلطان قلاوون على
امارة طرابلس و طردهم منها سنة 1290 و بعدها بسنه فى 1291 حاصر ابنه السلطان الأشرف
خليل عكا و طردهم منها ( فتح عكا ) و من كل معاقلهم على ساحل الشام.

انتهت الحملات الصليبيه بفشل ذريع و ماقدرش الصليبيين انهم يسترجعو بيت المقدس و
اخدت الهجمات اللى حصلت بعد كده شكل غارات انتقاميه زى ماحصل فى وقعة اسكندريه سنة
1365 لما هاجم ملك قبرص بيير دو لوزينان Pierre de Lusignan اسكندريه و دمرها و
نهبها و هرب ، و بعد ستين سنه فى سنة 1426 ردت مصر الزياره بغزو قبرص و تدمير مدنها
فى عهد السلطان الأشرف قايتباى. لكن مع مرور الزمن الأحوال فى اوروبا اتغيرت و
ماعدش فيه اهتمام بموضوع تحرير بيت المقدس. و من ناحيه تانيه من القرن الستاشر ظهر
خطر جديد على اوروبا بعد ظهور الاتراك العثمانليه فى الاناضول على انقاض
الامبراطوريه البيزنطيه فبقت الحروب الصليبيه موجهه ضد الخطر التركى على حدود
اوروبا الشرقيه و فى شمال البحر المتوسط.

الحركه الصليبيه كانت حركه كبيره و خطيره مايستنهاش بيها فى التاريخ و اخدت حيز
كبير من الدراسات و لسه بتتكتب عنها دراسات و ابحاث لحد دلوقتى. مع ان الصليبيين
اتسمو "فرنج " فى المنطقه العربيه و "فرنك" فى اوروبا لكن الصليبيين ماكانوش بس
فرنك لكن تقريباً من كل نواحى اوروبا و شارك فيها مع الفرنساويين اسكندنافيين و
انجليز و اسكوتلانديين و نورمان و طلايانه و فريزيين و ألمان و فلاندريين و غيرهم.
فى الناحيه التانيه كان فيه اللى سماهم الاوروبيين " ساراكينوس Saracenus " وكان
منهم مصريين و شوام و مماليك و عرب و ترك و مغاربه و بربر و أكراد. الحرب دى بكل
المقاييس ممكن تعتبر حرب عالميه.

فى وقت الحروب الصليبيه فيه حدثين مهمين حصلو فى الشرق الاوسط و هما سقوط خلافتين
اسلاميتين ، الخلافه الفاطميه فى مصر و الخلافه العباسيه فى بغداد. الفاطميين
انهزمو من الصليبيين فى الشرق و من النورمان فى سيسيليا ، و العباسيين ماقدروش
يواجهو المغول و انتهت خلافتهم فى بغداد سنة 1258. المسلمين اللى مسكو الحكم فى
الشرق الاوسط بعد سقوط الخلافتين دول ماكانوش خلفا لكن سلاطين مدنيين و على ايديهم
انهزم المغول و الصليبيين. صلاح الدين الأيوبى اسس الدوله الأيوبيه على انقاض
الخلافه الفاطميه و هو اللى هزم الصليبيين فى حطين و استرجع بيت المقدس. صلاح الدين
كان كوردى ما بينتميش لعيله اسلاميه دينيه. و بعد الأيوبيين سيطر المماليك على مصر
و الشام و دول كمان كانو سلاطين مدنيين مش خلفا و لا رجال دين و حتى اصولهم ماكانتش
اسلاميه و هما اللى طردو الصليبيين من الشرق الأوسط. اللى عمله صلاح الدين و
المماليك المدنيين ماقدرش يعمله خلفا المسلمين الدينيين. الحروب الصليبيه فى ذروتها
كانت حروب بين جيوش اسلاميه بيقودها ملوك مدنيين و جيوش مسيحيه بتقودها الكنيسه
الكاتوليكيه. دولة الاوروبيين الدينيه انهزمت على ايد دولة المسلمين المدنيه و ده
كان بداية تحول كبير فى تاريخ اوروبا اسقط نفوذ الكنيسه الكاتوليكيه. بالنسبه للشرق
بعد سقوط الأمويين فى الأندلس و الفاطميين فى مصر و العباسيين فى بغداد الخلافه
الاسلاميه عمرها مارجعت تانى على شكلها القديم. الأتراك العثمانليه نصبو خليفه
عثمانى لكن الخليفه دى كان تركى و ماكانش بينتمى لعيله اسلاميه من اهل البيت و فى
اخر المطاف الخلافه العثمانيه الاسلاميه انهزمت و اتلاشت من الوجود على ايد الدوله
المدنيه الاوروبيه.

ابتدت الحروب الصليبيه سنة 1096 بخطبة البابا اوربان التانى سنة 1095 للمطالبه
بإنقاذ الكنيسه البيزنطيه من الترك السلاجقه ، لكن مع نهاية الحملات الصليبيه اراضى
الامبراطوريه البيزنطيه كانت خاضعه لحكم الترك. لما البابا بيوس التانى Pius II خطب
للترويج لأخر حمله صليبيه الترك وقتها كانو بيعدو نهر الدانوب فى اتجاه غرب اوروبا.
فى سنة 1523 وقعت رودس فى ايد الاتراك و اتدمرت قبرص على ايدين مصر و جنوه و فى
الاخر ضمتها فينيسيا لنفسها فى 1570.

لما ابتدت الحروب الصليبيه اوروبا كانت لسه خارجه من الحقبه الهمجيه المعروفه بعصور
الظلام لكن مع نهاية الحروب كانت بتبتدى فى اوروبا الفتره البورجوازيه المعروفه
بالرينيسانس (عصر النهضه). لكن التطور الحضارى ده ماكانش للحروب الصليبيه دور مباشر
فيه. الحروب الصليبيه ماكانتش سبب الامن الاوربى اللى سمح للتجار و الدارسين
بالتنقل من مكان لمكان، فقبل الحروب الصليبيه الدارسين كانو بيتنقلو بحريه و بيروحو
يدرسو فى مراكز التعليم الاسلاميه فى اسبانيا. وقت الحروب الصليبيه كانت سيسيليا هى
مركز التلاقى الحضارى و الثقافى بين المسلمين و اليونانيين و الاوروبيين مش المدن
الفرنجيه فى الشام. ثقافياً ، المدن الفرنجيه ماضافتش حاجه للثقافه و الحضاره و لا
ساهمت فى حصول النهضه الاوروبيه فى العلوم و الفنون غير بس فى فن بنا القلاع و
الحصون. استمرت الحروب الصليبيه سنه بعد سنه من غير الاوروبيين مايتعلمو حاجه من
غلطات الصليبيين. لكن الحروب الصليبيه كانت من مصادر الإلهام للفنانين فى اوروبا
قبل ماتخلص و بعد ما خلصت و رسم الفنانيين لحات دينيه و مش دينيه من وحى الحروب دى.
من الحروب الصليبيه خرج كتاب من المؤرخين الحوليين اللى كتبو عن الاحداث اللى
عاصروها. فى البدايه الكتاب دول كانو رهبان و رجال دين لكن مع بدايات الحمله
الصليبيه الرابعه ظهرت طايفه من الكتاب المدنيين من النبلا و الامرا فكانت دى بداية
ظهور عصر الكتاب المدنيين فى اوروبا. فى الشعر و الغنا ظهرت فى اوروبا أغانى و
ألحان بتتغنى بالمعارك و البطولات الصليبيه زى اغنية رولاند La Chanson de Roland و
غيرها اللى لعبت دور فى تطوير اسلوب غنا " الشانسون ". اجزاء من الأشعار و النصوص
دى فضلت لكن ألحانها ضاعت. الفنون دى ظهرت فى اوروبا نفسها من وحى الحروب الصليبيه
مش فى المدن الفرنجيه فى الشرق. من ناحيه تانيه، الحروب الصليبيه كان ليها اثر على
نواحى سياسيه فى غرب اوروبا حيث انها نقلت الحروب الداخليه بين البارونات و
الاقطاعيين لبره اوروبا ، فده ادى فرصه لنمو نفوذ الملوك المدنيين على حساب النفوذ
البابوى الدينى. لكن فى نفس الوقت الباباوات برضه استفادو ، فالبابا شن الحرب على
المسلمين كحركه مسيحيه دوليه تحت قيادته و نجاح الحمله الاولى بالتأكيد قوى مركزه و
اداه بريستيج حيث ان " جنود المسيح " اللى بعتهم على بيت المقدس كانو فى الواقع
جنوده و انتصارتهم كانت انتصاراته ، و بالانتصارات دى بطريركيات انطاكيا و القدس و
قسطنطينيه بقو تحت سلطته و بالتالى بقى زعيم المسيحيه الأكبر و مندوبيه وصلو للصين
و اثيوبيا. البطريركيه المصريه اللى بتمثل اقباط مصر ماوقعتش فى ايد الصليبيين
لإنهم ماقدروش يستولو على مصر لكن البابويه الكاتوليكيه حلت المشكله بإعلان ان
الكنيسه المصريه كنيسة مهرطقه خارجه عن الكنيسه الكاتوليكيه الام و منعت الأقباط من
دخول بيت المقدس و فضلو على الحال ده لغاية ماصلاح الدين استرد القدس و فتحلهم
كنيسه لسه موجوده لغاية دلوقتى. لكن الحركه الصليبيه كانت حركه دينيه مش حركه
سياسيه و ماكانش هدفها جنى مكاسب سياسيه لكن مكاسب دينيه ضد " الكفار ". الحمله
الصليبيه الرابعه دمرت الكنيسه الشرقيه البيزنطيه فى قسطنطينيه و بعدها هاجم
الكاتوليك " المهرطقين " فى جنوب فرنسا و بعدها قامت حمله صليبيه ضد الهوهينستاوفين
Hohenstaufen. غير المكاسب الدينيه اللى حققها البابا الحروب الصليبيه ماكانش ليها
نتايج ايجابيه على اوروبا. لكن رغم كده لما ابتدت الحروب الصليبيه كانت مراكز العلم
فى الشرق فى قسطنطينيه و القاهره و بغداد ، و لما انتهت الحرب مراكز العلم بقت فى
ايطاليا و مناطق فى غرب اوروبا. لكن الحروب الصليبيه ماكانتش المسئول الاول عن
تدمير المراكز الحضاريه فى الشرق الاسلامى. بغداد كانت اتلاشت كمركز حضارى عباسى
على ايدين الترك و من غير الصليبيين فى الاغلب كانت حاتتلاشى على ايدين الفاطميين
فى مصر ، و فى 1258 هجم المغول على بغداد و دمروها و ده بيعتبر اكبر تدمير حصل
للثقافه الاسلاميه فى الشرق الاوسط ، لكن الصليبيين ماكنش ليهم دخل فى الموضوع و
ماهماش السبب ، لكن بطبيعة الحال المنطقه العربيه فى فترة الغزو المغولى من الشرق
كانت بتتعرض لغزو صليبى من الغرب و كانت مدن الفرنج و قلاعهم فى الشام بيمثلو تهديد
، فمن غير الغزو الصليبى كان ممكن ان المسلمين يواجهو الغزو المغولى بطريقه احسن ،
ده من غير نسيان ان الصليبيين و المغول حاولو يتحالفو ضد المسلمين و ده فى حد ذاته
كان تهديد خطير كانت السلطات المملوكيه فى مصر متابعاه و نتجت عنه الحمله الصليبيه
التاسعه الفاشله اللى اتصدى ليها الظاهر بيبرس. الحروب الصليبيه مافادتش اوروبا فى
حاجه لكن ضرت المنطقه العربيه ضرر كبير. فالمعارك كانت بتدور على اراضيها و كل
الجهود وقتها كانت موجهه لمواجهة الجيوش الصليبيه الغازيه و ده بطبيعة الحال اثر
على تقدم المنطقه الحضارى و خرب اقتصادها. الحروب الصليبيه حولت الشرق الأوسط
لمنطقة حرب. حملة بيير دو لوزينان ملك قبرص على اسكندريه سنة 1365 المعروفه بوقعة
اسكندريه دمرت اقتصاد مصر و خربت تجارة البحر المتوسط. الحروب الصليبيه اللى استمرت
قرون كانت بكل تأكيد من اسباب التخلف العلمى و الثقافى و السياسى و الانكماش
الحضارى اللى حل بالمنطقه العربيه و لسه بتعانى منه لغاية النهارده.

من ناحيه تانيه ، الحروب الصليبيه بمدابحها و فظايعها نشرت مشاعر الكراهيه ما بين
الشرق و الغرب و ما بين المسلمين و المسيحيين و اليهود. رغم ان الحروب الصليبيه كان
المسئول عنها الكنيسه الكاتوليكيه اللاتينيه لكن ارتباطها بالمسيحيه و الصليب كان
ليه اثر وحش على المسيحيين فى الشرق الاوسط اللى لقو نفسهم محشورين بين نارين فى
حرب مالهمش يد فيها. الحروب الصليبيه خلقت شكوك مابين المسلمين و المسيحيين فى
الشرق الاوسط و استغلها المتعصبين الدينيين و اليمين المتطرف فى الغرب لنشر مشاعر
الكراهيه بين الطرفين لغاية النهارده. قبل الحروب الصليبيه المسيحيين فى الشرق
الاوسط ماكانوش بيعانو من اضطهادات حقيقيه من جهة الحكام المسلمين و كان فيه
مسيحيين كتار بيشتغلو فى مراكز عاليه و حساسه فى الدوله ، و كانت فيه علاقات مش
وحشه مابين المنطقه الاسلاميه و البيزنطيين المسيحيين و كانت فيه حركه تجاريه و
الدارسين كانو بيتنقلو فى الناحيتين بحريه. الحروب الصليبيه خربت العلاقات دى ، او
زى مابيقول مؤرخ تاريخ الحروب الصليبيه ستيفين رونسيمان : " اللاتسامح الهمجى اللى
اظهره الصليبيين اترد عليه بنمو اللاتسامح عند المسلمين. "

تأسيس دولة اسرائيل ماكانش نتيجه للحروب الصليبيه و مالهوش علاقه بيها ، و اليهود
كانو من ضحايا الصليبيين و اول اللى دبحهم صليبيين الحمله الأولى ، لكن اكمن
اسرائيل اتأسست تقريباً فى المنطقه اللى كانت قايمه فيها مملكة بيت المقدس اللى
اسسها الصليبيين ده بقى بيدى انطباع عند مسلمين انه من توابع الحروب الصليبيه.

المؤرخين و المفكرين الغربيين الكبار هاجمو و انتقدو الحروب الصليبيه كحركه روجت
للعنف باسم المسيح. فولتير كتب ان كل اللى جناه المسيحيين من حروبهم الصليبيه
الهمجيه كان تدمير غيرهم من المسيحيين. ستيفين رونسيمان Steven Runciman كتب إن
الضرر اللى اتصاب بيه المسلمين من الصليبيين بيعتبر بسيط لما يتقارن بالضرر اللى
اتصاب بيه المسيحيين الشرقيين. و " الحرب الدينيه فى حد ذاتها ماكانتش اكتر من
عملية لاتسامح طويله اتعملت باسم الرب فى الوقت اللى كانت فيه خطيئه ضد الروح القدس
". المؤرخ الاسكوتلندى وليام روبيرتسون William Robertson فى القرن التمنتاشر و صف
الحروب الصليبيه بإنها رمز للغباء البشرى.

الحروب الصليبيه كانت من اضخم الحركات فى التاريخ و كان محيط عملياتها شاسع من حيث
المساحه الجغرافيه و من حيث عدد البشر اللى شاركو فى احداثها و استمرت فتره طويله و
اختلطت فيها السياسه بالدين و فى وقتها و هى شغاله اختفت امبراطوريات و ممالك و
ظهرت امبراطوريات و ممالك فكان ليها اثار كبيره على المجتمعات على كافة المستويات
فى الشرق و الغرب. لكن الحروب الصليبيه ليها سيماتها و عناصرها المحدده اللى ما
اتكررتش بعد كده فى التاريخ حتى فى حالة حروب و صراعات اطرافها كانو مسيحيين و
مسلمين. المجتمع الغربى الحديث مجتمع مدنى عالمانى بيختلف فى شكله و مفاهيمه عن
المجتمع الدينى العنيف اللى كان قايم فى العصور الوسطى وقت ماقامت الحروب الصليبيه.
رغم كده فيه مسلمين فى الشرق بيميلو لتسمية اى صراع بيحصل مابين المسلمين و الغرب
على انه حرب صليبيه. بعد أحداث 11 سبتمبر 2001 الارهابيه فى نيويورك خرج الرئيس
الأمريكى جورج و. بوش George W. Bush و قال انه حايشن حرب صليبيه ضد منابع الارهاب.
فى الواقع جورج بوش اللى مابيتكلمش عربى ماقالش بالتحديد " حرب صليبيه " لكن قال "
كروسيد Crusade " و هى الكلمه اللى بتترجم للعربى بـ " حرب صليبيه " ، لكن كلمة
كروسيد فى الغرب ليها معنى و مفهوم اضافى هو " التصدى لحاجه بحزم " ، اللى قاله بوش
بالظبط : "الكروسيد ده، الحرب دى اللى على الارهاب حاتاخد وقت this crusade, this
war on terrorism is going to take a while. ايه اللى قصده بوش بالظبط مش معروف لكن
تحميل كلمة " كروسيد " معنى " حرب صليبيه " يعتبر غلط بغض النظر عن اذا كان بوش قصد
" مواجهه حازمه " او " حرب صليبيه " لسبب بسيط هو ان بوش ماكانش فى قدرته شن " حرب
صليبيه " لإنها مش من اختصاصاته و لا فى امكانه. بوش او غيره بطبيعة الحال فى
امكانه انه يشن حرب و ممكن يسميها أى حاجه حتى لو سماها " حرب طرواده " او " حرب
بونيه " لكن التسميه حاجه و الحقيقه حاجه تانيه. جورج بوش ماكانش اول أمريكى يستخدم
كلمة " كروسيد " ففى وقت الحرب العالميه التانيه اللى ماكانش للمسلمين علاقه بيها
استخدم الجنرال ايزنهاور جملة " كروسيد عظيم The Great Crusade" بخصوص عملية انزال
القوات فى نورماندى فى فرنسا. لكن الكلمه التقطها مسلمين و اعتبروها اثبات ان الغرب
بيشن حرب صليبيه على المسلمين و ده كان للترويج الداخلى لفكرة " الجهاد " اللى
بيعتنقوها. و مع الطايفه دى من المسلمين كانت فيه طايفه غربيه استهوتها الكلمه و جت
على مزاجها اليمينى المتطرف و سمت حرب بوش على الارهاب " الحمله الصليبيه العاشره
The Tenth Crusade ". جورج بوش من جهته بعد القيل و القال زار المركز الاسلامى فى
واشنطن و أكد ان وجه الإرهاب ماهواش العقيده الاسلاميه و ان الاسلام مالهوش دعوه
بالاعمال دى.



https://arz.wikipedia.org/wiki/%D8%A7%D9%84%D9%81%D8%A7%D8%B7%D9%85%D9%8A%D9%8A%D9%86

الفاطميين اسره شيعيه اسست دوله فى المغرب الادنى سنة 909م و بعدين نقلوها لمصر سنة
969م واستقلو بيها عن الدوله العباسيه. شمل ملكهم اللى فضل لسنة 1171 بلاد المغرب و
مصر و الحجاز و الشام و اليمن و العراق و سيسيليا و مالطا. بعد الخلفا الاربعه
الاولانيين فى المغرب الادنى انتقلت الخلافه لمصر و اتبنت القاهره اللى بقت مقر
حكمهم و عاصمة ملكهم.

شاف العصر الفاطمى طرد العرب من سيسيليا عل ايد النورمان (1091) و نشوب الحروب
الصليبيه (1096) و سقوط بيت المقدس (1099) و مدن على ساحل الشام فى ايد الصليبيين.

بعد وفاة الامام جعفر الصادق انقسم الشيعه لطوايف كتيره كان اهمها و اكبرها
طايفتين: طايفه عملت الامامه فى موسى الكاظم ابن جعفر الصادق و فى نسله لغاية
الامام الاتناشر الحسن العسكرى، و الطايفه دى اتعرفت بإسم الاماميه " الاثنى عشريه
" و معظم اتباعها فى ايران و العراق.

الطايفه التانيه و هى الطايفه اللى طلع منها الفاطميين خلت الامامه فى اسماعيل بن
جعفر الصادق و بعدين فى ابنه محمد بن اسماعيل و بعدين فى الائمه اللى من نسله و هما
الخلفا الفاطميين اللى اسسو دولتهم فى افريقيه ( تونس ) او المغرب الادنى. الطايفه
دى اتعرفت باسم الاسماعيليه نسبه ل اسماعيل بن جعفر الصادق و ساعات بتتسمى الباطنيه
نسبه لقولهم بالظاهر و الباطن.

بطبيعة الحال نجاح الفاطميين فى تكوين دولتهم اثار عداء الخلافتين السنيين اللى
كانو موجودين وقتها و هما الخلافه العباسيه فى المشرق و الخلافه الامويه الاندلسيه.
فشنوا عليهم پروپاجاندا جامده قامت على التشكيك فى نسبهم و مذهبهم و اتهموهم ساعات
بإن اصلهم يهود و ساعات بإن اصلهم فارسى و بقى الكلام عن موضوع نسب الفاطميين ماده
خصبه للمؤرخين فى الشرق و الغرب زمان و فى العصر الحديث ، و لغاية النهارده الموضوع
ما اتحسمش برأى قاطع ممكن الاخد بيه، و السبب فى كده زى ما بيقول المؤرخ جمال الدين
الشيال ان من جهه ماحدش عارف امتى بالظبط بدإت الدعوه الاسماعيليه او مين اللى
بدأها اكمنها بدإت بطريقه سريه، و اللى كتبه المؤرخين السنيين عن اصلها مليان تناقض
و معظمه مجرد اقاويل و اشاعات. و من جهه تانيه، لإن الاسماعيليه نفسهم لجأو الاول
لحاجه اسمها التقيه فى فترة " عهد الستر " (من وفاة جعفر الصادق لغاية تأسيس الدوله
الفاطميه)، و عشان كده المؤرخين بتوعهم ما أرخوش بنفسهم للحركه بسبب الخوف من
الاضطهاد فكانت النتيجة ان فى عهد الستر ما اتكتبش غير حاجات متناقضه و مضطربه مش
ممكن الوثوق فيها .

الاسماعيليه اللى بينتسبو لاسماعيل بن جعفر الصادق نشرو دعوتهم فى نواحى المنطقه
الاسلاميه و بالذات فى الاماكن البعيده زى اليمن و المغرب. فى المغرب بعتو اتنين
دعاه واحد اسمه الحلوانى و التانى اسمه ابو سفيان بعد ما قالولهم: " المغرب ارض
بور، فاذهبا فأحرثا حتى يجىء صاحب البذره " ، و فى اليمن ظهر برضه اتنين هما ابن
حوشب و ابو عبد الله الشيعى. اهم الدعاه دول كان ابو عبد الله الشيعى اللى بيعتبر
المؤسس الحقيقى للدوله الفاطميه الاسماعيليه فى المغرب. ابو عبد الله الشيعى كان
يمنى من صنعاء و اتولى الحسبه فى بغداد لفتره و بعدين سابها و راح ع اليمن و اتصل
هناك بإبن حوشب و بقى من اخص صحابه. لما الحلوانى و ابو سفيان اتوفو فى المغرب ابن
حوشب نصح ابو عبد الله بإنه يروح ع المغرب و اداه فلوس وقاله: " ارض كتامة من
المغرب قد حرثها الحلوانى و ابو سفيان، وقد ماتا، وليس لها غيرك، فبادر فإنها موطاة
ممهدة لك " ، فراح على مكه و فى موسم الحج اتعرف على الحجاج من قبيلة كتامه و اتقرب
ليهم و لما رجعو المغرب راح معاهم و عاش بينهم، و لما سمعت قبايل البربر عنه
اتوافدو عليه فإشتهر و بقى ليه اتباع كتير فقالهم عن شخصيته و اغراضه و قال لهم: "
أنا صاحب البذر الذى ذكر لكم ابو سفيان والحلوانى " . و فى سنة 903م بعد تلت سنين
من وصوله المغرب بدأ توسعه العسكرى فخضعت ليه مدن كتيره و ساعده على كده الضعف اللى
حل بالدوله الاغلبيه اللى كانت بتحكم تونس وقتها.

بعد تحقيق انتصارات و تثبيت رجله ابو عبد الله بعت لعبيد الله الامام الاسماعيلى
صاحب الدعوه اللى كان عايش فى مدينة سلميه جنب حمص فى الشام رجاله من كتامه يقولو
له ييجى ع المغرب، فطلع عبيد الله ع المغرب و معاه ابنه ابو القاسم نزار اللى بقى
خليفه فاطمى بعد كده، و بيتقال ان الخليفه العباسى المعتضد بالله عرف بالموضوع و
امر الولاه فى مصر و افريقيه بالقبض عليه لكن عبيد الله قدر ينفد منهم بالتستر و
الرشاوى و وصل لمدينة سجلماسه فى المغرب الاقصى لكن هناك اتقبض عليه و اتسجن .

فى سنة 908م حقق ابو عبد الله النصر الحاسم على الولايات فى شمال افريقيا و هما:
دولة بنى مدرار فى سلجماسه، و دولة بنى رستم فى تاهرت، و دولة الاغالبه فى افريقيه
(تونس)، و طلع عبيد الله من السجن هو و ابنه يوم الحد 26 اغسطس 909م (7 ذى الحجه
296هـ) و قال ابو عبد الله لزعما القبيل و هو بيعيط من الفرحه: " هذا مولاكم ". و
بعد ماقعد عبيد الله اربعين يوم فى سجلماسه قاد جيش راح بيه على مدينة رقاده فى
اوائل يناير 910م (اواخر ربيع الاخر 297هـ)، و استولى عليها و قعد فى قصرها، و فى
اول يوم جمعه اتخطب بإسمه على منابر جوامع رقاده و القيروان وغيرها بعد ما قضى
بالكامل على دولة الاغالبه و اتلقب بـ " امير المؤمنين عبيد الله المهدى " .

عهد عبيد الله المهدى بيتعرف بـ " عهد الكتمان " لإن فيه اتكتمت اسامى الائمه
كتقيه، و كان بيشرف على توجيه الدعوه الاسماعيليه العلنيه وقتها الائمه المستودعين
من نسل عبد الله بن ميمون القداح، و ده اللى سبب جدل عن صحة النسب الفاطمى و الثغره
اللى استخدمها اعاديهم العباسيين و الامويين للطعن فى نسب الائمه الفاطميين. وبعد
سنه من قيام الدوله اتقتل ابو عبد الله بعد ما دخل فى صراع مع عبيد الله المهدى و
نصب المهدى ابنه ابو القاسم نزار خليفه بلقب القائم بأمر الله. و بيقول مؤرخين ان
الشك فى نسب عبيد الله المهدى كان سبب الصراع ده . و بيحكى المقريزى ان قبيلة كتامه
نصبو طفل من عندهم و قالو: " هذا هو المهدى " و ادعو انه بيتوحى ليه، و ان ابو عبد
الله ما متش، فبعت لهم عبيد الله ابنه ابو القاسم بجيش حاربهم لغاية ما غلبهم و قتل
الطفل اللى نصبوه، و بعد كده غزا تاهرت و قتل المعارضين هناك و هاجم بنى الاغلب و
قتل منهم اعداد فى رقاده و بعدها فى سنة 913م/301هـ جهز المهدى جيش بقيادة ابنه ابو
القاسم بعته على مصر فإستولى فى السكه على برقه لكن انهزم فى مصر و رجع المغرب .

المهدى بعد ما استقرت الاوضاع ابتدا يدور على حته جديده يعملها عاصمه بدل القيروان
اللى كانت عاصمة الاغالبه و اختار مكان المهديه (فى تونس) اللى كان عباره عن جزيره
فى البحر المتوسط متصله بالبر، فبنى هناك عاصمته الجديده، و بنى حواليها سور عالى
من الحجر الابيض عشان يحميها و عمل للسور ابراج و بوابات ضخمه. عبيد الله كان فاهم
ان دولته الجديده لسه ممكن تتعرض لمخاطر من الداخل و الخارج فحط فى المهديه كل
وسايل الدفاع المتاحه اياميها، فنقر دار صناعه فى الجبل و حط مخازن للاكل و المايه
تحت الارض و بعد ما كمل كل التحصينات بنى بيوت و قصور. ابنه القائم بأمر الله بنى
مدينة المحموديه و المنصور بنصر الله بنى المنصوريه او المنصوره و دول كانو مدن
داخليه و ما كانش ليهم اهميه سياسيه زى مدينة المهديه حيث ان المهديه كانت مركز
حصين بيعتمد على البحر لو حصل تمرد داخلى و فى نفس الوقت كانت قاعده حربيه لتنظيم
الحملات العسكريه لاخضاع الثورات اللى حصلت فى سيسيليا او لمهاجمة السواحل
الايطاليه و الجزر اللى جنبها زى كورسيكا و سردينيا.

بعد ما قامت الدوله الفاطميه فضلت تواجه صعوبات كان اخطرها ثورة البربر سكان
المنطقه الاصليين بزعامة ابو يزيد الخارجى. فلما قامت الدوله الفاطميه اعتمدت على
قبيلتين كبار من شمال افريقيا هما كتامه و صنهاجه لكن البربر الميالين للحروب و
القتال ما ادوش ولاء للفاطميين ، و بالعكس ممكن يكونو حسو بتهديد من الدوله العربيه
الوافده من المشرق و بالتالى بمجرد ما اتمرد ابو يزيد الخارجى على الدوله الفاطميه
اتجمعت حواليه معظم قبايل البربر و استمر الصراع داير لفتره طويله لغاية ما قدر
الخلفا الفاطميين من ظبط الاوضاع و اخماد التمرد. بيقول جمال الدين الشيال ان ثورة
ابو يزيد كانت فى الواقع ثوره قوميه و فى نفس الوقت مذهبيه حيث انها من جهه كانت
ثوره قوميه للبربر ضد العرب الوافدين من المشرق و من جهه تانيه كانت ثوره مذهبيه
لان زعيمها ابو يزيد الخارجى كان من الخوارج النكاريه و ما بيؤمنش بمبادىء الشيعه
اللى قامت عليها الدوله الفاطميه .

استمرت ثورة البربر اربع سنين و زادت قوة ابو يزيد الخارجى و انصاره البربر فى عهود
القائم بأمر الله و المنصور بنصر الله و كانت حا تقضى على الدوله الفاطميه لكن
الخلفا القائم و المنصور عملو جهود جباره فى مقاتلة ابو يزيد و اتباعه و جيشه لغاية
ما قدر القائم فى الاخر من اخضاع البربر و القضاء على ثورتهم و قتل زعيمهم ابو يزيد
الخارجى، و بكده استقرت الدوله و رسخت و ابتدت تفكر فى التوسع غرباً و شرقاً.
الخلفا التلاته الاولانيين عملو محاولات توسع جهة الغرب لكن جهودهم ما كانش ليها
قيمه كبيره بسبب حالة عدم الاستقرار اللى اتسبب فيها تمرد ابو يزيد لكن لما الخليفه
الرابع المعز لدين الله قعد ع العرش الفاطمى قدر انه يستميل قبايل البربر و كون جيش
ضخم تحت قيادة وزيره جوهر الصقلى و زيرى بن مناد الصنهاجى و امرهم يروحو يستولو على
المغرب الاقصى فراحو على مدينة فاس لكن استعصت شويه فراحو على سجلماسه و كان
بيحكمها محمد بن واسول اللى كان ملقب نفسه الشاكر لله و كان بيتخاطب بأمير
المؤمنين، لكن لما سمع بوصول جيش جوهر الصقلى هرب و استولى جوهر ع المدينه و اتأسر
محمد بن واسول. بعد سجلماسه اتقدم جوهر الصقلى بجيشه لغاية ما وصل المحيط الاطلسى و
فى سكة رجوعه حود على فاس و حاصرها لغاية ما استولى عليها و بكده وصلت مملكة
الفاطميين لغاية المحيط الاطلسى بإستثناء مدينه سبته اللى فضلت فى ايد الامويين
بتوع الاندلس .



https://arz.wikipedia.org/wiki/%D8%A7%D9%84%D8%B2%D9%85%D8%A7%D9%84%D9%83

حي الزمالك (نطق: /ezːæˈmæːlek/)‏ حى من الاحياء الأرستقراطية الراقية فى غرب مدينة
القاهرة. و هو جزء من جزيره فى وسط النيل. اشتهرت منطقة الزمالك بإنها من أرقى
وأهدا أحياء القاهره و حى المشاهير و الاغنيا.

الزمالك كان كمان حى بيسكن فيه الفنانين و المغنيين المصريين اللى كان منهم ام
كلثوم و اللى هى كمان اتسمى شارع و برج هناك بإسمها، و الموسيقار محمد عبد الوهاب،
و المطرب عبد الحليم حافظ، و الممماعيل و تمثال ام كلثوم فى شارع ابو الفدا. فى
الحى كمان سفارات الدول الاجنبيه و منها سفارة هولندا و المانيا و البرازيل و لبنان
و عشان كده اتعرف الحى كمان بإسم حى السفارات.

"عمارة ليبون" بتعتبر من المبانى المشهوره فى حى الزمالك و بيرجع تاريخ بناها لسنة
1929 و العماره اتسمت على اسم خواجه يهودى اسمه تشارلز ليبون كان بيملكها. بتتميز
العماره دى بالضخامه و الفخامه و بسسب ضخامتها ليها مدخلين فرعيين و قدام مدخلها
الرئيسى فيه جنينه مخصصه لسكان العماره فيها دكك خشب و اركان للعب الاطفال. فنانيين
مصريين كتار سكنو فى عمارة ليبون منهم فاتن حمامه و رشدى اباظه و محرم فؤاد و ليلى
فوزى و شريهان .



https://arz.wikipedia.org/wiki/%D8%A7%D8%B3%D8%B1%D8%A7%D8%A6%D9%8A%D9%84

اسرائيل (عبرى: ישראל   Yisra'el) دوله بتطُل على البحر المتوسط وليها حدود مع
سوريا و لبنان و الأُردن و مصر و كمان مع مناطق فيها عرب (غزه و الضفه الغربيه) و
عدد سكانها حوالي 7 مليون اكترهم يهود و كمان فيها مسلمين و مسيحيين و دروز. عاصمة
اسرائيل هى تل ابيب حسب الأمم المتحده بس اسرائيل بتعتبر القدس عاصمتها رئيس
اسرائيل الحالى هو رؤوفين ريفلين بس السلطة الفعليه عند ريّس الوزرا, بنيامين
نتانياهو زعيم حزب الليكود. فى نوفمبر 1947 اصدرت الأمم المتحده قرار بتقسيم
المنطقه الجغرافيه اللى اسمها فلسطين مابين اليهود و العرب و إتأسست دولة اسرائيل
الحديثه سنة 1948 يوم 14 مايو بعد ما أعلن ديفيد بن جوريون استقلالها فهاجمها العرب
و مصر و قامت حرب و انتصرت اسرائيل على الجيوش العربيه و المصريه فى حرب 48. فى
1967 اتلقى العرب و مصر هزيمه كبيره تانيه و اخدت اسرائيل القدس الشرقيه و ضمتها
لدولتها. اسرائيل بلد ديموقراطيه و الكنيست بتاعها هو عبارة عن برلمان بيضم 120 عضو
بينتخبهم الشعب كل 4 سنين.

مناخ اسرائيل بحرمتوسطي و فى الشمال فيها جبال الجليل و فى الوسط سهول ساحلية و فى
الجنوب صحرة النقب (نجڤ) و دي مناخها جاف و صحراوي. عملة اسرائيل هى شيكل حاداش و
هو كمان عملة الضفة الغربية و عملة الاحتياط هى الدولار الامريكي.

تل ابيب و عكا و حيفا و يافا على البحر المتوسط و مينا ايلات على البحر الاحمر من
اشهر مدن اسرائيل. اسرائيل بتعتبر أكتر بلد متقدمه فى الشرق الأوسط و فيها مراكز
بحوث علميه و جامعات على مستوى علمى عالى زى جامعة تل ابيب و الجامعه العبريه. فى
العلم و المعرفه و الطب و الفروع العلميه التانيه اسرائيل بتتفوق على كل بلاد الشرق
الأوسط. فوق كده نسبة الاميه فى اسرائيل منخفضه زى فى البلاد الغربيه المتقدمه ( 3%
) على عكس المنطقه اللى حواليها اللى بتوصل فيها الاميه ل 60%.

مناخ اسرائيل بحرمتوسطى و فى الشمال فيها جبال الجليل و فى الوسط سهول ساحلية و فى
الجنوب صحرة النقب (نجڤ) اللى مناخها جاف و صحراوى. رجات الحرارة فى اسرائيل بتختلف
، و خصوصا خلال الشتا لما المناطق الجبلية بتكون برد و احيانا تلج و رياح.

اسرائيل فيها مراكز بحوث علميه و فيها تمان جامعات , منهم جامعات على مستوى علمى
عالى زى جامعة تل ابيب و الجامعه العبريه اقدم جامعات اسرائيل اللى إتأسست سنة 1918
و ترتيبها ال 77 على مستوى العالم.

فى العلم و المعرفه و الطب و الفروع العلميه التانيه اسرائيل بتتفوق على كل بلاد
الشرق الأوسط. فوق كده نسبة الاميه فى اسرائيل منخفضه زى فى البلاد الغربيه
المتقدمه ( 3% ) على عكس المنطقه اللى حواليها اللى بتوصل فيها الاميه ل 60%.



https://arz.wikipedia.org/wiki/%D9%86%D9%8A%D8%AF%D9%8A%D8%B1%D9%84%D8%A7%D9%86%D8%AF

هولندا (هولاندى:‏ Nederland, معروفه بردو بـ"هولندا") هى الجزء الأوروبى من مملكة
نيديرلاند (هولاندى:‏ Koninkrijk der Nederlanden)، اللى بتتألف من نيديرلاند،و جزر
الأنتيل الهولندية و أروبا فى منطقة البحر الكاريبى و نيديرلاند هى ديمقراطية
پرلمانية ملكية دستورية فى أوروبا الغربية. و يحدها بحر الشمال من الشمال والغرب،
بلجيكا من الجنوب، و ألمانيا من الشرق. نيديرلاند واحدة من اول الديمقراطيات
الپرلمانية، و كانت دولة حديثة من اساسها. عاصمة نيديرلاند هيه امستردام ومقر
الحكومة فى لاهاى.

نيديرلاند ممكن يتقال عليها هولندا , لكن ده مش الاسم الصح لإن هولندا الشماليه و
هولندا الجنوبيه مجرد اتنين من إتناشر مقاطعة فى نيديرلاند. بالإنجليزى الكلمه
النيزيرلاندس (داتش Dutch) بتستخدم للإشارة للناس، و اللغة، و أى شىء متعلق
بنيديرلاند. الاسم الرسمي بالداتش هو Koninkrijk der Nederlanden يعنى مملكة
الأراضى المنخفضه.

نيديرلاند بلد منخفضه، حوالى 27 % من مساحتها و 60 % من المناطق المسكونه تحت مستوى
سطح البحر و عشان كده بتتسمى كمان " الاراضى المنخفضه " . أهم مدنها امستردام و
دينهاخ (لاهاى) و روتردام و اوترخت و هارليم و نايميخان. اكتسب الهولنديين
المقاطعات الساحليه (اوترخت و اوفر أيسيل و خيلدرلاند و خيرونينجان و زيلاند و
فريزلاند و ساويدهولاند ز نوردهولاند) بتجفيف البحر بعد شغل جامد و مضنى اخد كذا
قرن.

هولندا فيها قنوات كتيره و ساعد نظام القنوات اللى بتربط بين الانهار الرئيسيه على
تقدم النقل النهرى جوه هولندا و مع المانيا و بلجيكا.

بيعتبر الاقتصاد الهولندى من اقوى الاقتصاديات فى اوروبا و بتستمد هولندا ثروتها من
التجاره و صناعة المنسوجات و الماكينات و المعلبات و الاجهزه الكهربيه و الكيماويات
و منتجات الالبان و تربية المواشى و منتجات البساتين و زراعة الخضار و الورود و صيد
السمك و السياحه. و فيها مناجم فحم و بتسيطر على موارد البترول و القصدير فى
العالم.

فى العصر الرومانى عاشت فيها قبايل الباتاف الالمانيه و بعدين حكمها الفرانك
(الافرنج) ما بين القرن الخامس و التامن، و بعدين الامبراطوريه الرومانيه المقدسه،
و ادواق برجنديا فى القرن 15، و عيلة هابسبورج (1482). شارل الخامس اداها لابنه
فيليبى التانى ملك اسبانيا اللى حاول تدخيل محاكم التفتيش الاسبانيه فيها و الغاء
الحكم الذاتى فقامت انتفاضه عامه قادها وليام الصامت (وليام دو سوايخر) امير اورانج
(اورانيا)، و استرجعت اسبانيا المقاطعات الجنوبيه (بلجيكا دلوقتى) لكن هولندا و
الست مقاطعات التانيين انضمو لبعض و اعلنوا استقلالهم بإسم " المقاطعات المتحده "
سنة 1581، و تم الاعتراف بإستقلال المقاطعات المتحده سنة 1648.

ابتدا عصر الازدهار و التوسع بتأسيس شركة الهند الشرقيه الهولنديه و شركة الهند
الغربيه الهولنديه فقامت امبراطوريه واسعه و بقت نيديرلاند ملجأ للمضطهدين زى
اليهود و الهيجونوت. و قامت حروب، و خرجت نيديرلاند أقوى من الحروب ضد انجلترا و
فرنسا المعروفه بـ " الحروب الهولنديه "، و من " حرب المحالفه العظمى " و " حرب
الوراثه الاسبانيه " لكن تفوقها التجارى اتنقل لانجلترا فى القرن التمنتاشر.

فى سنة 1794 احتلتها جيوش الثوره الفرنسيه و بقا اسمها الجمهوريه البتافيه (1795)،
و فى سنة 1806 بقت مملكه بيحكمها لويس بونابرت و ضمت لفرنسا سنة 1810 و بعدين
لبلجيكا بقرارات مؤتمر فيينا (1814-1815). و فى سنة 1830 انفصلت عن بلجيكا، و
بالرغم من وقوفها ع الحياد فى الحرب العالميه الاولى غزتها المانيا فى الحرب
العالميه التانيه لكنها وقفت و حاربت فى صف الحلفا ضد المانيا.

بعد الحرب العالميه التانيه قدرت تسترد قوتها و رخاءها بسرعه على الرغم من
الفيضانات اللى اجتاحتها سنة 1953. و فى سنة 1949 اعترفت بإستقلال اندونيسيا اللى
كانت مستعمراها و بقت سورينام فى امريكا الجنوبيه و جزر الهند الغربيه فى منطقة
البحر الكاريبى بيتمتعو بحكم ذاتى من سنة 1954، فى سنة 1962 اتنازلت عن غينيا
الجديده لاندونيسيا وبعدين نالت سورينام استقلالها الكامل عن مملكة نيديرلاند.

نيديرلاند عضو مؤسس فى الامم المتحده و انضمت لاتحاد بينولوكس مع بلجيكا و
لوكسمبورج سنة 1947، و حلف الاطلنطى (1949)، و الجماعه الاوروبيه للفحم و الصلب
(1952)، و اتحاد اوروبا الغربيه (1955)، و السوق الاوروبيه المشتركه، و الجماعه
الاوروبيه للطاقه الذريه (1957)، و دلوقتى عضو فى الاتحاد الاوروبى.

نيديرلاند ملكيه وراثيه تحت حكم عيلة اورانيا (اورانج)، و بيزيد فيها عدد
البروتستانت عن الكاتوليك بنسبه بسيطه.

اتعرفت نيديرلاند على مر التاريخ بتولورانسيتها السياسيه و الدينيه و كانت دايماً
ملجأ للمضطهدين اللى بيعانو من القهر فى بلادهم. امستردام هيا عاصمة نيديرلاند
(رسمياً من سنة 1983) و مقر الحكومة فى دينهاخ Den Haag (لاهاى La Haye بالفرنساوي،
و ذا هيج The Hage بالإنجليزى) .

الملك ويليم الكساندر (Willem-Alexander) هو ملك نيديرلاند الايام دى من يوم 30
ابريل سنة 2013 بعد والدته الملكه بياتريكس (Beatrix) ما إتنازلت ليه عن الملك.



https://arz.wikipedia.org/wiki/%D9%85%D8%AB%D9%84%D9%8A%D9%87_%D8%AC%D9%86%D8%B3%D9%8A%D9%87

الهوموسكسواليتى (”زَى-جنسى“; إنجليزى: Homosexuality; فرنساوى: Homosexualité) هى
ميول جنسيه عند الشخص اللى بيميل/بتميل عاطفياً و جنسياً لأشخاص من نفس الجنس
بتاعهُ/بتاعها. الرجاله اللى بيميلو للرجاله ليهم تسميه فى الكلام الدارج, و بردو
”جيى“ (gay) زى الإنجليزى. و الستات اللى بيميلو للستات, بيتسمّو بالمصرى و
الإنجليزى ”ليزبيان (lesbian)“. الناس اللى بيميلو للرجاله و الستات فى نفس الوقت
اسمهم ”بايسكسوال“. الناس الهوموسكسوال, و الـ”بايسكسوال“, و الترانسجيندر
بالإنجليزى transgender بيعملو مجتمع المش هيتيروسكسوالى (LGBT). صعب نعرف عدد
الهوموسكسوال.

كلهُ بيعتمد على التعريف. عادةً, الدراسات بتحط الرقم حوالين 5-10% من إجمالى
السكان. فيه دراسه معروفه بإسم ريبورتات كينزى (Kinsey Reports) إتعملت فى 1948,
بتقول إن حوالى 46% من الرجاله, و حوالى 7% من الستات استجابو جنسياً للجنسين.
الهوموسكسواليتى معروفه بإنها موجوده فى كل الثقافات و كل البلاد.

فيه ناس بيتستعملو بردو الكلمه الإنجليزى homophile (من اليونانى όμος ”زَى“ و
φιλεῖν ”يحب“). الكلمه دى عامةً ليها معنى ”أخف“. عادةً معناها الناس اللى بس
بيميلو لـ نفس الجنس بتاعهم, بس مش, او مش قادرين يعملو علاقات مع نفس الجنس
بتاعهم.

فيه كلام كتير ممكن يوصف الناس الهوموسكسوال. فيه شويه منهم بيستخدمو عشان يهينو
الهوموسكسوال. على اى حال, المجتمع اللى مش هيتيروسكسوالى ساعات بيستعمل الكلام ده
بين بعض عشان يوصفو نفسهم. بيتعمل كده عشان الكلام يبقى مش جارح أوى. بردو فيه أكتر
من كلمه ممكن تتقال فى الإنجليزى و يتقصد بيها ”هوموسكسوالى“.

(إنجليزى: Gay Pride او Homosexual Pride; فخر الجيى او الهوموسكسوال) فيه
هوموسكسوال ما بيقولوش على ميولهم عشان بيخافو من اللى ممكن يحصل, او عشان هما
عايشين فى مكان مش امان للهوموسكسوال.

ساعات الناس اللى بيقولو على ميولهم بردو بيقولو انهم ”فخورين“ يعنى مش محرجين.
الپرايد ليها معنى خاص للمجتمع المش هيتيروسكسوالى. معناه انهم بيحتفلو و فرحانين
انهم هوموسكسوال. الپرايد مش مقصود بيها انهم عملو حاجه و فخورين بيها, بس المقصود
هو ”عكس الإحراج“. فيه مدن كتيره بتعمل ”إحتفالات جيى پرايد“. الإحتفالات دى زمان
كانت مظاهرات (مسيرات إحتجاجيه). النهارده, هى عادةً بتبقى إحتفالات من المجتمع
المش هيتيروسكسوالى. عادةً بيبانو فى يونيه, فى ذكرى مظاهرة ”ستونوول“ (Stonewall)
اللى حصلت فى مدينة نيو يورك فى 1969. المظاهرات دى حصلت عشان البوليس إتحرّش و قبض
على ناس عشان هما هوموسكسوال. مظاهرة ”ستونوول“ (Stonewall) ساعات بتتسمّا ”بداية
حركة حقوق المجتمع المش هيتيروسكسوالى.“



https://arz.wikipedia.org/wiki/%D9%84%D8%A8%D9%86%D8%A7%D9%86

لبنان (فرنساوى:‏ Liban; ‏رسمى: الجمهوريه اللبنانيه, فرنساوى:‏ République
libanaise)‏ دولة صغيرة من دول البحر المتوسط و هى ليها حدود مع سوريا فى الشمال و
الشرق و اما من ناحية الجنوب فليها حدود مع اسرائيل واستقلت عن فرنسا سنة 1943.
لبنان مساحتها 10,452 كيلو متر مربع و عدد سكانها بيزيد شوية عن اربعة مليون.من بعد
الاستقلال و لحد الحرب الاهليه (1975-1990) و لبنان كانت مثال للحرية و التعددية فى
الشرق الاوسط و كانت مشهورة باسم سويسرا الشرق بسبب و السلام و الرخاء و الغنى
النسبى اللى كان سكانها عايشين فيه. عاصمتها بيروت و من مدنها المهمه صيدا و صور.
مع مصر بتعتبر لبنان من المراكز الثقافيه و الحضاريه النادره فى منطقة الشرق
الاوسط. من لبنان خرج عدد كبير من الكتاب و الفنانين لهم وزن من امثال جبران خليل
جبران و ايليا ابو ماضى و جرجى زيدان و مى زياده و غيرهم ، و كان للبنانيين عطاء
كبير فى نشر الاداب و الفنون الحديثه فى اواخر القرن 19 و بدايات القرن العشرين و
بالذات فى مصر وفيها النهارده حركة نشر و ترجمه نشاط.

تاريخ لبنان و انفتاحها على العالم و اتصالها بأوروبا عبر الزمن ادوها ميزه حضاريه
و مرونه فى التعامل مع الثقافات و ده انعكس بطريقه ايجابيه على شعبها اللى اتعرف
بالتمدن و الحداثه و التجاوب مع متغيرات العصر و التوليرانسيه و القدره على هضم
الافكار الجديده و عشان كده رغم صغر حجم لبنان الجغرافى لكن اثرها كان كبير فى حركة
النهضه و التطور اللى شافتها منطقة الشرق الأوسط من بدايات القرن العشرين و لعب
اللبنانيين دور ضخم فى تأسيس و تطوير الصحافه و الكتابه و الادب و المسرح فى مصر.
لكن فى الظروف الكاحله اللى حصلت مع التطورات السياسيه و العسكريه حوالين لبنان و
جواها فى التلت الاخير من القرن العشرين فانفتاح لبنان و تسامحها وسط منطقه متخلفه
بينتشر فيها العنف كان خرم استغلته عناصر من بره و جوه فدخلت لبنان فى مشاكل كتيره
و معقده كان افظعها الحرب الاهليه اللى اندلعت فى 1975.

اسم لبنان متاخد من الجدر السامى ( الكنعانى ) ل ب ن و اللى معناه ابيض و دا فى
احتمال كبير يكون اشارة للتلج اللى بيغطي جبل لبنان فى الشتا. الاسم دا مذكور فى
العهد القديم و كمان فى ملحمة جلجاميش ( سنة 2900 ق ع ح )و فى نصوص اثرية تانية.

لبنان ليها تاريخ قديم يمكن عمره اكتر من سبع-ت-الاف سنة و العلما بيعتقدو ان مدينة
بيبلوس (جبيل) اللبنانيه هى اقدم مدينه فى العالم لسه مسكونة لحد دلوقتى.
اللبنانيين شعب عريق بترجع جذورهم للفنيقيين لكن لبنان اتعربت بعد ماستولى عليها
العرب. فى العصور الوسطى المدن اللبنانيه زى بيروت و صور كانت من أهم موانى مملكة
بيت المقدس لغاية ماطرد الأشرف خليل سلطان مصر الصليبيين من ساحل الشام ( 1290-1291
).

و بالاضافة لل 4 مليون لبناني اللى عايشين جوا لبنان ف فيه حوالي 18 مليون لبناني
مهاجرين ل دول زي السعودية و فرنسا و اوستراليا و البرازيل و امريكا

العربى هو اللغه الرسميه المفروضه بالدستور. الفرنساوي بردو لغه رسميه فى لبنان مع
العربى و بتعتبر رسميه و بتستخدم على البنكنوت (مع العربى) و على المباني الرسميه و
ورق البوسته. الفرنساوى مستخدم بشكل واسع ، خصوصا فى الاغراض الاداريه و بيتدرس فى
مدارس كتيره كلغه اولى مع العربي. واللبنانيين بيتكلموا انجليزي وفرنساوي كويس زائد
لغتهم اللبنانى. فى الستينات حاول عالم اللغات اللبنانى سعيد عقل يكتب اللبنانى
بحروف لاتينى عددها (37) بس الحكومة اللبنانيه رفضت الفكره بشدة بسبب الضغط اللى
مارسوه عرب جامعة الدول العربيه. فيه مجموعة من العلما من جامعة موسكو و جامعة
القاهره اتوصلو فى دراسه ان 45 % من الكلمات اللبنانى ماهياش عربى.



https://arz.wikipedia.org/wiki/%D8%A7%D9%84%D8%AD%D8%B1%D8%A8_%D8%A7%D9%84%D9%85%D8%B5%D8%B1%D9%8A%D9%87_%D8%A7%D9%84%D9%84%D9%8A%D8%A8%D9%8A%D9%87

الحرب المصريه الليبيه هو اسم حرب قصيره بين مصر و ليبيا استمرت من 21 يوليه ل 24
يوليه 1977 و انتهت بإنتصار مصرى سريع بعد ما احتل الجيش المصرى مدن و مناطق فى
ليبيا.

بعد تطاول معمر القذافى على القياده المصريه و تدخله فى شأن مصر ، بعد ما بدأت مصر
تحضر لعمل اتفاقية سلام مع اسرائيل ، اتدهورت العلاقات بين مصر و نظام الكولونيل ف
طرابلس. فى مايو من نفس السنه اتهاجمت واتكسرت مركز البعثات الدبلوماسيه فى البلدين
، و فى يونيه طرد القذافى حوالى ربع مليون مصرى كانوا بيشتغلوا فى ليبيا ، و حشد
القذافى مظاهرات حاولت تقتحم الحدود المصريه للوصول للقاهره لعمل اضطرابات فيها
فلما اتصدى ليهم حرس الحدود امر القذافى بضرب مدينة السلوم الحدوديه المصريه
بالمدافع . مصر كانت لسه طالعه من حرب اكتوبر ضد اسرائيل القويه وبطبيعة الحال جيش
مصر و امكانيتها بتتفوق على جيش و امكانيات القذافى. فى 21 يوليه 1977 إبتدت
العمليات العسكريه و المعارك على حدود البلدين و دخل الجيش المصرى ليبيا و هاجم
الطيران المصرى المطارات و القواعد العسكريه التابعه لنظام القذافى ، لكن الرئيس
السادات ما رضييش إن مصر تحتل كل ليبيا على اساس انه بس كان عايز يدى الكولونيل درس
يوريله ان مصر اللى حاربت ضد جيش اسرائيل القوى اربع حروب فى حوالى 25 سنه مش صعب
عليها انها تقهر جيشه و تحتل منطقته بسهوله ، و اتدخلت اطراف دوليه و حصلت هدنه فى
24 يوليو 1977 و خلصت الحرب تانى يوم فى يوم 25 يوليه 1977 و انسحبت القوات المصريه
من المدن و الاماكن اللى احتلتها فى ليبيا.

لما معاهدة السلام بين مصر و اسرائيل ابتدى يتجهز ليها و بدأ يحصل تقارب ديبلوماسى
مابين البلدين إتدخل نظام القذافى فى الشئون المصريه و هيج مظاهرات فى ليبيا ضد
معاهدة كامب ديفيد. فى شهر ابريل و مايو زاد التوتر بين البلدين خصوصا لما قام
متجمهرين فى ليبيا بمهاجمه البعثه المصريه هماك فرد المصريين بمهاجمه البعثه
الليبيه فى مصر. و فى شهر يونيو امر العقيد معمر القذافى حوالى 225,000 مصرى
عايشيين و بيشتغلوا فى ليبا انهم يمشوا فورا والا حيعتقلهم كلهم ودا شعلل الموضوع
جامد جدا بين البلدين. فى يوم 20 يونيو 1977، نظام القذافى زود فيها و اتخيل انه
ممكن ينظم مسيره تدخل القاهره سماها " مسيره للقاهرة " عند الحدود المصريه الليبيه
والمتظاهرين بدئوا يحتجوا بالتقارب الدبلوماسى بين مصر و اسرائيل. القذافى كان
طمعان فى لغى الحدود بين مصر وليبيا عشان تبقى مصر مفتوحه له و كان بيتحجج انها
ملهاش لازمه وان الاستعمار هو اللى عمل الحدود دى و كان بيستعمل اقاويل الوحده بين
مصر و ليبيا و بيتحجج بمفاهيم جمال عبد الناصر و وصل تطاوله لدرجة انه طالب الشعب
المصرى بالثوره على الرئيس السادات لكن بطبيعة الحال وقف الشعب المصرى مع السادات و
استهزأوا بالعدو اللى كان عايز يجتاح مصر بحجج وهميه. القذافى فى فعله جنونيه لم
جماعات فى ليبيا و بعتهم على حدود مصر عشان يقتحموها بالعافيه ضد كل الاعراف و
المواثيق الدوليه لكن اتصدى ليهم حرس الحدود المصرى و منعهم من اقتحام حدود مصر.
لكن القذافى مااكتفاش بالاعمال دى و ادا امر بضرب مدينة السلوم المصريه الحدوديه
بالمدافع فطوالى خرجت الطيارات المصريه و هاجمت القواعد عسكريه التابعه لنظام
القذافى فى شرق ليبيا و دمرت طيرات مصر من نوع ميج 21 وسوخوى إس يو - 20 الطيارات
الليبيه فى قواعدها و ما قدرتش دفاعات الكولونيل اللى طرازاتها قديمه و متهالكه
انها توقع طياره واحده.



https://arz.wikipedia.org/wiki/%D8%A7%D8%AA%D8%AD%D8%A7%D8%AF_%D8%A7%D9%88%D8%B1%D9%88%D8%A8%D9%89

الاتحاد الاوروپي هو اتحاد اقتصادي و سياسي بين 28 دولة اوروپية وهو اتاسس سنة 1993
بمعاهدة ماستريخت اللى خدت مكان السوق الاوروپي المشترك اللى كان موجود قبل كدا.
بعدد سكانه اللى فوق الـ 500 مليون انسان، الاتحاد الاوروپي بيساهم بنسبة 30% من
اجمالي الانتاج فى العالم (16.8 تريليون دولار امريكي فى 2007). اتطور الاتحاد
الاوروپي كوحدة اقتصادية من خلال تطبيق قوانين موحدة على كل الدول الاعضاء،
القوانين دي بتضمن حرية الحركة للناس، للبضايع، للخدمات و كمان لراس المال. فى
سبعتاشر دولة دلوقتي اتبنت العملة الموحدة للاتحاد ( اليورو).الاتحاد الاوروپي عمل
مجموعة سياسات للتجارة المشتركة و سياسات للزراعة و لصيد السمك.و عمل لنفسه دور
موحد فى السياسة الخارجية وليه تمثيل فى منطمة التجارة العالمية و مجموعة التمانية
و الامم المتحدة وكمان الاتحاد ليه دور فى القضاء و القوانين الداخلية بتاعة الدول
الاعضاء وعمل نطام موحد لجوازات السفر و لغى الڤيز بين اعضاؤه (معاهدة شينجين). فيه
21 دولة من دول الاتحاد الاوروپي عندهم عضوية فى حلف الناتو. من اهم المؤسسات اللى
بتشتغل عشان تدعم الاتحاد دا:

المرجع غلط: <ref> فى تاجز موجوده لمجموعه اسمها "lower-alpha", بس مافيش مقابلها
تاجز <references group="lower-alpha"/> اتلقت



https://arz.wikipedia.org/wiki/%D9%88%D9%8A%D9%83%D9%89

الويكى (Wiki) تكنولوجيا علشان تعمل مواقع تعاونيه. و فكرة الويكى إن اى حد ممكن
يعدّل و يحرّر اى صفحة، يعني كل واحد بيعدل على شغل التانى. النظرية هى أن مجموع
المعرفة و الخبرة بتاعت المجموعة أكبر بكتير من الفرد. نفس المبدأ اللى اثبت
نجاحهُ، اسلوب تطوير برمجيات حرة و مفتوحة۔

الويكى هو مجموعة من صفحات الانترنت متصممة بحيث تسمح لأى حد انه يشارك او يعدل
اللى جواها، و بتستخدم لغة تعليم بسيطة. الويكيهات عادة بيتعمل بيها مواقع تعاونية.
الموسوعة التعاونية ويكيبيديا واحدة من اشهر الويكيهات الموجودة۔

ويكي هى اساساً كلمة من هاواى معناها سريع ونطقها الانجليزى "wiki" قالوا انه
اختصار ل "What I Know Is" يعنى "اللى اعرفه هو" وطبعاً ده backronim.‏

الانترويكى انجليزى: InterWiki هى طريقة لوصل مواقع الويكى المختلفة على شبكة
الإنترنت.



https://arz.wikipedia.org/wiki/%D9%83%D8%A7%D8%B1%D9%84_%D9%85%D8%A7%D8%B1%D9%83%D8%B3

كارل هاينريش ماركس (Karl Heinrich Marx) (اتولد 5 مايو، 1818 – مات 14 مارس، 1883)
كان فيلسوف و عالم اقتصاد سياسى ألمانى و مؤرخ و منظر سياسى صاحب النظريه الماركسيه
و بيتنسب ليه تأسيس " الاشتراكيه العلميه ".

ماركس الف كتاب راس المال هو و صاحبه و زميله فريدريك انجلز Friederich Engels.
كارل ماركس لخص رؤيته فى الصفحات الاولانيه من البيان الشيوعى (مانيفيستو الحزب
الشيوعى) Manifest des Kommunistichen Partei اللى نشره مع فريدريك انجلز سنة 1848.

ماركس كان على علم بالفلسفه الألمانيه و خاصة فلسفة هيجل و النظريات الاقتصاديه
اياميه فقدر انه يمزج بين الاتنين و يطلع منهم نظريه عن تطور النظم الاجتماعيه على
اساس الاشتراكيه العلميه.

كارل ماركس ما كانش اول واحد يشوف إن التاريخ ما بيسيرهوش العقل المطلق لوحده و ما
بيصنعهوش الرجال العظام بمجهوداتهم، لكن بتصنعه عملية تطور اجتماعى داخلى فى كيان
كل امه. و صراع طبقات للوصول للحكم، و إن العامل الرئيسى اللى بيقرر مصير أى امه هو
الانتاج و الثروه و إن اللى بيمتلك وسايل الانتاج هو اللى بيحكم و بيفرض سلطانه،
لكن كارل ماركس كان هو اللى بين و أكد إن العامل الاقتصادى الاجتماعى هو اللى بيحرك
التاريخ و عمل نظريه بالخصوص ده. اراء ماركس فى التفسير المادى للتاريخ ظهرت فى
رساله صغيره نشرها سنة 1874 فى بروكسل بعنوان " بؤس الفلسفه " Misere de la
philosophi كرد على رساله كتبها الفيلسوف المثالى التقليدى ب.ج. برودون P.J. Pordon
كان عنوانها " فلسفة البؤس " philosophi de la Misere.

قبل رسالة " بؤس الفلسفه " ماركس مع زميله انجلز كان نشر فى بروكسل سنة 1848 "
البيان الشيوعى " (مانيفستو الحزب الشيوعى Manifest des Kommunistichen Partei) و
البيان كان دعوه صريحه لعمال العالم للثوره و اخد السلطه و انشاء الدوله الاشتراكيه
او الشيوعيه. كان واضح إن ماركس ماكانش مجرد فيلسوف برأى و قلم لكن كمان كان داعيه
لانقلاب سياسى اجتماعى كبير و دليل كده انه انشأ فى سنة 1868 لما كان فى لندن "
الجمعيه الدوليه للعمال " International Workingmen's Association المعروفه عادة
بإسم " الدوليه الاولى " The First International كتمييز ليها عن جمعيه العمال
التانيه و التالته اللى عملهم لينين و اتباعه بعد كده. كارل ماركس شرح فى كتبه
طريقة تنفيذ افكاره يعنى طريقة احداث الثوره الاشتراكيه او الشيوعيه و عشان كده
كتبه بتعتبر اساس للعمل عند اتباعه. من أهم الكتب دى: " صراع الطبقات فى فرنسا من
1848 ل 1850 " Klassenkaempfe in Frankreikh 1848 bis 1850 (اتنشر بين 1850 و
1859)، و " فى نقد الاقتصاد السياسى " Zur Kritik der politischen Oekonomie (اتنشر
1859)، و كتابه المشهور " رأس المال " Das Kapital اللى ظهر جزءه الاول سنة 1867 و
التانى و التالت ما بين 1885 و 1894 بعد وفاته. فى الكتاب ده ماركس عرض نظريه كامله
عن طبيعة رأس المال و النظام الرأسمالى و بين فيه ازاى النظام ده هدام بيخرب نفسه
بنفسه.

كارل ماركس بيعتبر ان التاريخ بتحكمه قوانين بيدركها العقل الانسانى و إن القوانين
دى حتميه يعنى بتفرض نفسها لإنها ناتجه عن حركة التاريخ نفسه. و إذا فهم الانسان
القوانين دى ففى امكانه انه يقرر صورة مستقبل الجماعه الانسانيه. القوانين دى
ماهياش زى قوانين العلوم البحته لكن هى حقايق مرتبطه بطبيعة العمل و الانتاج، و
طريقة توزيع الثروه بين المواطنين، فالثروه هى نتاج العمل و العمل بيقوم بيه اللى
بيعملو بإيديهم و علمهم و مواهبهم و عليه فالمفروض ان الثروه دى تبقى ملك العاملين
نفسهم، لكن لو استولى عليها اصحاب السلطه او الطبقات الغير منتجه زى النبلا و رجال
الدين و السماسره و المضاربين بيختل نظام المجتمع و بيبقى من الضرورى اعادة توازنه
إما عن طريق ثوره هاديه بتم شويه شويه لما اصحاب السلطه بيفهمو طبيعة الاشياء (زى
فى انجلترا)، او عن طريق ثوره عنيفه بتدمر نظام المجتمع القايم و بتحل محله نظام
جديد. لو فشلت الثوره و ما حققتش المطلوب لازم تقوم ثوره تانيه زى ما حصل بعد
الثوره الفرنسيه الاولى و قيام ثورات جديده ضد النظام البرجوازى اللى نشأ من الثوره
الاولى فقامت ثورة الكومن فى 1792 و بعدين ثورة 1848 اللى اسقطت الملكيه التانيه
بتاعة الملك لويس فيليب.

النظريه الحتميه اللى عملها كارل ماركس شرحتها روزا لوكسيمبورج Rosa Luxemburg
(عاشت 1870 - 1919) اللى كانت مفكره بولنديه ثوريه و ليها الفضل فى الترويج لنظرية
ماركس و ان كانت ما أخدتش الشيوعيه من كارل ماركس لكن من تلاميذه الروس اتباع لينين
من امثال ج.ف. بليخانوف G.V. Plekhanov و بافل اكسلرود Pavel Axlrod و فيرا
تسازوليخ Vera Zasulich و كتير من الاراء اللى بتتنسب لكارل ماركس فى الواقع هى
لروزا لوكسمبورج و خاصة من كتابها " تراكم رأس المال " Die Akkumulation des
Kapitals.



https://arz.wikipedia.org/wiki/%D8%A7%D9%84%D9%82%D8%AF%D9%8A%D8%B3_%D8%A8%D9%88%D9%84%D8%B3

القديس بولس (توفي حوالى سنة 64). اسمه الأصلي "شاول"، لقّب بـ"بولس الرسول" و
"رسول الأمم". في المسيحية، يعتبر اعظم رجال تاريخ المسيحية، ولد في طرسوس فى اسيا
الصغرى، كان يهودي روماني الجنسية درس فى اورشليم، و كلّف بالذهاب لمقاومة
المسيحية، في رحلة بولس لدمشق نزلت عليه الرؤيا حسب ما قالت الكتب المسيحية المقدسة
لكن وهو فى السكة ظهر له المسيح و كلّمه و قال له: "شاول شاول، انت تضهدني" فأثّرت
عليه التجربة و اعتنق المسيحية ، و إنخرط فى سلك المسيحيين (اعمال الرسل: 9 : 1 -
30، 22 : 3 - 21، 26 : 9 - 23 ) دخل دمشق لنشر الديانة المسيحية وانطلق من دمشق و
معه رسالة المسيحية كمبش و بقى بولس الرسول اعظم رسل المسيحية و جواباته لـ كورنثوس
و غلاطيه و تيموثاوس). غيّر اسمه لبولس بعد أن كان اسمه شاول و بقي من أنشط
المبشرين بالمسيحية في القرن الاول. عمل ثلث رحلات من دمشق فى الشرق الاوسط و أسّس
كنائس ، فثار اليهود عليه ولاحقوه فى دمشق وهرب اتباعه عن طريق إنزاله فى قفص من
فوق السور من أجل الهرب من بطش اليهود ويكمل نشر رسالته لكن قبض عليه فى اورشليم و
سجن سنتين، و بعدها اترحل على روما و سجن هناك سنتين ، و حكم و اطلق سراحه فذهب
يبشر فى كريت و بقي يزور الكنائس من أجل تشجيع الناس. قبض عليه مرة أخرى و اتبعت
على روما واتحكم عليه بالاعدام فاتصلب و اتقطعت راسه بالسيف.

تعاليمه صدى لتعاليم المسيح و تفسير واضح ليها. تعاليمه متضمنه فى رسايله
الاربعتاشر للكنايس المختلفه اللى المسيحيين بيعتبروها جزء اساسى من الكتاب المقدس.



https://arz.wikipedia.org/wiki/%D9%85%D9%88%D9%84%D9%89_%D9%84%D9%88%D9%81%D8%AA

مولى لوفت (19 مارس 1944 - 24 نوفمبر 2010) ممثلة ومخرجة بورنوجرافية ألمانية ،
واسمها الحقيقى إيدا بلانك كورتسر (Edda Blanck-Kurtzer) .

اتولدت مولى لوفت يوم 19 مارس 1944 فى مقاطعة بوميرانيا فى شمال المانيا ، وسافرت
بعد كده مع اسرتها وهى لسة طفلة رضيعة لمدينة بيرلين نتيجة أحداث الحرب العالميه
التانيه فى الوقت ده وعاشت هناك معاهم مدة طويلة .

فى سنة 1967 اتجوزت مولى لوفت لأول مرة وخلفت بنت و ولد ، وفى سنة 1975 قررت أنها
تشتغل فى الدعاره وده اللى عمل خلافات كبيرة بينها وبين جوزها لحدما اتطلقت منه سنة
1976 . وفى نفس السنة اللى اتطلقت فيها ، اتجوزت للمرة التانية من صف ظابط فى الجيش
الأمريكى برتبة سرجينت (Sergeant) اللى كان مبسوط قوى من شغلها فى الدعاره خصوصا
بعدما اتشهرت قوى لدرجة أن الناس ادوها لقب (اسمن عاهرة فى المانيا) لأنها كانت
مميزة بضخامة جسمها و بزازها الكبيرة و اردافها المليانة .

فى فترة التسعينات كانت مولى لوفت أنجح واحدة بتشتغل فى مجال الدعاره فى المانيا
كلها ، وكان بيت الدعارة اللى فتحته لحسابها فى بيرلين هو أكتر بيت دعارة شغال
وبيكسب فلوس كتير هناك نتيجة رخص اسعاره . وغير كده قدمت برنامج Im Puff bei Molly
Luft على قناة OKB الألمانية . وفى سنة 1999 ظهرت فى ڤيديو كليب اغنية (Michi Beck
in Hell) لفرقة Die Fantastischen Vier الغنائية .

فى سنة 2004 مولى لوفت اعتزلت شغلها فى مجال الدعاره وباعت بيت الدعارة بتاعها
وفتحت خمارة فى حى كرويتس بيرغ فى بيرلين ، وفى نفس السنة دخلت فى مجال
البورنوجرافى بعدما مثلت وأخرجت كام فيلم بورنوجرافى وده اللى خلاها تترشح لمسابقة
Venus Award للافلام البورنوجرافية واللى مقرها فى مدينة بيرلين .

فى أواخر سنة 2006 اتصابت مولى لوفت بمرض سرطان القولون وده اللى خلى وزنها ينقص 50
كيلو جرام وبقى 125 كيلوجرام بعدما كان 175 كيلوجرام ، ولما لقيت نفسها محتاجة
للفلوس علشان تصرف على مرضها ، باعت الخمارة فى سنة 2007 واشترت بيت دعارة جديد
أصغر من اللى كان عندها قبل كده ، لكن بعد شهور قليلة اضطرت أنها تقفله وتبيعه
نتيجة فشله وأنه ماحققش الإيرادات اللى كانت عاملة حسابها أنها تكسبها .

فى سنة 2009 وبعدما فشلت مشاريعها وخسرت كل فلوسها وعجزها عن الصرف على علاجها
المكلف ، قررت مولى لوفت وهى مضطرة أنها تعيش فى دار للمسنين موجودة فى بيرلين .

فى يوم 24 نوفمبر 2010 ماتت مولى لوفت فى دار المسنين اللى كانت عايشة فيها فى
مدينة بيرلين ، نتيجة مضاعفات مرض سرطان القولون .



https://arz.wikipedia.org/wiki/%D9%84%D8%BA%D9%87_%D8%B9%D8%B1%D8%A8%D9%89

اللغه العربى (اللغة العربية) هى لغه ساميه مركزيه, و بكده تصنيفها بيكون مع اللغات
الساميه التانيه زى العبرى والأرامى. العربى القياسى الحديث هو اللى بيتدرس فى
المدارس والجامعات, و بيستعمل فى اماكن الشغل و الحكومه و معظم وسايل الإعلام
(ميديا). كود اللغه بالنسبه لقانون المنظمه الدوليه للتوحيد القياسى (ايزو 639)‏
(ISO 639), هو ar.

اللغه السايده فى كل بلد لغته الرسمى عربى مختلفه. مثلا فى مصر مع ان اللغه الرسمى
عربى, معظم سكّانها بيتكلّمو اللغه المصريه الحديثه, و هى لغه معترف بيها فى العالم
عن طريق كود اللغه بالنسبه لقانون المنظمه الدوليه للتوحيد القياسى (ايزو 639)‏
(ISO 639), و هو arz. فيه مصادر بتقول ان انواع اللغه العربى (انجليزى: varieties
of Arabic; مش اللغه العربى الكلاسيكى او القياسيه الحديثه) بيستعملها 206 مليون
شخص كلغتهم الاولانيه و 248 مليون شخص غيرهم كلغه تانيه.

اللغه العربى القياسيه الحديثه هى اللغه القياسيه (استاندارد/standard) و النوع
الوحيد من اللغه اللى فى الاساس بيتكتب و بيستعمل فى الكلام الرسمى.

و هى جزء من اللغه الماكرو العربى. اللغه المالطى, اللغه الاصليّه فى مالطا, كان
بيعتبرها الاصوليين العرب ”لهجه“ من العربى قبل توحيد طريقة كتابتها و الاعتراف
بيها رسمى. العربى القياسى الحديث صعب على اللى ماتعلموش انه يتكلمه او يفهمه.



https://arz.wikipedia.org/wiki/%D8%B9%D8%A7%D8%AF%D9%84_%D8%A7%D9%85%D8%A7%D9%85

عادل امام من اكبر و اشهر ممثلين مصر ، اتولد فى 17 مايو 1940 فى المنصوره، متجوز
من هاله الشلقانى وله 3 ولاد رامى امام المخرج و سارة امام اللى اتجوزت ابن واحد من
الاخوان و محمد امام الممثل. اخوه الصغير يبقى المنتج عصام امام وجوز اخته هو
الممثل الراحل مصطفى متولى.

عادل امام اخد بكالوريوس الزراعة من جامعة القاهرة قبل ما يبقى معروف كان بيعمل
مسرحيات فى مسرح الكلية لحد ما اشتغل مع فؤاد المهندس فى مسرحية السكرتير الفني
وبعدها اشتغل افلام ابيض واسود ادوار مساعدة زي فيلم الخروج من الجنة وعفريت مراتي
لحد ما عمل مسرحية مدرسة المشاغبين اللى كانت بالنسباله نقطة تحوّل فى حياته ومن
بعدها بقى يعمل افلام من بطولته

اختارته الامم المتحده سنة 2000 سفير النوايا الحسنة فى المفوضية العليا لشؤون
اللاجئين التابعة للامم المتحده.

فى اغسطس 2009 اتعرض عادل امام لإعتداء من واحد عربى رماه بقزازه وقت تقديم مسرحيه
فى القاهره.



https://arz.wikipedia.org/wiki/%D8%A8%D8%B1%D9%8A%D8%AA%D9%86%D9%89_%D8%B3%D8%AA%D9%8A%D9%81%D9%86%D8%B2

بريتنى ستيفنز (Britney Stevens) ممثلة بورنوجرافية امريكية من اصل بنمى اتولدت يوم
24 فبراير 1985 فى مدينة نورث هوليوود بولاية كاليفورنيا الامريكية ، وهى اخت
الممثلة البورنوجرافية ويتنى ستيفنز (Whitney Stevens) .

بريتنى ستيفنز كانت عايشة مع اسرتها فى مدينة پالم سپرينجز بولاية كاليفورنيا
الامريكية . وفى سنة 2006 دخلت فى مجال البورنوجرافى هى واختها ويتنى ستيفنز
(Whitney Stevens) بعدما اتعرفت على وكيل شركة لإنتاج الافلام البورنوجرافية عن
طريق واحد صاحبها ، وكانت مثلت مع اختها فى الفيلم البورنوجرافى Was Tight
Yesterday 5 اللى كان موضوعه ممارسة السكس بين رجالة وستات من أعراق وأجناس مختلفة
.

بريتنى ستيفنز كانت مارست الليزبيان قبل كده مع اختها ويتنى ستيفنز (Whitney
Stevens) ، وده اللى اتنشر على موقع شركة Bang Bros على شبكة الإنترنت باعتراف
ويتنى ستيفنز (Whitney Stevens) بنفسها ، ده غير أن بريتنى ستيفنز ماكدبتش الكلام
ده .

بريتنى ستيفنز مثلت أكتر من 200 فيلم بورنوجرافى أهمهم Face Fucking Inc. 3 و
Slutty and Sluttier 5 و Evil Anal 5 و Jack's POV 11 و Gape Lovers 2 و Flower's
Squirt Shower 5 و Oil Overload و Squirt Gangbang 2 و Squirt Gangbang 3 و Squirt
Gangbang 4 ، وهى مشهورة بغزارة الإفرازات الأنثوية اللى كانت بتخرج من الفالفا
بتاعتها فى وقت تصوير مشاهد ممارسة السكس .

بريتنى ستيفنز نشيطة جدا فى نشر المشاهد البورنوجرافية اللى بتمثلها على شبكة
الإنترنت ، وليها 8 مشاهد على موقع شركة Brazzers .



https://arz.wikipedia.org/wiki/%D8%A7%D9%85%D8%A8%D8%B1%D8%A7%D8%B7%D9%88%D8%B1%D9%8A%D9%87_%D8%B9%D8%AB%D9%85%D8%A7%D9%86%D9%8A%D9%87

الامبراطوريه العثمانيه (بالعثمانلى دولتْ علیّه عثمانیّه و بتتنطق Devlet-i
Âliye-yi Osmâniyye) (بالتوركى: Osmanlı İmparatorluğu) كانت امبراطوريه استمرت من
1299 لحد 1923 لما اتحلت و جت مطرحها الجمهوريه التوركيه فى 29 اكتوبر 1923.
الامبراطوريه العثمانيه فى عزها (القرنين الستاشر و السبعتاشر) كانت بتمتد على تلات
قارات: اسيا و اوروبا و افريقيا و كانت مركز للتفاعلات بين الشرق و الغرب على مدى
ست قرون و العاصمه بتاعتها كانت الاستانه (استانبول دلوقتى).

بعد احتلال العثمانليه ل مصر (1517) اتدهورت احوالها الثقافيه و بعد ما كانت فى
العصر المملوكى دوله مستقله متقدمه و متطوره أكتر من اوروبا نفسها بقت دوله محتله
تابعه للباب العالى الإستانبولى و اتضمحلت احوالها و اتقهقرت ثقافتها و ما فاقتش من
غيبوبتها الا على اصوات مدافع الفرنساويه بعد وصول حملة نابوليون.

الامبراطوريه العثمانيه إتأسست على تفكك دولة السلاجقه و إتوسعت على حساب
الامبراطورية البيزنطية و ممالك بولجاريا و صربيا.

الامبراطوريه العثمانيه خدت اسمها من السلطان المؤسس عثمان الاول و اخر سلاطينها
كان اسمه محمد السادس اللى مات فى ايطاليا و اتدفن فى سوريا. و من اهم السلاطين
اللى بنو مجدها مراد الاول و بايزيد الاول و السلطان محمد الفاتح (اللى غزا
القسطنطينيه اخر معاقل الامبراطوريه البيزنطيه) و السلطان سليم الاول (اللى احتل
مصر و قضى ع الدوله المملوكيه سنة 1516 و غزا ايران و احتل عاصمة الامبراطوريه
الصفويه) و فى عهده وصل مجد العثمانيين ذروته، و السلطان سليمان القانونى (سليمان
الاول:Kanuni Sultan Süleyman) اللى احتل بيلجراد و المجر و الجزاير و رومانيا و
بولجاريا و معظم اليونان و حاصر فيينا. وبعد موته إتصاب العثمانليه بأول هزيمه
عسكرية لما انهزم أسطولهم فى معركة ليبانتو على إيدين الأسطول الأسباني و البندقي.

معركة ڤيينا حصلت سنة 1683 قدام أسوار ڤيينا, بين الجيش العثمانى بقيادة مصطفى باشا
و الجيوش الأوروبيه تحت القياده العامه لملك بولندا يوحنا التالت سوبياسكى يومين 11
و 12 سبتمبر 1683. بعد حصار الامبراطورية العثمانية لڤيينا لمدة شهرين. معركة فيينا
كانت بداية النهايه لسيطرة الامبراطورية العثمانية و توسعاتها فى جنوب شرق اوروبا.

سنة 1477 علشان يحافظ الاتراك على الاستقرار فى المنطقة غزو ولاهيا و عينو ڤلاد
التالت امير عليها فاكرين انه ح يبقى لعبة فى ايديهم. الوضع بسرعة اتغير و حصل غزو
من امير مجري اسمه هونيادي و شاله من الحكم فى اقل من سنة و بعديها هرب ڤلاد على
مولداڤيا (Moldavia)‏ فى الشمال. اتطورت الامور و مات هونيادي (انجليزى: John
Hunyadi)‏ و انشغلت المجر بتحرير صيربيا من الاتراك و ساعتها هجم ڤلاد على والاهيا
و بقى الحاكم الوحيد ليها. قضى سنين حكمه فى صياغة القوانين و مقابلة الوفود
الاجانب ورياسة المحاكمات المهمة و كمان كان بيحضر الاعياد الدينية و كان كمان
بيستمتع بالصيد.ف سنة 1495 بطل يدفع الجزية للعثمانيين و عمل تحالف مع المجريين و
اللى جنن الاتراك و قررو يتخلصو منه و لكنهم فشلو. السلطان محمد التاني (الفاتح)
قاد جيش ضخم متكون من 60,000 من القوات النظامية و 30,000 من القوات المش نظامية
وفي ربيع 1462 هجم على ولاهيا.و كتحية ليه, ڤلاد المخزوق اعدم 20,000 سجين تركي
بالخاوزق و علقهم علشان يرحبو بالسلطان على طول الطريق. جيش ڤلاد ماقدرش يوقف
السلطان اللى دخل العاصمة بتاعة ولاهيا و عين اخوه رادو الوسيم امير على ولاهيا,
ڤلاد استمر فى حرب العصابات ضد الاتراك بس اخوه عمل صفقة مع النبلاء فى ولاهيا و مع
الامبراطور المجري و بكده ڤلاد بقى وحيد و اتسجن و بعديها طلع من السجن المجري و
استمر فى مقاتلة الاتراك.

معركة ڤيينا حصلت سنة 1683 قدام أسوار ڤيينا, بين الجيش العثمانى بقيادة مصطفى باشا
و الجيوش الأوروبيه تحت القياده العامه لملك بولندا يوحنا التالت سوبياسكى يومين 11
و 12 سبتمبر 1683. بعد حصار الامبراطورية العثمانية لڤيينا لمدة شهرين. معركة فيينا
كانت بداية النهايه لسيطرة الامبراطورية العثمانية و توسعاتها فى جنوب شرق اوروبا.

لما اتجمعت الجيوش الأوروبية ساب دوق لورين القياده العامه لملك بولندا يوحنا
التالت سوبياسكى وكملت استعداداتهم يوم الجمعة 11 سبتمبر بعد ما حسو ان سقوط فيينا
مافيش قدامه إلا ايام قليلة؛ علشان كده صمم الأوروبيين على عبور جسر "الدونه" اللى
كان بيسيطر عليه العثمانيين بالقوة مهما كلفهم من خساير، علشان مكنش ممكن يوصلو
الامدادات لفيينا من غير عبور جسر الدونه,و قدرو يعبرو جسر الدونة من غير خسارة
نقطة دم واحده

فى يوم السبت 12 سبتمبر 1683 م اتقابل الجيشين قدام أسوار فيينا وكان الأوروبيين
فرحانين علشان عبرو جسر الدونة من غير خسارة نقطة دم واحده، لكن ده خللاهم على حذر
شديد، اما العثمانيين فكانوا زهقانين علشان مقدروش يدخلو فيينا، وفي حالة من الذهول
علشان شافو الأوروبيين قدامهم بعد عبور جسر الدونة، بالإضافة لانشغال بعض فرق الجيش
بحماية غنايمهم مش الحرب لتحقيق النصر، وتوترت العلاقة بين الصدر الأعظم وبعض قواد
جيشه وظهرت نتائج ده مع بداية المعركة.

كان الجيش العثمانى تعبان و متشائم بعد فشل كل محاولة استنزاف قوة الأوروبيين، و
وصول سلاح الفرسان الأوروبى حول مجرى المعركه ضد العثمانيين، و خللاهم يتراجعو
للجنوب و الشرق. فى اقل من ثلاث ساعات بعد هجوم سلاح الفرسان، كسبت القوى المسيحيه
المعركه وانقذت فيينا من الاحتلال. وبعد المعركه،اقتبس يوحنا الثالث سوبياسكي واعاد
صياغه يوليوس قيصر الشهيرة بالقول "veni،‏ vidi، الالة vicit" - "أتيت، رأيت، غزاها
الله".

معركة ڤيينا كانت نقطة تحول فى صراع امتد 300 سنة بين القوات من أوروبا الوسطى و
قوات الامبراطوريه العثمانيه.وبعد المعركه على مدى ستة عشر عاما تمكنت سلالة عائلة
هابسبورج النمساوية تدريجيا لحد كبير اخلاء القوات التركية من الاراضى الجنوبيه
والمجر وترانسيلفانيا. اتقتل من العثمانيين حوالي 15000 رجل فى القتال واتقتل من
الأوروبيين ما يقرب من 4000 ووضع مصطفى باشا خطة موفقة للانسحاب علشان ما يضاعفش
خسايره، وأخد الجيش العثماني معاه اثناء الانسحاب 81 الف أسير, وعلى الرغم من هزيمة
القوات التركية الكاملة لكنهم لقو الوقت علشان يدبحو معظم السجنا النمساويين، فيما
عدا قله من طبقة النبلاء اللى اخدوهم معهم للافتداء. وانتهى الحصار اللى استمر 59
يوما.

خسرت الدولة العثمانية بهزيمتها أمام فيينا ديناميكية الهجوم والتوسع فى أوروبا،
وكانت الهزيمة نقطة توقف فى تاريخ الدولة. اتحرك جيش التحالف المسيحي لاقتطاع بعض
الاجزاء من الأملاك العثمانية فى أوروبا.و خسر العثمانيين مراكز مهمه بسبب هزيمتهم
قدام أسوار ڤيينا اللى كانت هزيمة من النوع التقيل تاريخيا أكتر منه عسكريا.

التدهور السياسي انتشر فى جسم الامبراطوريه العثمانيه، و أنهكتها الحروب مع روسيا
فى القرن التمانتاشر، و اتسمت بـ"راجل أوروبا المريض".

قعدت الامبراطوريه العثمانيه تضعف و تنكمش مع مرور السنين لغاية ما قامت الحرب
العالميه الاولى فإتحالفت مع ألمانيا و النمسا و انتهت الحرب بهزايم كبيره للاتراك
لغاية ما جه كمال اتاتورك بثورته و ازال السلطنه العثمانليه و ابتدا تاريخ تركيا
الحديث.



https://arz.wikipedia.org/wiki/%D8%A7%D9%84%D8%AD%D8%B4%D8%A7%D8%B4%D9%8A%D9%86

الحشاشين كانوا جماعه اسماعيليه سريه دعت لإمامة نزار ابن المستنصر. حسن الصباح اسس
الجماعه فى إيران سنة 1090 فى قلعة ألموت الجبليه اللى كات مقر دعوته. أهم شئ كان
بيميز الحشاشين هو لجؤهم لقتل و إغتيال اعدائهم.

الحشاشين كان بيقودهم واحد يلقب بـ" السيد " او " شيخ الجبل " و كان هو صاحب الامر
و النهى. بعد شيخ الجبل كان فيه " الدعاه " اللى بياخدوا الأوامر منه و بينفذوها.
الدعاه كانوا متقسمين على رتب حسب درجة اطلاعهم على أسرار الجماعه. أهم المراتب كات
رتبة " الفداويه " لإنهم اللى كانوا بيقوموا بالإغتيالات. و كان زعيمهم شيخ الجبل
بيكافئهم على اعمالهم بتدخليهم من وقت للتانى فى جنه موجوده فى القلعه و يديهم حشيش
و يخليهم يمارسوا المتع.

حاولوا إغتيال صلاح الدين الأيوبي و إغتالوا الماركيز " كونراد دو منوتفيرات " وقت
الحملة الصليبية التالتة.

بعد موت حسن الصباح حكم سبع شيوخ جبل، و كانت ليهم أهميه سياسيه كبيره. اتسع نطاق
نشاطهم و شمل الشام. فى سنة 1256 هاجم المغول بقيادة هولاكو قلعتهم فى ألموت و قضوا
عليهم، و بعدين كمل عليهم الظاهر بيبرس فى الشام سنة 1273. فضلت منهم جماعات متفرقه
فى سوريا و إيران و الهند.



https://arz.wikipedia.org/wiki/%D8%A7%D9%81%D8%B1%D9%8A%D9%82%D9%8A%D8%A7

افريقيا تكون ثانى اكبر قارة فى العالم فى المساحة وثانى اكبر قارة فى العالم فى
عدد السكان.مساحة افريقيا حوالي 30.2 مليون كيلو متر مربع و يسكنها 922 مليون
انسان. يحيط بالقارة البحر المتوسط من الشمال، البحر الاحمر و المحيط الهندي فى
الشرق و بيغطى المحيط الاطلنطى كل ساحلها الغربى و افريقيا بتغطى 6 ٪ من مجموع
مساحة سطح كوكب الارض و و20،4 ٪ من مجموع مساحة الأراضى.

قارة افريقيا فيها دلوقتي 53 دولة مستقلة. و بيعتقد علميا ان افريقيا هى اول مكان
ظهر فيه الانسان على سطح الارض لانهم لقو اقدم حفرية للانسان العاقل فى اثيوبيا و ب
يقدرو عمرها بحوالي 200،000 سنة

كلمة أفرى كانت اسم شعوب سامية كانو يسكنون فى شمال افريقيا قرب قرطاج فى تونس
الان.

قارة افريقيا متقسمة لمناطق جغرافيه مختلفه مثل : شمال افريقيا , غرب افريقيا , شرق
افريقيا , وسط افريقيا و افريقيا الجنوبيه.

شبكة الطرق السريعه عبر افريقيا هيا مشاريع تسع طرق سريعه فى افريقيا خططها و
بيبنيها لجنة الأمم المتحدة الاقتصادية لأفريقيا (اللجنة الاقتصادية لأفريقيا) و
بنك التنمية الأفريقى ، و الاتحاد الافريقى بالتعاون مع المجتمعات الدولية
والإقليمية. هدف شبكة الطرق السريعه عبر افريقيا تعزيز التجارة و تخفيف حدة الفقر
فى افريقيا عن طريق تطوير وإدارة الطرق علشان تكون ممرات تجاره بين دول افريقيا .
إجمالى طول الطرق السريعة التسعه فى الشبكه 56683 كيلومتر و ساعات بيتقال عليها
'ممرات عبر افريقيا' او 'ممرات الطريق' بدل من الطرق السريعة



https://arz.wikipedia.org/wiki/%D9%87%D9%88%D9%84%D8%A7%D9%83%D9%88

هولاگوخان ‏(Hulagu Khan)‏ (1217 - 8 فبراير 1265) اول إيلخانات فارس و قائد مغولى،
حكم من سنة 1256 لسنة 1265. ابن تولوى و حفيد چنكيزخان. مراته "توقوز خاتون" (دوقوز
خاتون) كانت مسيحيه نسطوريه.

هاجم قلعة آلموت بتاعة الحشاشين و قضى عليهم (1256)، فتح بغداد و أعدم الخليفه
العباسى المستعصم بالله (1258)، و زحف على الشام و إستولى عليها (1260)، بعت جواب
تهديد لـ مصر بيطلب منها الإستسلام. قطز سلطان مصر المملوكى أعدم رسله و خرج بالجيش
المصرى و هزم جيش مغولى بيقوده "كيتو بوقا" (كتبغا) فى معركة عين جالوت و طرد
المغول من الشام. اتعرف هولاكو باسم "هلاون" فى الادب الشعبى المصرى زى سيرة الظاهر
بيبرس و فى بعض كتب التاريخ.

هولاگوخان كان الابن الرابع لـ تولوى خان (الابن الرابع ل چنكيزخان) و امه كانت
"سيور قوقيتى بيكى" بنت "جا مكمبو" اخو "أونك خان" ملك كرايت.

من الستات دول و غيرهم هولاگوخان خلف اربعتاشر ولد و سبع بنات. اكبر الولاد كان
آباقاخان (من سونجين خاتون) و الباقيين كانو جومقورو (من المحظيه الخطائيه بوقاجين
إيكجى)، و يشموت، و بيكين (من قوتوى خاتون)، و طرغاى (من المحظيه بورقجين)، و توسين
(برضه من المحظيه بورقجين)، و تكودار اللى ملك و سمى نفسه احمد (من قوتوى خاتون)، و
أجاى (من المحظيه أريقاق ايكاجى)، و قونقتاى (من المحظيه الخطائيه أجوجه إيكاجى)، و
بيسودار (من المحظيه هسيجن)، و منكو تيمور (من أولجاى خاتون)، و هولاجو (من المحظيه
إيل إيكاجى)،و سياوج (برضه من إيل إيكاجى) و طغاى تيمور (من محظيه). السبع بنات
كانو: بولوقانآكا (من كويك خاتون)، و حمى (من أولجاى خاتون)، و منكوكان (من أولجاى
خاتون)، و توداكاج (من محظيه)، و "طرقاى" (من بغان إيكاجى)، و قوتلقان (من منكليكاج
إيكاجى)، و بابا (من أولجاى خاتون).

بعد وفاة چنكيزخان خلفه منگوقاآن و قعد على عرش المغول فى عاصمتهم قراقورم وبعد ما
نظم امور الدوله بعت القائد بايجونويان على ايران على راس جيش كبير للمحافظه عليها.
و بعد ما بايجونويان وصل ايران بعت لمنكوقاآن يشتكى له من الاسماعيليه و خليفة
بغداد العباسى. لما وصل مبعوث بايجونويان كان قاضى قضاة بغداد شمس الدين القزوينى
هو كمان موجود فى بلاط منگوقاآن كمبعوث من الخليفه العباسى عشان يشتكى له من
الاسماعيليه و يآلبه عليهم زى ما آلبو المغول على الخوارزميه. منگوقاآن فكر فى
الموضوع و لقاها فرصه لغزو مناطق جديده للتوسع فقرر انه يقسم اراضى المملكه على
اخواته عشان يضمو اراضى جديده فكلف قوبيلاى قاآن بالاستيلاء على ممالك الخطا و
الماچين و قراجانگك و تنگقوت و التبت و جورجه (جورجيا) و سولنقا و كولى و مناطق فى
الهند متصله بالخطا و الماچين، و كلف اخوه هولاكوخان بالاستيلاء على غرب ايران و
الشام و مصر و بلاد الروم (سلطنة الروم و الامبراطوريه البيزنطيه) و الارمن (مملكة
كيليكيا).

امر منگوقاآن القواد بايجو و جرماغون بإنهم يروحو يحتلو ايران و امر طير بهارد بإنه
يروح على كشمير و الهند و يضمها لمنطقة هولاگوخان. و بعد منگوقاآن ماجمع لهولاكو
جيش جرار قال له: "انت دلوقتى بقيت على راس جيش كبير، و قوات مالهاش حصر، فلازم
تطلع من توران على ايران" و نصحه بإنه لازم يحافظ على تقاليد و قوانين جدهم
چنكيزخان فى الصغيره و الكبيره، و يحكم المنطقه من نجيحون لغاية اخر حدود مصر. و
قال له انه يبدأ بإقليم قهستان فى خراسان و بعد ما يدمر قلاعه و حصونه يروح على
بغداد و يقضى فى سكته بالمره على اللور و الاكراد. و نصحه بإن لو خليفة بغداد
استجاب و قدم فروض الطاعه يبقى يسيبه لكن لو عصى و عصلج فلازم يقضى عليه هو كمان زى
اللى قبله. فطلع هولاگو بالجيش الكبير على ايران و اخد معاه عياله و قرايبه و خدمه
و حشمه.

فى السكه استسلم الامير مسعود بيك حاكم تركستان و امرا المنطقه لهولاكو وقدموله
فروض الطاعه و بعده شمس الدين كرت و امرا و ملوك خراسان. لما وصل هولاكو "كش" فى
جنوب غرب سمرقند بعت جوابات لملوك ايران قال لهم فيها انه ناوى يدمر قلاع الملاحده
(الحشاشين) بناء على اوامر القاآن، و طلب منهم المساعده فى مقابل انه حا يخليهم فى
مناصبهم زى ما هما، لكن لو مااستجابوش ليه فبعد ما يخلص على الاسماعيليه حا يروح
يدمرهم و مش حايقبل لهم عذر. ملوك ايران طوالى قدمو فروض الطاعه لهولاكو و وصلته
هدايا من سلطنة الروم و فارس و العراق و خراسان و اذربيچان و اران و شروان و
جورجيا.

عدى هولاكو بجيشه نهر جيحون و بعت كيتو بوقا لمهاجمة قلاع الحشاشين فهجم الاول على
ولاية قهستان و استولى على اجزاء منها و من هناك راح على قلعة آلموت مركز قيادة
الحشاشين و ضرب عليها حصار، و بعدين راح حاصر قلعة مهرين بالمجانيق و دخل مدينة شاه
و عمل فيها مدبحه. قعدت جيوش هولاكو تهاجم المدن و تدمرها و تدبح اهلها و بقت المدن
بتقع فى ايدهم واحده ورا التانيه، و قدرو يقتحمو و يستولو على قلعة آلموت اللى كانت
فوق جبل، و طلع هولاكو بنفسه و اتفرج عليها و انتهى حكم الاسماعيليه ليها بعد ما
حكموها 177 سنه من ايام حسن الصباح و قتلو اخر حكامها ركن الدين خورشاه هو و كل
قرايبه و ماخلوش حد و حتى العيال قتلوهم.

فى اواخر صيف سنة 1256 اتنكبت بغداد بسيل ضخم غرقها اتعرف بإسم "الغرق المستعصمى"
نسبه للخليفه العباسى وقتها "المستعصم بالله" و حصلت عمليات سلب و نهب و قامت
مصادمات طائفيه بين الشيعه و السنه، ده و هولاكو بيتقدم ناحية بغداد. هولاكو بعت
للخليفه جواب قال له فيه انه طلب منه عسكر عشان يساعدو فى اخد قلاع الحشاشين و انه
اظهر الطاعه لكن ما بعتش حاجه. و حذره و قال له انه اكيد سمع باللى حصل للعالم من
ايام جنكيزخان لغاية دلوقتى، و الذل اللى حاق بالخوارزميه و السلاجقه و الديالمه و
الاتابكه و غيرهم وانه احسن له يحذر الحقد و الخصام و يهدم الحصون و يردم الخنادق
كدليل للطاعه. و حذره انه لو عايز يحافظ على راسه و على عيلته احسن له يسمع
النصيحه. الخليفه اللى وصفه مؤرخين بالبله بعت له ابن الجوزى على راس وفد و معاه
هدايا و جواب لهولاكو بيقول له فيه: "ايها الشاب الحدث! المتمنى قصر العمر و من ظن
نفسه محيطاً و متغلباً على جميع العالم مغتراً بيومين من الاقبال". و بعد كل
الشتايم و التهديدات الجوفاء ختمه بإنه "مع الخاقان و هولاكو خان قلب واحد و لسان
واحد".

انتهت تحركات هولاكو العسكريه و كلام الخليفه بمحاصرة بغداد و سقوطها فى ايد هولاكو
اللى اعدم الخليفه بالركل فى شوال او سجاده سنة 1258، و بكده انهى هولاكو عصر
الخلافه العباسيه فى بغداد. و بعد ما اخد بغداد بعت للناصر يوسف حاكم سوريا قاله
فيه "و قد دعوناك الى طاعتنا فإن أتيت فروح وريحان، و إن ابيت فخزى وخسران".

فى السنه السابعه لقعاد هولاكو على عرش إيلخانات فارس هولاكو امر بإن الخواجه نصير
الدين الطوسى يبنى مرصد للكواكب و طلب منه يختار المكان المناسب فاختار الطوسى
مدينة مراغه فإتبنى هناك مرصد ضخم. منگوقاآنكان من بين كل ملوك المغول كان بيحب
العلم و بيهتم بالرياضيات و كان طلب من محمد بن طاهر البخارى انه ينفذ المشروع لكن
ما نجحش فيه و لما سمع عن شهرة الطوسى طلب من هولاكو انه يبعتهوله لكن الظروف ما
سمحتش فأمر هولاكو الطوسى ببنا المرصد و اتسمى "المرصد الإيلخانى" و شارك فى تأسيسه
مع الطوسى اربع علما هما مؤيد الين العرضى، و فخر الدين المراغى، و فخر الدين
الاخلاطى، و نجم الدين دنران القزوينى.

قاد هولاكو الجيش المغولى على شمال سوريا و دخلها و قتل الاكراد و استولى على ديار
بكر و الجزيره و بعت ابنه يشموت مع سونتاى نويان عشان يحاصرو ميافارقين و بعت الملك
الصالح عشان يستولى على آمد و راح هو بنفسه على "روحه" و استولى عليها و بعدها على
دنيسر و نصيبين و حران و عدى المغول الفرات و قتلو و نهبو و حاصرو حلب لكن اهلها
رفضو الاستسلام. فحاصر هولاكو المدينه و ضربها بالمجانيق و بعد سبع تيام من الحصار
اقتحمها و سمح لعساكره بإستباحتها لمدة سبع تيام فاتقتلت اعداد كبيره من السكان و
اتنهبت المدينه لكن القلعه ما استسلمتش و فضلت تقاوم لمدة اربعين يوم لغاية ما
اقتحمها المغول. بيتقال إنه إتأسر فى حلب بتاع مية الف ست وعيل باعهم المغول للأرمن
و غيرهم . وصف المؤرخ بدر الدين العينى حلب بإنها بقت عامله زى "الحمار الأجوف"
.لما سمع السوريين فى دمشق باللى حصل لحلب صابهم ذعر و راح الملك الأشرف لهولاكو فى
حلب و ركع له وباس له الارض فعينه ملك على حمص و نايب ليه فى دمشق . هولاكو عين زين
الدين الحافظى نايب ليه على حلب بعد كده. بعد حلب حاصر هولاكو قلعة حارم و بعد ما
ادى الامان للى فيها و استسلمو دبحهم كلهم رجاله و ستات و اطفال.

فى الظروف دى وصل مبعوثين من الشرق و بلغو هولاكو ان الخان الاعظم منكوقاآكان اتوفى
فحزن هولاكو و سلم امر الشام لكيتوبوقا و رجع على ايران بعد ما بعت مبعوثين لمصر
معاهم جواب منه لسلطان مصر قال فيه: "ان الله تعالى رفع شأن چنكيز خان و أسرته، و
منحنا ممالك الارض كلها، و كل اللى يتمرد علينا و يعصى امرنا بينقضى عليه هو و
ستاته و عياله و قرايبه و المتصلين بيه و بلاده و رعاياه زى ما الكل سمع. صيت
جيشنا، اللى ما لهوش حصر، اشتهر زى حكاية رستم و اسفنديار. فلو انك مطيع زى خدام
لحضرتنا ابعت الجزيه و تعالى بنفسك والا فكون مستعد للقتال" . و ختم تهديده بشعر
بيقول: الا قل لمصر ها هلاون (هولاكو) قد اتى.. بحد سيوف تنتضى و بواتر. يصير أعز
القوم منا أذلة..ويلحق اطفالاً لهم بالأكابر . لما قرا قطز سلطان مصر الجواب امر
بقتل رسل هولاكو و تعليقهم على ابواب القاهره. و دى كانت اول مره هولاكو و المغول
يتعاملو بالمنظر ده بعد ما اتعودو على ان الملوك و الناس يركعو ليهم. خرجت طلايع
الجيش المصرى بقيادة الظاهر بيبرس و وراها طلع الجيش المصرى بقيادة السلطان قطز و
فارس الدين أقطاى الصغير اتابك الجيوش المصريه، و قامت معركة عين جالوت التاريخيه
الفاصله جنب بيسان يوم 3 سبتمبر سنة 1260 بين الجيش المصرى و جيش مغولى بيقوده كيتو
بوقا، انتهت بهزيمة المغول و اسر كيتو بوقا و اعدامه و دخل الجيش دمشق و حرر الشام
من المغول و طارد المصريين المغول فى كل نواحى الشام لغاية نهر الفرات . معركة عين
جالوت كانت اول معركه مفتوحه ينهزم فيها المغول من ايام چنكيزخان، و بالهزيمه
الكبيره دى انكمشت مملكه هولاكو لغاية حدود الفرات بعد ما كان طمعان فى السيطره على
كل الشرق الاوسط.

لما سمع هولاكو باللى حصل حزن حزن كبير و من غيظه اعدم الناصر يوسف حاكم سوريا
السابق و 300 شامى كانو عنده و ما سابش منهم غير مجد الدين المغربى لإنه كان بيشتغل
فى التنجيم .

بعد موت الخان الأعظم حل محله قوبيلاى قاآن و قامت خلافات بين هولاكو و اخوه باتو و
انشق بركاى (بركه خان) ملك القبيله الدهبيه عليه و قامت معارك بينهم.

هولاكو نظم امور مملكته ففوض الحكم فى العراق و خراسان و مازندان لإبنه الكبير
آباقاخان، و فوض حكم أران و اذربيجان لغاية شط الرس لإبنه يشموت، و عين تودان حاكم
على ديار بكر و ديار ربيعه لغاية شط الفرات، و عين معين الدين پروانه حاكم على
سلطنة الروم، و الملك صدر الدين على تبريز، و تركان خاتون على كرمان، و الامير
انكيانو على فارس.

هولاكو كان من الشخصيات اللى ذكرتها سيرة الظاهر بيبرس و بيحكى الراوى المصرى عن
غزوه لبغداد بإسلوب شعبى شيق و جميل: "فسار الملعون هلاون فى ستين الف من الفرسان
وكلهم يعبدون النيران دون الملك الديان راكبين خيول مثل الغزلان وساروا يقطعون
البرارى والوهاد طالبين ارض بغداد".

فى اواخر سنة 1264 عييى هولاكو و عالجه الاطبا الخطائيين لكن العلاج ماجبش نتيجه و
اتوفى فى 8 فبراير سنة 1265 و هو عنده تمانيه و اربعين سنه، و اتعمل له ضريح ضخم
على جبل شاهو و اندفن فى تابوت جواه و خلفه فى الحكم ابنه آباقاخان.



https://arz.wikipedia.org/wiki/%D9%85%D9%88%D8%A7%D9%86%D8%A7_%D8%A8%D9%88%D8%AA%D8%B3%D9%89

موانا بوتسى (27 ابريل 1961 - 15 سبتمبر 1994) ممثلة بورنوجرافية ايطالية ، واسمها
بالكامل آنا موانا روزا بوتسى (Anna Moana Rosa Pozzi) وهى اخت الممثلة
البورنوجرافية بيبى بوتسى (Baby Pozzi) .

اتولدت موانا بوتسى يوم 27 ابريل 1961 فى مدينة جينوا بإقليم ليجوريا فى ايطاليا ،
وهى بنت الفريدو بوتسى (Alfredo Pozzi) اللى كان مهندس نووى وكانت طبيعة شغله
بتضطره أنه يسافر بأسرته لأكتر من دولة . علشان كده سافرت موانا بوتسى مع أسرتها
وهى طفلة لكندا وبعد كده لالبرازيل ، وفى سنة 1974 رجعت معاهم لايطاليا لحدما خلصت
دراستها الثانوية ، وفى سنة 1980 سافرت أسرتها لمدينة ليون فى فرنسا لكن موانا
بوتسى اختارت أنها تستقل بنفسها بعيد عنهم واستقرت فى روما عاصمة ايطاليا .

فى سنة 1980 موانا بوتسى اشتغلت موديل عريان وكانت فى نفس الوقت عشيقة لرئيس وزرا
ايطاليا الراحل بتينو كراكسى (Bettino Craxi) اللى اتدخل علشان يتم تعيينها فى شبكة
RAI (راديو وتليفزيون ايطاليا) كمذيعة فى برنامج ترفيهى للاطفال . وفى نفس السنة
دخلت فى مجال البورنوجرافى بعدما مثلت اول فيلم بورنوجرافى ليها وهو Valentina,
ragazza in calore والتصرف ده اتسبب فى فضيحة ليها لأنه كان من غير المنطقى أنه
يتعرض لها فيلم بورنوجرافى فى نفس الوقت اللى بتقدم فيه برنامج للأطفال ، وده اللى
خلى ادارة شبكة RAI توقفها عن العمل عندها لأجل غير مسمى . لكن الحكاية دى شهرتها
وعملتلها شعبية كبيرة ، وفى سنة 1985 طلب منها المخرج الايطالى الراحل فيديريكو
فيللينى (Federico Fellini) أنها تمثل فى فيلمه Ginger e Fred .

بعد كده ركزت موانا بوتسى فى شغلها فى مجال البورنوجرافى ومثلت اكتر من 80 فيلم
بورنوجرافى أهمهم Erotic Flash و Fantastica Moana و Moana, la bella di giorno و
Moana e ... la alter regine و Moana la scandalosa و Inside Napoli و Diva Futura
- L'avventura dell'amore و Lezioni anali و I vizi transessuali di Moana و
Cicciolina e Moana "Mondiali" و Le calde labra bagnate di Moana و Tutte le
provocazioni di Moana و Moana ila trans e la tettona و Le donni di Mandingo و
Super Moana و Buco profondo و The Naked Goddess و Visioni orgasmiche و Amami و
Vedo nudo .

موانا بوتسى كانت مهتمه بالسياسه وبأن يكون ليها دور فى تحديد مستقبل بلادها ،
وعلشان كده فى يوم 12 يوليه 1991 اشتركت مع أعز صاحباتها الممثلة البورنوجرافية
سيسيولينا (Cicciolina) والمخرج البورنوجرافى الراحل ريكاردو سكيتشى (Riccardo
Schicchi) فى تأسيس حزب Partito dell'Amore (حزب الحب) اللى كان البرنامج بتاعه
بيعتمد على المطالبه بتقنين بيوت الدعاره وتطوير تعليم السكس وتخصيص جناين للعشاق
يمارسوا فيها السكس براحتهم .

فى يوم 15 سبتمبر 1994 ماتت موانا بوتسى فى مدينة ليون فى فرنسا نتيجة مضاعفات مرض
سرطان الكبد .



https://arz.wikipedia.org/wiki/%D8%B4%D9%8A%D9%86%D8%A7

شينا (Chyna) (27 ديسمبر 1970 - 20 ابريل 2016) ممثلة بورنوجرافية امريكية ، اسمها
الحقيقى جوان مارى لورير (Joan Marie Laurer) .

اتولدت شينا يوم 27 ديسمبر 1970 فى مدينة روتشستر بولاية نيويورك الامريكية ، وهى
طفلة اتعلمت العزف على الكمنجه . ولما وصلت لسن 16 سنة سابت بيتها بعدما حاولت امها
انها تجبرها على العلاج من ادمان المخدرات ، وبدأت تشتغل جنب دراستها لغاية لما خدت
الشهادة الثانوية وهى فى اسبانيا .

بعد كده دخلت شينا جامعة تامبا بولاية فلوريدا الامريكية واتخصصت فى الادب الاسبانى
واتعلمت فيها كمان لغه فرنساوى و لغه المانى ، وكانت عضو فى هيئة تدريب ظباط
الاحتياط ومستشار مقيم فى سكن الطلبة . وفى سنة 1992 اتخرجت شينا من الجامعة وكانت
بتتمنى انها تشتغل فى مكتب التحقيقات الفيدرالى أو فى إدارة مكافحة المخدرات
وتستفيد هناك من معرفتها باللغات اللى اتعلمتها . بعد كده طلبت التطوع فى فيالق
السلام واتقبل طلبها واختاروها للسفر لدولة جواتيمالا .

بعدما رجعت شينا من جواتيمالا اشتغلت فى اكتر من مهنة ، مرة جرسونة فى كباريه ومرة
تانية مغنية فى فرقة ومرة تالتة عاملة خط دردشة رقم 900 . وفى سنة 1994 درست كورس
تدريب مدته ست اسابيع علشان تشتغل مضيفة جوية ، لكن بعدما نجحت وخلاص كانت رايحة
للمطار تستلم شغلها الجديد وتسافر اول رحلة ليها كمضيفة وهى فى الطريق عملت حادثة
بالعربية اللى كانت راكباها واتصابت بكسور فى مناخيرها وفى الكاحل وإصابة فى ضهرها
وجروح فى وشها واضطرت علشان كده انها تقعد فى المستشفى اربع ايام للعلاج بعد
الحادثة دى وضاعت عليها الوظيفة الجديدة من قبل ماتستلمها . وبعدما شفيت من اثار
الحادثة لقيت شغل مع اختها كاثى (Kathy) فى بيع اجهزة البيجر اللى كانت منتشرة قبل
ظهور الموبايلات ، وبعد كده اتعلموا هما الاتنين الرقص الشرقى واشتغلوا رقاصات فى
كباريه مشهور .

بدأت شينا التدريب على مصارعة المحترفين سنة 1995 فى مدرسة (Wladek "Killer"
Kowalski) فى مدينة مالدن بولاية ماساتشوستس الامريكية ، ولعبت اول ماتش مصارعه
ليها فى نفس السنة ضد مصارع لابس هدوم واحده ست .

فى سنة 1996 اتقابلت شينا مع نجوم مصارعة المحترفين تريبل اتش (Triple H) و شون
مايكلز (Shawn Michaels) باعتبارهم المؤديين فى الاتحاد العالمى للمصارعه (WWF)
وقرروا ضمها لالاتحاد العالمى للمصارعه (WWF) كحارس شخصى . فى الاول كان فينس
ماكمان (Vince McMahon) صاحب شركة وورلد ريستلنج فدريتشان (WWE) كان رافض يضمها
للشركة على اساس ان الجمهور مش هايقتنع بأن واحدة ست تقدر تضرب المصارعين الرجاله ،
لكنه غير رأيه بعدما شافها يوم 16 فبراير 1997 وهى حارس شخصى للمصارع تريبل اتش
(Triple H) لما ساعدته فى الفوز بالماتش عن طريق توجيه الضربة الجامدة لمنافسه فوق
الفخد . وفى الفترة دى خدت اسم الشهرة اللى اتعرفت بيه هو شينا (Chyna) علشان يبقى
سهل النطق بدل اسمها الأصلى .

فى شهر يناير 1999 شينا بعدت عن المصارع تريبل اتش (Triple H) وانضمت لخصومه فينس
ماكمان (Vince McMahon) و كين (Kane)

فى شهر يونيو 1999 كانت شينا اول واحدة ست تتأهل لبطولة (King of the ring
tournament) وكمان كانت اول ست تبقى المرشح رقم واحد لبطولة الاتحاد العالمى
للمصارعه .

فى سنة 2000 اتصاحبت شينا على المصارع الراحل ادى جيريرو (Eddie Guerrero) ولعبوا
مع بعض كفريق واحد فى ماتشات مصارعة مختلطة الجنسين ، لكنهم انفصلوا عن بعض فى شهر
نوفمبر 2000 بعد خيانته ليها .

فى شهر نوفمبر 2000 ظهرت شينا فى صور وهى عريانة ملط فى مجلة Playboy ، وده اللى
عرضها لهجوم عدد كبير من المصارعين على اعتبار انها اساءت ليهم .

فى سنة 2002 سافرت شينا لاليابان وانضمت لمصارعة المحترفين اليابانية الجديدة (New
Japan Pro Wrestling) ولعبت عدد من ماتشات المصارعة للدعاية والإعلان عن الرياضة
الجديدة دى . وفى المدة اللى قضيتها فى اليابان اشتغلت فترة فى تدريس اللغة
الانجليزى وفى الوقت ده انضمت لطايفة المورمون .

فى سنة 2004 دخلت شينا فى مجال البورنوجرافى بعدما مثلت اول فيلم بورنوجرافى ليها
وهو One Night in China اللى خد جايزة 2006 AVN Award كأحسن مبيعات ، وكمان مثلت
افلام بورنوجرافية غيره زى Another Night in China و Backdoor to Chyna اللى خد
جايزة 2012 AVN Award كأحسن شريط جنسى للمشاهير و Chyna is Queen of the Ring و
Avengers XXX: A Porn Parody و She Hulk XXX:A Porn Parody

شينا كانت عملت اكتر من عملية لزرع بز نتيجة التمزق اللى حصل اكتر من مرة فى بزازها
بسبب ماتشات المصارعة اللى كانت بتلعبها .

فى يوم 8 فبراير 2007 اللى ماتت فيه صاحبتها الممثلة الراحلة انا نيكول سميث (Anna
Nicole Smith) كانت شينا فى حالة نفسية سيئة جدا ظهرت فى التصريحات اللى قالتها
يومها فى برنامج Larry King Live لما قالت انها هاتحصلها قريب لأنها هى كمان اتعرضت
لحاجات كتيرة زى اللى اتعرضت لها صاحبتها .

فى شهر نوفمبر 2007 قدمت شينا طلب لتغيير اسمها الحقيقى من جوان مارى لورير (Joan
Marie Laurer) لشينا (Chyna) اللى هو اسم الشهرة بتاعها لما كانت بتلعب مصارعة ،
بسبب أنه بعدما انسحبت من عضوية الاتحاد العالمى للمصارعه (WWF) ماكانش من حقها
الاستفادة من اسم شينا كعلامة تجارية لأنه مش اسمها الحقيقى .

شينا كانت مدمنة مخدرات ، وده كان يفسر التصرفات الغريبة اللى كانت بتعملها زى يوم
كانت موجودة فى كباريه بمدينة نيويورك فى ولاية نيويورك وفجأة قلعت كل هدومها وجريت
وهى عريانة ملط قدام الناس ونطت جوه حوض سمك كبير ، ولما كانت فى برنامج Hward
Stern وكانت بتتكلم كلام مش مفهوم وبتسرح كتير ، ولما قالت انها مش عايزة تتعاطى
المخدرات بعد كده لكنها لو شافت الكوكايين قدامها هاتاخده لأنها ضعيفة قدامه .
وكانت دخلت مصحة متخصصة فى العلاج من الإدمان .

فى يوم 20 ابريل 2016 ماتت شينا فى بيتها بمدينة ريدوندو بيتش بولاية كاليفورنيا
الامريكية نتيجة جرعة زيادة كانت اخدتها من الادوية المخدرة بتاعتها ، واللى اكد
النتيجة دى البيان اللى كان صادر من حسابها على تويتر .



https://arz.wikipedia.org/wiki/%D8%A7%D9%84%D8%B5%D9%8A%D9%86

جمهورية الصين الشعبية (صينية متبسطة:‏ 中华人民共和国‏ صينية تقليدية:‏ 中華人民共和國) معروفة
بـالصين, هى اكبر بلد فى شرق اسيا من حيث المساحة و اكبر بلد فى العالم من حيث عدد
السكان الذي وصل الى 1.3 بيليون يعني خمس سكان العالم. الصين هى جمهورية شيوعية
يحكمها الحزب الشيوعي الصين بنظام حكم الحزب الواحد. سماها الأوروبيون "كاثاى" فى
العصور الوسطى و بالذات الجزء الذي يقع فى شرق نهر يانجتسى منقولة عن ماركوبولو.
نهر امور او نهر هيلونج جيانج (بالصينية: 黑龙江) هو تاسع أطول نهر فى العالم (4,352
كم) و يصب فى المحيط الباسيفيكي و يرسم الحدود الطبيعية بين روسيا و الصين. عاصمة
الصين هى بكين.



https://arz.wikipedia.org/wiki/%D8%A7%D8%BA%D8%AA%D8%B5%D8%A7%D8%A8

الاغتصاب من الجرايم الجنسيه الكبيره و فيها بيغتصب شخص شخص تانى بممارسة جنس معاه
بالعافيه. تعريف الاغتصاب بالضبط بيختلف من بلد لبلد لكن بصفه عامه هو اجبار شخص
تانى على ممارسة الجنس و مش شرط يكون جنس عادى لكن ممكن يكون كمان عن طريق تدخيل
العضو التناسلى فى بوء او فى شرج الشخص التانى ، و مش شرط ان التدخيل يكون بالعضو
التناسلى لكن ممكن يكون بالصوابع او اللسان ( مثلاً بوس بإستخدام اللسان ) او اداه.
الاغتصاب مش شرط كمان انه يكون عن طريق راجل ضد ست فممكن المغتصب يكون راجل او ست و
بتعتبر ممارسة الجنس بالغصب فى الجواز هى كمان اغتصاب حيث ان الراجل ممكن يغتصب
مراته و يمارس الجنس معاها رغم عدم موافقتها. عقوبة الاغتصاب بتختلف هى كمان من بلد
لبلد و ممكن تكون السجن او الاعدام حسب قوانين البلد و نظرتها للجريمه.

السويد فيها اعلى نسبة اغتصاب فى اوروبا و من اعلى النسب على مستوى العالم ، و
ليسوتو فيها اعلى نسبة اغتصاب فى العالم تانيه ز وامريكا ومصر وانجلترا و بلجيكا و
نيوزيلاندا و النرويج نسبه الإغتصاب فيها عاليه، لكن النسبه منخفضه فى تركيا و كندا
و اليابان ، و فيه بلاد مش معروف فيها النسبه بالضبط بالذات البلاد العربيه بسبب
اخفاء النسب او عدم تسجيلها و عادة فى البلاد دى الضحيه مابتبلغش اصلاً بسبب خوفها
من لوم الاهل و المجتمع و الفضيحه ففى مصر و بلاد عربيه ممكن إن البنت اللى اغتصبت
تتعرض للقتل عن طريق اهلها مع انها الضحيه و بالتالى بتخفى الجريمه اللى حصلت ضدها
لحماية نفسها من أبوها او عيليتها اللى بسبب الجهل و التقاليد الظالمه بيعتبرو
الموضوع عار عليهم و مس لشرفهم ، و فيه بلاد متخلفه مابتتعملش فيها احصاءات ، لكن
بوجه عام معدلات الاغتصاب المتسجله فى بلاد العالم ماهياش صح حيث ان فيه بلاد كتيره
بتخفى عدد جرايم الاغتصاب عشان تظهر البلد على انها آمنه و سكانها على خلق و
مابتحصلش فيها جرايم زى دى ، و من ناحيه تانيه جرايم اغتصاب كتيره مابيتبلغش عنها
بسبب الخوف من الفضيحه. فوق كده بتختلف النسب كمان حسب تعريف القوانين للإغتصاب فى
البلاد المختلفه ففيه بلاد مابتعتبرش حالات معينه من جرايم الاغتصاب و بالتالى مش
بتسجلها. جريمة اغتصاب الراجل لمراته بتتغاضى عنها القوانين و بالذات فى البلاد
اللى بتضطهد الستات و بتعتبر ممارسة الجنس فى الجواز حق طبيعى بالرضا او بالعافيه
فبالتالى الجريمه مابتتسجلش و بتعتبر مشكله زوجيه مع انها جريمة اغتصاب كامله. عادة
الستات اللى جوازهم بيغتصبوهم بيعانو معاناه نفسيه كبيره و بيتصابو بقلق جامد.

من اخطر المواضيع هو لوم الضحيه او تبرير المغتصب لجريمته بإن الشخص التانى اغراه
بلبسه او بسلوكه. بطبيعة الحال التبرير ده مبنى على اساس مش سليم حيث ان الشخص اللى
اغتصبه ماأغراش حد غيره لإرتكاب الجريمه. عادة المغتصب شخص بيعانى من مرض بارافيلى
و بيغتصب بإغراء او من غير إغراء و ممكن يغتصب طفل او شخص كبير فى السن او عاجز.
فوق كده، المغتصب بسلوكه المش سوى عادة بيتلذذ من عملية الإغتصاب نفسها مش من
العمليه الجنسيه و ممكن ان مغتصب مابيقدرش يمارس الجنس او يوصل للأورجازم من غير
اغتصاب ضحيه و عشان كده فيه مغتصبين بيرتكبو الجريمه بطريق مستمره و بينتقل المغتصب
من ضحيه لضحيه و بيرتكب جريمته تانى حتى اذا فلت من اثبات الجريمه او بعد خروجه من
السجن. تبرير جريمة الإتصاب بالهدوم و السلوك غلط كبير و خطير قايم على فكره و
مفهوم غلط. فى 1 سبتمبر 2011 حصلت جريمة اغتصاب جماعى ضد بنت فى اندونيسيا خطفها
المغتصبين فى اوتوبيس صغير تابع لشركة النقل العام فى جاكارتا ، و صرح حاكم العاصمه
جاكارتا فوزى بوو Fauzi Bowo انه بينصح البنات بلبس هدوم حشمه عشان مايتعرضوش
للإغتصاب. تصريح الحاكم كان ليه رد فعل كبير فى اندونيسيا و هى أكبر بلد اسلاميه فى
العالمى و اتهمته الستات بإنه بيبرر جريمة الإغتصاب عن طريق الهدوم و انه بكلامه
الطايش بين عدم اهتمامه بالضحيه اللى تم اغتصابها ، و فى 18 سبتمبر 2011 خرجت بنات
اندونيسيات فى شوارع جاكارتا و هما لابسين مينى جيب و هتفو ضد الحاكم اللى اضطر انه
يعتذر عن اللى قاله و ان المغتصبين لازم ياخدو أقصى عقاب ، لكن رغم اعتذاره استمرت
المظاهرات الغضبانهو رفعت الستات و البنات لافتات مكتوب عليها " ماتقلناش نلبس ازاى
، قولهم ما يغتصبوش ". و فى كندا فى نفس اليوم خرجت مظاهره برضه بسبب تصريح مشابه
من شخص.

الاغتصاب بيختلف عن التحرش الجنسى حيث ان التحرش بيكون اعتداء جنسى على ضحيه باللمس
او الكلام من غير تدخيل العضو التناسلى فيه.



https://arz.wikipedia.org/wiki/%D8%A7%D8%B0%D9%8A%D8%B1%D8%A8%D8%A7%D9%8A%D8%AC%D8%A7%D9%86

اذيربايچان (رسمى: جمهورية اذيربايجان; اذيرى:‏ Azərbaycan Respublikası) هى دولة
اوروبيه عاصمتها باكو، وليها حدود ويا جيورجيا و أرمينيا و ايران و روسيا و بحر
قزوين.

اذربايجان نظامها جمهورية ديموقراطيه علمانيه، وهى كانت تبع الاتحاد السوڤييتى لحد
سنة 1991 وقت ما اتتفكك الاتحاد.اذيربايجان بتعتبر دولة عابرة للقارات عشان اجزاء
من البلد فى قارة اوروبا و قارة اسيا.

اذيربايچان ليها لغه خاصه بيها و هى الاذيرى، وهى ممكن من الدول القليله الى يكون
فيها المسلمين الشيعه الاكتريه من السكان.

واذيربايجان من الدول الاسلاميه القليله الى بتحكم بنظام علمانى ديموقراطى بعد
تركيا ودول قليله تانيه.

اذيربايجان بتاخد مساحه كبيره من اليابسه مساحتها 86.6 الف كيلومتر2‏، وهي موجوده
فى الجزء الشرقى للمنطقة اللى ورا جبال القوقاز. اذيربيجان لازقه من الشمال بـ
روسيا، ومن الشمال الغربي بجورجيا، ومن الجنوب الغربي بـ أرمينيا، ومن الجنوب بـ
ايران، وحدودها معاها 611 كيلو متر، وكمان مع تركيا بحدود 11 كيلو متر. ليها فى
الشرق ساحل على بحر قزوين طوله 825 كم تقريبا.

كمان تابع ليها اقليم نَخجَوان اللى هو منفصل جغرافيا عن باقي اذيربيجان. واقليم
نَخجَوان ليه حدود مع تركيا بطول 11 كيلومت بس. ومن اشهر الناس اللى من الاقليم
حيدر علييڤ اول رئيس لاذربيجان وابنه إلهام علييڤ الرئيس بتاع دلوقتى.

لما المسلمين فتحو بلاد فارس فتحوا معاها اذيربايجان، وكان ده فى القرن الاول
الهجرى، ودخل الاذربيجانيين فى الاسلام، وانتشار الاسلام فى منطقة اذربيجان عمل
تقويه للعلاقات الاقتصاديه والاجتماعيه والثقافيه بين الشعب الاذربيجاني.

وفي فترة الدولة العباسية حصلت بشوية ثورات فى المنطقه، زي حركة الخوارج اللى خلص
عليها المستعصم بالله سنة 223 هـ/ 838م، ولما ضعفت الدولة العباسية حصلت دعوات
انفصال بتنتشر فى البلاد التابعه ليها، بعدين إستغل الاقطاعيين الاوضاع دى فى
اذيربيجان عشان يسيطروا على البلد.

عدد سكان اذيربايجان فى ابريل 2006 8 ملايين ساكن، 4،360،000 (51%) ساكنين فى
المدن، و 4،060،000 (49%) ساكنين فى الارياف.

اللغه الرسميه فى اذربايجان هى اذرى، وهما 90،6 % من السكان، 1،5 % روسيين، 1،5 %
ارمينيين، 1 % كرديين، وفي لغات كتير غير الاذرى زى اوكرانى و تتارى و شيشانى.

اذربيجان هى دولة علمانيه، الدين مفصول فيها عن الدولة، و85 % مسلمين شيعه، 15%
مسلمين سنه، 6% مسيحيين، البقيه بهائيين و يهوديين.



https://arz.wikipedia.org/wiki/%D9%82%D9%88%D8%A7%D9%86%D9%8A%D9%86_%D8%AD%D9%85%D9%88%D8%B1%D8%A7%D8%A8%D9%89

قوانين حمورابى او شريعة حمورابى, هى اول قانون مسجل فى التاريخ. القوانين دى
اتعملت فى سنة 1790 ق.م فى ميسوپوتاميا (منطقة بين النهرين) و بالتحديد فى بابل.
القوانين دى متقسمة على 282 مادة قانونية بتعالج كل مشاكل الحياة و بتعاقب الغلطان
و بتعوض المتضرر و بتحدد واجبات الافراد و حقوقهم فى المجتمع اللى عايشين فيه, حسب
شغلة و مسؤلية و الطبقه الاجتماعيه بتاعة كل واحد فيهم. القوانين دى كانت بتتعلق فى
مكان عام فى كل حته تقريبا عشان كل الناس يشوفوها و يعرفوا القوانين اللى بتتطبق و
يعرفوا اللى ليهم و اللى عليهم. القوانين دى بتعتبر انها حطت مبدأ و فلسفة "العين
بالعين و السن بالسن". النسخه الوحيده الكامله من القوانين دى وصلتلنا على مسلة من
حجر الديوريت الاسود بطول 2.25 متر و موجودة لحد النهاردة فى متحف اللوفر فى باريس.
قوانين حمورابى بتعتبر اول قانون مسجل فى التاريخ و اول محاوله فى التاريخ المسجل
لتنظيم و وضع قواعد محدده بتناقش كل مشكله او وضع ممكن يحصل ما بين الناس, فيه ناس
دلوقتى ممكن تعتبر القوانين دى على ان عقوباتها تقيلة او متوحشه و همجيه, بس فى
الحقيقة القوانين دى كانت زقه كبيره وقتها للتقدم و خطوه فى طريق عمل قوانين محدده
و ثابته عشان حل خلافات الناس بشكل متحضر.

فى خوزستان فى ايران سنة 1901. و كان واحد من ملوك ايمليتس هجم على بابل و اخد
القوانين دى على بلدهم. النسخة المتلاقة موجودة لحد دلوقتى فى متحف اللوفر فى
باريس, فرنسا



https://arz.wikipedia.org/wiki/%D8%B1%D8%B3%D8%A7%D9%8A%D9%84_%D8%A7%D9%84%D9%86%D8%A8%D9%89_%D9%85%D8%AD%D9%85%D8%AF_%D9%84%D9%84%D9%85%D9%84%D9%88%D9%83_%D9%88_%D8%A7%D9%84%D8%AD%D9%83%D8%A7%D9%85

رسايل الرسول محمد للملوك و الحكام هى رسايل بعتها النبى محمد لملوك و حكام المناطق
فى جزيرة العرب و البلاد اللى حواليها. النبى محمد كان عادة بيفتتح رسايله بلفظ "
من محمد رسول الله الى فلان " و ساعات بلفظ " اما بعد " و ساعات بألفاظ زى " هذا
كتاب " و " سلم أنت ". و كان بيذكر اسم المبعوته له الرساله او بإسم شهرته ، فلو
كان المكتوب له ملك كتب بعد اسمه " عظيم القوم الفلانيين " او " ملك القوم
الفلانيين " او " صاحب مملكة كذا ". و كان بيشير لنفسه فى الرساله بألفاظ مفرده زى
" أنا " و لى " و " جاءنى " و " وفد على " ، و ساعات بصيغة الجمع زى " بلغنا " و "
جاءنا ". و كان بيكتب للى ريحاله الرساله بصيغه مفرده بكاف الخطاب زى " لك " و "
عليك " ، و تاء المخاطب زى " أنت قلت كذا و فعلت كذا " و فى حالات الجمع كان
بيستخدم ألفاظ زى " أنتم " و " لكم " و عليكم ". عنوان الرساله كان عادة : " من
محمد رسول الله الى فلان " ، على اليمين كان بيتكتب " من محمد رسول الله " و على
الشمال " الى فلان ". لو الرساله رايحه لمسلم كانت بيبدأها بالسلام فكان بيتكتب "
سلام عليك " او " السلام على من آمن بالله و رسوله " ، لكن لو الرساله كانت لحد مش
مسلم كان بيتكتب " سلام على من اتبع الهدى " او ماكانش بيتكتب سلام فى المقدمه. بعد
السلام كان ساعات بيتكتب التحميد فيقول: " فإنى احمد إليك الله الذى لا إله إلا هو
" ، وساعات كان بيزود ألفاظ التشهد. بعد المقدمه كان بيتكتب " اما بعد " او ألفاظ
تانيه. و كان بيختم الرساله ساعات بالسلام فيتكتب للمسلم " والسلام عليك ورحمة الله
وبركاته " او كلمة " السلام " بس ، و لغير المسلم كان ساعات بيتكتب " والسلام على
من اتبع الهدى ". الرسايل كان بتحط عليها ختم مكتوب عليه " محمد رسول الله ".

النبى محمد قرر انه يبعت رسايل للحكام و الملوك يدعوهم فيها لدخول الاسلام. اهم
حاكمين فى الفتره دى كانو هيرقليس (هرقل) امبراطور الامبراطوريه البيزنطيه و عاصمته
كانت فى قسطنطينيه ، و التانى كان خسرو التانى برويز ( كسرى ) ملك فارس و عاصمة
ملكه كانت تيسفون ( المدائن - فى العراق الحالى ). البيزنطيين و الفرس كانو اعداء
بعض و فى صراعات مابينهم وبين بعض. البيزنطيين كانو مسيحيين تابعين للكنيسه
البيزنطيه ، و الفرس كانو بيتبعو الديانه الزرادشتيه و كانت فيه نظم عبادات وثنيه.
وقت تسلم هرقل رسالته من النبى محمد كان لسه راجع منتصر من غزوه بلاد الفرس اللى
كانو هاجمو اراضى الامبراطوريه البيزنطيه و استولو على صليب الصلبوت و احتلو مصر
لمدة 10 سنين. مصر وقت وصول الرساله للمقوقس كانت تحت الاحتلال البيزنطى و هرقل كان
بعت قوروس ( المقوقس ) على مصر عشان يحكمها مدنياً كنايب ليه و فى نفس الوقت عشان
يقعد على كرسى الكنيسه القبطيه. المصريين وقتها كانو على المذهب اليعقوبى و رئيس
كنيستهم كان البطريرك بنيامين الاول ، لما قوروس و هو على المذهب الملكانى التابع
لبيزنطه وصل مصر اضطر بنيامين انه يهرب و بالتالى رسالة محمد لقوروس كانت للحاكم
البيزنطى اللى بيحكم مصر من غير رضا المصريين و بالتالى كان بيمثل البيزنطيين مش
المصريين. الرساله المهمه الرابعه كانت لملك الحبشه و الحبش كانو مسيحيين على
المذهب اليعقوبى وتابعين لكنيسة اسكندريه المصريه. بقية الرسايل كانت لحكام فى
جزيرة العرب نفسها. بعد ما قرر النبى محمد انه يبعت الرسايل اتعمل ختم فضه اتنقش
عليه " محمد رسول الله " عشان تتختم بيه الرسايل. رسالة هرقل وصلها دحيه بن خليفة
الكلبى ، و رسالة كسرى وصلها عبد الله بن حُذافة السهمى ، و رسالة المقوقس وصلها
حاطب يبن أبى بلتعة. الرسايل اللى اتبعتت للحكام جوه جزيرة العرب نفسها وصلها
لملكين عُمان عمرو يبن العاص السهمى ، و رسالة ملكين اليمامة وصلها سليط بن عمرو ،
و رسالة ملك البحرين وصلها العلاء بن الحضرمى ، و رسالة الحارث الغسانى ملك تخوم
الشام وصلها شجاع بن وهب الأسدى ، و رسالة الحارث الحميرى ملك اليمن وصلها المهاجر
بن اميه المخزومى. فيه مؤرخين قالو ان كل الرسل دول خرجو من المدينه المنوره فى وقت
واحد لكن فيه مؤرخين تانيين قالو انهم ماخرجوش فى وقت واحد. بصفه عامه كل الرسل
اتعاملو معامله كويسه و بإحترام و ماحدش فيهم اتقبض عليه او اتقتل و رجعو كلهم
المدينه المنوره سالمين. كل ده حصل فى المدينه بعد صلح الحديبه و قبل ما يخرج النبى
محمد و اتباعه المهاجرين و يروحو على مكه لتأدية عمرة القضاء زى ماجه فى بنود
معاهدة الحديبه.

بيتقال ان لما كسرى قرا الرساله اتغاظ و قطعها وقال: " يكتب الى بهذا، وهو عبدى ! "
، و بعت لباذان بن ساسان نايبه فى اليمن انه يبعت راس الراجل اللى فى الحجاز. لما
النبى محمد سمع باللى عمله كسرى قال: " مزق الله ملكه " ، و بعت باذان رساله للنبى
محمد. و فى الظروف دى ، فى فبراير 628 ، اتقتل كسرى على ايد ابنه شيرويه اللى قعد
مكانه على عرش فارس ، فقال النبى محمد خبر موت كسرى للرسل بتوع باذان و طلب منهم
انهم يكونو رسله لباذان و يدعوه للاسلام ، و فعلاً باذان أسلم و بقى عامل محمد فى
اليمن و دى كانت نقطة ارتكاز قويه لمحمد فى جنوب شبه الجزيره العربيه.

المقوقس بعت للنبى محمد بغله بيضا و حمار و فلوس وهدايا من مصر ، النبى سمى البغله
" دلدل " و الحمار سماه " غفير " او " يعفور " . و الجاريتين كانو ماريه اللى
اتعرفت باسم ماريه القبطيه و خلف منها النبى محمد ابن اسمه ابراهيم مات و هو صغير ،
و الجاريه التانيه كان اسمها سيرين و دى اداها النبى لحسان بن ثابت.

موضوع اسلام النجاشى مش واضح و مش مثبوت. لكن فى كل الأحوال النبى محمد بعتله
رسالتين فى واحده فيهم طلب منه ترجيع المسلمين اللى كانو هربو على الحبشه سبب
اضطهاد الوثنيين ليهم فى مكه قبل الهجره للمدينه المنوره ، فجهز لهم النجاشى
سفينتين رجعتهم لجزيرة العرب و معاهم جعفر بن ابى طالب ابن عم النبى ، و ام حبيبة
رملة بنت أبى سفيان اللى مات جوزها عبد الله بن جحش و هما فى الحبشه بعد ما اعتنق
المسيحيه. بعد رجوع ام حبيبه من الحبشه اتجوزها النبى محمد و بقت من أمهات
المؤمنين. و بيقول المؤرخين ان النبى اتجوزها عشان يرتبط بالنسب بأبوها ابو سفيان
كتوكيد لعهد الحديبه.

مُجاعة و الرجال دخلو الاسلام وفضلو عايشين فى المدينه لكن الرجال رجع اليمامه و
ارتد و شهد بإن النبى محمد أشرك مسيلمه معاه.



https://arz.wikipedia.org/wiki/%D9%8A%D8%B9%D8%A7%D9%82%D8%A8%D8%A9

يعاقبه او يعقوبيه اسم بيتقال نسبه للمطران السرياني يعقوب البرادعى عن المسيحيين ،
اللى بينتموا للكنايس الميافيزية المصريين ( الكنيسه القبطيه الارتودكسيه ) ، اللى
بيترأسها بابا الاسكندرية و بطريرك الكرازة المرقسية ( حالياً قداسة البابا تواضروس
التانى بابا اسكندريه )،و السريان (كنيسة انطاكية للسريان الارثوذوكس) و الكنايس دي
لهم مذهب بيقول ان المسيح هو الرب طبيعة(يحتاج الى مراجعة) واحدة من جوهرين، واحد
الهي (لاهوت) و التاني انساني (ناسوت) ، بس متحدين ( ميافيزية و معناها الطبيعة
الواحدة و هى غير مذهب الـمونوفيزيه اللى معناها الطبيعة الوحيدة و اللى بتؤمن
بطبيعة وحيدةو ليست واحدة للسيد المسيح (لاهوت)فقط تلاشت فيه الطبيعة الانسانية
(الناسوت) حسب افكار اوطاخي و اللى اعتبرتها الكنايس كافة هرطقة و خاصة
الارثوذوكسية المشرقية -القبطية و السريانية و الارمنية- وكان البابا القبطي القديس
ديسقورس اهم من دحضوا هرطقة اوطاخى المونوفيزية ), و كان يعقوب البرادعي اللى عاش
فى القرن السادس الميلادي و توفى فى مصر من اكثر الاساقفة نشاطا فى الدفاع عن مذهب
الطبيعة الواحدة (الميافيزية).

فى مجمع خلقدونيا المسكونى سنة 451 حصل خلاف بين كنيسة الاسكندرية القبطبةالمصرية و
معها كنيسة انطاكية السريانية (اللى بيؤمنوا بإن المسيح له طبيعه واحدة) من ناحية و
كنيسة القسطنطينية(الروم) و كنيسة روما(الرومان) من ناحية تانية و اللى بيؤمنوا بإن
المسيح له طبيعتين و مشيئتين ديوثيلية العقيدة دى كان مؤيدها الامبراطور مرقيانوس و
زوجته و عشان كدة اتسمت الكنايس دي بـ ملكانيه لأنها بتؤيد عقيدة الملك و اللى
انقسمت تانى بعد 600 سنة لأسباب سياسية لكنيستين الروم الارثوذوكس فى القسطنطينية
شرق الامبراطورية و الكاثوليكية فى روما غرب الامبراطوية , الصراع خد شكل دينى لكن
خلفيته كانت سياسيه و بيرتبط بالوطنيه المصرية و فخر المصريين بكرازتهم المرقسيه، و
محاولتهم مقاومة البيزنطيين ، و رفضهم ان كنيستهم تبقى مجرد تابع لآراء الملك على
حساب عقيدتهم اللى تسلموها . قاد البطريرك ديسقورس الجانب المصرى فى مجمع خلقدونيا
و انتهى الموضوع بتكاتف القسطنطينية و روما ضده و طلعوا قرارات بحرمانه بعد ان
عذبوه و ابعاده عن كرسى الكرازه المرقسيه و نفيه فى جانجرا (فى اسيا الصغرى) حتى
وفاته، و من ساعتها حصل انفصال بين الكنايس الأوروبيه فى روما و قسطنطينيه من ناحيه
و الكنيسه المصريه و السريانية و الارمنية من ناحيه.

المؤرخ المقريزى لخص الاسباب التي يمكن أن تكون وراء التسمية، فقال إنه يقال إن
البطريرك ديوسقوروس كان فى الاصل اسمه "يعقوب" قبل أن يصبح بطريركاً وأنه وهو فى
المنفى بعد مجمع خلقدونيا كان يكتب لأتباعه أن يثبتوا على أمانة المسكين المنفي
"يعقوب". وأيضاً يقال إن "يعقوب" كان اسم تلميذ لديوسقوروس كان يرسله لأتباعه وهو
فى المنفى. وأتى بنظرية ثالثة أن "يعقوب" كان تلميذاً لساويرس بطريرك أنطاكيا الذي
كان على مذهب ديوسقوروس وأنه كان يرسله للأتباع كي يثبتوا على مذهب ديوسقوروس.السبب
الرابع الممكن على حد قول المقريزى أن "يعقوب" كان ناسكاً زاهداً فكان يسمى "يعقوب
البرادعى" وكان يطوف فى البلاد ويروج لمذهب ديوسقوروس.

فى كتابه "تاريخ الكنيسة القبطية" شرح القسيس المؤرخ منسى يوحنا أن المؤرخين
اللاتين والبيزنطيين ذكروا أن اصحاب المذهب ميافيزية (الطبيعة الواحدة) أرادوا
تكريم يعقوب البرادعي عن طريق تسمية أنفسهم يعاقبه على اسمه ولذلك سمى الخلقدونيون
(المسيحيون اللاتين والبيزنطيون) الكنيسة القبطية بالكنيسة اليعقوبية وأتباعها
باليعاقبة، وهذا -فى رأيه- كلام غير صحيح لأنه لاعلاقة بين يعقوب البرادعي والكنيسة
القبطية وعمره مابشر فى مصر رغم أنه بشر فى اماكن وبلاد ثانيه.

يعتقد منسى يوحنا أن الخلقدونيين سموا الكنيسة القبطية باليعقوبية كي ينتقموا من
تسمية المصريين لهم بالملكانيه مع أن تسمية "ملكانية" لم تكن تسمية غلط بعدما
انحازت الكنيسة اللاتينية لصف الامبراطور البيزنطي فى المذهب والسياسة. ويقول إن
اول من استخدم اسم "يعاقبه" كان أفتيخوس بطريرك الملكيين فى القرن العاشر لكن سمى
به السريان الذين كانوا تابعين بشكلٍ رسمي ليعقوب البرادعي، ولما انتشرت كتابات
أفتيخوس بين الإفرنج ورأى مؤرخون منهم أن تعاليم الأقباط لاتختلف عن تعاليم السريان
صاروا يسمون الأقباط يعاقبه.

يقول منسى يوحنا أن هؤلاء المؤرخين ربما سموا الأقباط يعاقبه عن طريق السهو او
الجهل لكنهم تسببوا فى أن كتاباً أقباطاً اتبعوا التسمية وصاروا ايضاً يسمون
الأقباط "يعاقبه" مثل ابن العسال وأبو دقن الذي ذكر أن التسمية وصلت الأقباط من ابي
الأسباط كإتمام لنبؤة الملاك جبريل للعدرا مريم بأن الذي سيولد منها "يملك بيت
يعقوب للأبد"، وذكر المقريزى، وهو مسلم، كذا رأى، أن اصحاب مرقيان سموا أتباع
ديوسقروس اليعاقبة او اليعقوبية ثم شمل الاسم الكل، او أن ديوسقروس كان اسمه يعقوب
قبل أن يصبح بطريركاً، وقصص اخرى. يقول منسى يوحنا إن سبب تسمية الخلقدونيين
بالملكيين متفق عليه بين المؤرخين على عكس موضوع تسمية يعاقبة الذي اختلف المؤرخون
فى معرفة سببه .

بعكس المسيحيين الملكانية (الروم الكاثوليك والروم الأورثوذوكس)، غالبية اليعاقبة
فى مصر، وهم أغلبية مسيحيي مصر، من اصول مصرية، وفي القرون الوسطى لعب اليعاقبة
دوراً كبيراً فى نقل الفلسفة اليونانية للغة العربية وهكذا كان لهم دور كبير فى
الحضارة التي راجت الشرق الأوسط فى العصور الوسطى.

فى العصور الوسطى كان لليعاقبة فى مصر حوالي 83 ديراً مقابل 3 للملكانيين، وعدد
كبير من الكنائس فى القاهرة ونواحي مصر من اشهرها الكنيسة المعلقة وكنيسة بوسرجه،
والقلاية فى مصر المدينة الى جانب كنيسة المعلقة المعروفة بقصر الشمع (حصن بابليون)
كانت مجمع كبار رهبان مصر والعلماء المسيحيين اليعاقبة.



https://arz.wikipedia.org/wiki/%D9%84%D9%8A%D9%84%D9%89_%D9%85%D8%B1%D8%A7%D8%AF

ليلى مراد ( اسكندريه ، 17 فبراير 1918 - القاهره ،21 نوفمبر 1995) مغنيه وممثله
مصريه مشهوره اتولدت فى حى محرم بك فى اسكندريه. والدها كان المغنى والملحن ابراهيم
زكى موردخاى ( زكى مراد ) اللى كان من اسكندريه و اللى أدى أوبريت العشره الطيبه
اللى لحنها الموسيقار سيد درويش ، وأمها يهوديه مصريه من اصول بولنديه اسمها جميله
سالومون.

إتخرجت ليلى مراد من مدرسة راهبات نوتردام ديزابوتر للبنات فى حى الزتون فى
القاهره. إبتدت تغنى و هى عندها 14 سنه و إتعلمت الغنا على إيد أبوها والملحن
المعروف داود حسنى اللى اكتشف موهبتها فى الغنا ، و إبتدت غنا فى الحفلات الخاصه
وبعد كده فى الحفلات العامه بشكل محدود وبعدين غنت فى الاذاعه وبدأت تشتهر.

ابو ليلى مراد كان الملحن و المغنى زكى مراد اللى قام ببطولة اوبريت " العشره
الطيبه " ل سيد درويش خلف هو ومراته جميله 3 اولاد (مراد وابراهيم ومنير) و 3 بنات
(ملك وسميحه وليلى). ليلى مراد كانت اول واحده تحط رجليها بجداره على سلم الغنا
الاستعراضى و بعدين السينما الاستعراضيه المصريه. أبوها زكى مراد كان عهد بيها ل
داود حسنى اللى لحن لها اسطوانات و اقنعها فكرى اباظه بالطلوع على خشبة المسرح سنة
1932. و بعد ما خوفها من الظهور على المسرح اتبدد اختارتها بهيجة حافظ عشان تغنى فى
فيلم " الضحايا " بلحن من محمد القصبجى. بعد ما اتنشئت الاذاعه اللاسلكيه الحكوميه
سنة 1934 بدأ يلمع نجم ليلى مراد و زادت شهرتها و تألقها عن طريق السينما. ارتبط
اسم ليلى مراد ب انور وجدى بعد اول فيلم ليها معاه ( ليلى بنت الفقراء ) و اتجوزو
سنة 1945.اخر افلام ليلى مراد فى السينما كان فيلم " الحبيب المجهول " مع حسين صدقى
و بعده اعتزلت التمثيل. و بعد ثورة 23 يوليه اضطهدت و اتهمت ظلما بعد سنة 1956
بإنها اتبرعت لاسرائيل بفلوس لكن بعد التحقيقات ظهر ان التهمه كانت كاذبه و ملفقه
هى و تهم تانيه.

توفيت ليلى مراد فى القاهره فى 21 نوفمبر 1995 واتكرمت فى مهرجان القاهرة السينمائى
الدولى سنة 1998.



https://arz.wikipedia.org/wiki/%D9%84%D9%88%D9%84%D9%88_%D9%81%D9%8A%D8%B1%D8%A7%D8%B1%D9%89

لولو فيرارى (Lolo Ferrari) (9 فبراير 1963 - 5 مارس 2000) ممثلة بورنوجرافية
فرنسية ، اسمها الحقيقى إيڤ چينيڤيڤ الين ڤالوى (Eve Genevieve Aline Vallois) .

اتولدت لولو فيرارى يوم 9 فبراير 1963 فى مدينة كليرمون فيران بإقليم بوى دى دوم فى
فرنسا ، وفى سنة 1980 اشتغلت موديل عريان .

فى سنة 1988 اتجوزت لولو فيرارى تاجر مخدرات فرنساوى اسمه إيريك ڤيجن (Eric Vigne)
وكان وقتها لسه خارج من السجن ، وبدأ يدير لها شغلها كموديل عريان ده غير أنه
فتحلها بيت دعارة علشان يستغل جمالها ويكسب كتير من وراها ، لكن اتقبض عليهم هما
الاتنين بسبب الشغلانة دى .

فى سنة 1990 بدأت لولو فيرارى تعمل عمليات تكبير لبزازها عن طريق حقنهم بمادة
السيليكون ، وده لأن جوزها كان عايز بزازها تكون كبيرة و مليانة . وفعلا زاد حجم
بزازها لدرجة 22 ضعف حجمهم الطبيعى لغاية لما وزنهم هما الاتنين بقى 2.8 كيلو جرام
و ده اللى خلاها دخلت فى موسوعة جينيس للارقام القياسية باعتبارها صاحبة أكبر بزاز
فى العالم ، واضطرت أنها تلبس سوتيانات متفصلة مخصوص علشان مقاسات بزازها كانت أكبر
بكتير من أكبر مقاس لأى سوتيان . المشكلة كانت فى أن لولو فيرارى ماكانتش مبسوطة من
كده ، بالعكس كانت قرفانة من شكل جسمها ومن نفسها وأنها بتتمنى الموت وقالت الكلام
ده بصراحة فى مقابلة صحفية معاها حتى أن دكاترة نفسيين فسروا تصرفاتها دى بأن عندها
مرض نفسى هو اضطراب التشوه الجسمى .

فى سنة 1995 دخلت لولو فيرارى فى مجال البورنوجرافى ومثلت 9 افلام بورنوجرافية هما
Le King de ces Dames و Ferrari Plein Pot و Big DD و Camping Cosmos و Double
Airbags و 'Planet Boobs و Lolo Ferrari Special - The Biggest Tits In The World و
Mega Tits 6 و Quasimodo d'El Paris .

فى يوم 5 مارس 2000 ماتت لولو فيرارى فى بيتها بمدينة جراس بإقليم الألب البحرية فى
فرنسا ، واللى كان أعلن الموضوع ده جوزها لما لقاها ميتة فجأة وبدون سبب معروف .
وبعد تشريح جثمانها ظهر أن سبب موتها هو أنها خدت جرعة زيادة من مضادات الاكتئاب
والمهدئات .



https://arz.wikipedia.org/wiki/%D9%83%D8%A7%D8%AA%D9%8A%D8%A7_%D9%83%D8%A7%D8%B3%D9%86

كاتيا كاسن (Katja Kassin) ممثلة بورنوجرافية ألمانية اتولدت يوم 24 سبتمبر 1979 فى
مدينة لايبتسيج بولاية ساكسونيا فى المانيا . واسمها الحقيقى أوتى أندرسون (Ute
Anderson) .

فى شهر سبتمبر 2000 اشتغلت كاتيا كاسن موديل عريان للمصورين الهواة و لكام موقع على
شبكة الإنترنت . وكان المصور اللى صورها لأول مرة وهى عريانة هو اللى اختار لها اسم
كاتيا (Katja) علشان يبقى هو ده اسم الشهرة ليها بعد كده .

فى سنة 2002 بدأت كاتيا كاسن تدخل فى مجال البورنوجرافى بعدما مثلت مشاهد السكس غير
الصريح ، وده كان سبب معرفتها بالممثلة البورنوجرافية الألمانية الكبيرة درو
بيريمور (Dru Berrymore) اللى أعجبت بيها وشجعتها على أنها تمثل مشاهد السكس الصريح
. وفعلا فى شهر مارس 2003 سافرت لمدينة لوس انجليس بولاية كاليفورنيا الامريكية
ومثلت اول فيلم ليها عن السكس الصريح لحساب وكالة Spiegler Girls المملوكة للممثل
البورنوجرافى مارك سبيجلر (Mark Spiegler) .

كاتيا كاسن مثلت أكتر من 500 فيلم بورنوجرافى أهمهم Jack's Playground و Ass
Worship 4 و Art School Sluts و Jack's Teen America 2 و Jack's Teen America 7 و
Jack's Teen America 16 و Camp Cuddly Pines Powertool Massacre و Girlvert 13 و
Katja Kassin Interactive Gangbang و Jack's Big Ass Show 3 و Jack's Big Ass Show
5 و Ass Addiction و Devinn Lane's Guide to Strap-On Sex و Girlvana 2 و Diary of
a Nanny و 9to5-Days in Porn و Big Ass Fixation 5 ، وكمان ظهرت فى برنامج Wa(h)re
Leibe اللى بيتعرض على قناة VOX الألمانية وقدمت فيه عروض استربتيز .

كاتيا كاسن كانت اتجوزت الممثل البورنوجرافى سليدج هامر (Sledge Hammer) فى سنة
2004 واتطلقت منه فى سنة 2006 ، وكانت عملت عملية تكبير لبزازها فى شهر يونيو 2007
.



https://arz.wikipedia.org/wiki/%D8%AB%D9%88%D8%B1%D8%A9_%D9%85%D8%B5%D8%B1_%D8%B3%D9%86%D8%A9_2011

ثورة 25 يناير (الثوره المصريه - ثورة الغضب )) هيا ثوره شعبيه بدئت فى مصر فى يوم
25 يناير لسنة 2011 و لازالت تداعيات أحداثها مستمره حتى تبين إعتراض المشاركين
فيها على قلة الحريات السياسيه و حالة الطوارئ و زيادة الفقر و صعوبة وجود فرص
العمل و ووحشية البوليس ، والافتقار للسكن ، و غلاءالمعيشه و إرتفاع أسعار الغذاء،
و إنتشار الفساد ، و عدم وجود انتخابات حره نزيهه انعدام حرية التعبير و سوء
الأحوال المعيشية. تكونت نواة هذه الثورة المصريه سنة 2011 من سلسله من التظاهرات
فى الشوارع والاحتجاجات و أعمال العصيان المدنى و هذه كانت من أكبر التظاهرات التى
عاشتها مصر منذ انتفاضة العيش سنة 1977

و كان المنظمين حركة شباب 6 ابريل و كلنا خالد سعيد و الجمعيه الوطنيه للتغيير و
حركة كفايه و حركة شباب من أجل العدالة والحرية"هنغيّر و حركة 25 يناير و هم من
إختارو يوم 25 يناير حتى يتزامن مع يوم عيد الشرطه فى مصر. و كان المشاركين فى
التظاهرات مجموعه متنوعة مختلف الطوائف الاجتماعيه والاقتصاديه و الدينيه.

و على الرغم من كون طبيعة ثورة مصر سنة 2011 يغلب عليها السلميه، كان اشتباكات
عنيفه بين قوات الامن والمحتجين لما حاولت الحكومه المصريه تفريق المظاهرات
باستخدام مجموعة متنوعة من الطرق. و إرسال مجموعات من بوليس مكافحة الشغب أو ما
يسمى قوات الأمن المركزى لمناطق التظاهرات مسلحين بالدروع و والرصاص مطاطى و العصي
و خراطيم مياه ، والغاز المسيل للدموع ، والرصاص الحى و بنادق القنص وتم إستخدام
غالب الأسلحه ضد المتظاهرين و إستخدمت الأسلحه الحيه كعنصر ترويعى بصوره إنتقائيه و
لاكنها خلفت عددا لابأس به من القتلى و الجرحى و كذلك أحدثت باقى الأسلحه عددا لا
بأس به من القتلى و الجرحى ..

و بسبب ما كان بيحدث وقت هذه الثوره وصفت القاهره إنها "منطقة حرب" و حصل 840 حالة
وفاة ، وأكثر من 6000 جريح.

و إلى يوم 29 يناير ،تم قتل الأعداد التاليه من قبل جهاز الشرطه و الأمن المصرى 105
متظاهر (27 فى السويس ، و 33 فى إسكندريه ، و 45 فى القاهره) ، مع موت 10 من
البوليس . و إصابة 1500 متظاهر و 75 من البوليس .ولكن عدد المقتولين إلى يوم التاسع
و العشرين من فبراير تم تقديره ب 297 فرد , تم قتلهم بالرصاص الحى يومي 28 و 29
يناير و هذا بخلاف آلاف الجرحى و المصابين . بتاريخ 16 فبراير ، تقديرات وزارة
الصحه فى مصر إن القتلى من قبل جهاز الشرطه كان عددهم 365 و لاكنها تقديرات مخفضه
يغلب عليها الكذب لكون وزاره الصحه مسيطر عليها من قبل السلطه فى ذلك الوقت .بعد
كده يوم 22 فبراير ، تقديرات وزارة الصحه فى مصر إن الضحايا كانت 6467 مصاب و384
قتيل .

و بسبب هذه التظاهرات طلب الريس المخلوع حسنى مبارك من وزير الطيران احمد شفيق
تشكيل الحكومة جديدة و بعدها بعدد قليل من الأيام أعلن مبارك إنه سيكمل ولايته إلى
أكتوبر 2011 ولكنه لن يترشح لولاية جديدة فى إنتخابات الرئاسة مصر فى سبتمبر. و فى
يوم 11 فبراير 2011 قرر حسنى مبارك أنه سيترك منصبه و ذلك من الضغط الشعبى و
العالمى الأمريكى الأروبى تحديدا. و تم تسليم الحكم للمجلس عسكرى و هو المجلس
الأعلى للقوات المسلحة المصريه و هذاجعل المشير محمد حسين طنطاوى رئيس المجلس
الأعلى للقوات المسلحة ، بحكم الواقع ، رئيس دولة مصر.

المجلس العسكرى أعلن يوم 13 فبراير تعليق الدستور ، و حل المجلسين الشعب و الشورى ،
و أن الجيش سيحكم لمدة ستة أشهر أو إقامةالانتخابات.

لا يوجد إسم رسمى لثورة مصر سنة 2011 لكن قيل عنها أنها ثورة 25 يناير - الثوره
المصريه - ثورة الغضب - - الثوره البيضاء- ثورة الشباب.

فيه حاجات كتيره إتسببت فى قيام الثوره . و منها زيادة الفقر و قلة الحريات
السياسيه و إستمرار حالة الطوارئ أكتر من تسعه و عشرين سنه و صعوبة وجود فرص الشغل
و وحشية البوليس ، و قلة أماكن السكن ، و غلو العيشه و إرتفاع أسعار الأكل ، و
إنتشار الفساد ، و عدم وجود انتخابات حره نضيفه و انعدام حرية التعبير. الثوره دى
إبتدت بعد ثورة تونس و هما الإتنين من احتجاجات الشرق الاوسط و شمال افريقيا
2010-2011.

بعد ما إتقتل أنور السادات سنة 1981 مسك حكم مصر حسنى مبارك ، و نظام الحكم فى مصر
هو نظام شبه رئاسى بيحكم البلد بقانون الطوارئ (القانون رقم 162 لسنة 1958) من سنة
1967 لحد النهارده ، باستثناء 18 شهر سنة 1980 و سنة 1981. و عدد المساجين
السياسيين فى مصر اللى اعتقلوا تحت حكم قانون الطوارئ بيتقدر إنه ممكن يوصل تلاتين
ألف (30000 ) مسجون . منظمات حقوق الإنسان قالت إن سنة 2010 كان فيه بين 5000 و
10000 شخص معتقلين لمدد طويله دون تهمه أو محاكمه

إتسرب تلغراف من سفارة امريكا من سنة 2009 وصف وحشية البوليس ، بما فيه التعذيب ،
اللى شايع و منتشر و جهود الحكومه علشان تمنع التعذيب مش نافعه و ناقصه من ناحية
التنيفيذ و مش جد.

يوم 6 يونيه سنة 2010 مات شاب مصرى إسمه خالد محمد سعيد فى ظروف تفاصيلها عليها
إختلاف فى سيدي جابر فى اسكندريه.. السبب فى الإختلاف إن شهود كتير شهدو إن رجالة
البوليس ضربو خالد لحد ما مات . و يوم 25 يونيه إتجمع اكتر من 5 الاف واحد فى
مظاهرة فى اسكندريه و شارك فيها حركة شباب 6 ابريل و المسؤلين على صفحات الفيسبوك و
الدكتور محمد البرادعى, و المستشار محمود الخضيرى و جورج اسحاق و ايمن نور و حمدين
صباحى و مجموعة من قيادات الاخوان المسلمين و حزب الغد و الجميعه الوطنيه للتغير و
متظاهرين بيمثلوا تقريبا كل التيرات السياسيه فى مصر و هتافات تطالب بسقوط الحكومه
و محاكمة المسؤلين و سقوط الدولة البوليسية و هتفت ضد قانون الطوارئ و وزارة
الداخليه و عمل محمد البرادعى مسيره مع عشرات عشان يعزى ام الضحيه و اعلن تضامنه
معاهم.

حسنى مبارك مسك حكم مصر من أكتوبر سنة 1981 و ساب قانون الطوراىء اللى كان موجود من
ايام السادات ممتد لاكتر من 29 سنه و قال إن الإرهاب اللى اتعرضت ليه مصر و الموجود
فى المنطقه اللى حواليها كان ليه دور فى مد العمل بقانون الطوارىء.و منظمه
ترانسبيرنسى الإمريكانيه إدت مصر 3.1 من 10 . ( 10 يعنى دوله مفيهاش فساد و 0 يعنى
دوله كلها فساد ). الرقم رغم انه قريب و ساعات أعلى من دول مجاوره لمصر و لمجموعه
كبيره من دول العالم التالت لكن بيوضح درجة الفساد فى مصر من وجهة نظر المنظمه. من
جهه تانيه مجله امريكانيه اسمها " بيريد " Parade حطت مبارك فى المركز العشرين ما
بين سبعين حاكم من ضمنهم " عبد الله " ملك السعوديه و " بوتين " رئيس روسيا
اعتبرتهم المجله حكام ديكتاتوريين .

من جهه تانيه السياسه الخارجيه فى عصره كانت من عيوبها قلة القدره على التمييز بين
العدو والصديق و نقص ملحوظ فى امكانيات التحليل السياسى السليم للأحداث ، و ده سبب
مشاكل و ازمات كتيره لمصر مع دول العالم و القوى الكبرى. فوق كده شاف عهد حسنى
مبارك دخول مصر عناصر اجنبيه من لاجئين و غيرهم بأعداد كبيره من مناطق متخلفه
بتعانى من الصراعات الثيولوجيه و الاثنولوجيه ممكن يكون ليها اثر وحش على الثقافه
المصريه الهوموجينيه و تطورها للأحسن و على السلام الاجتماعى فى المجتمع المصرى ، و
كمان حشر مصر فى مشاكل العرب و صراعاتهم ولعبها دور الأخ الطيب بيجيب لمصر و
المصريين المشاكل و إتسبب فى دخول اختلافات خطيره فى الثقافه المصريه.

الفساد السياسى فى وزارة الداخلية تحت إدارة الرئيس مبارك ارتفع بشكل كبير ، علشان
زيادة القوة اللازمه علشان تمديد رئاسته. و و ده اتسبب فى سجن شخصيات سياسية و
ناشطين شباب بدون محاكمة

الفساد الإفتصادى كمان تحت حكم الرئيس مبارك ارتفع بشكل كبير ، احمد عز إحتكر صناعة
الصلب فى مصر و إتحكم فى أكتر من 60 ف الميه من حصة السوق علاء الدين الأعسر ، و هو
كاتب و أستاذ أميركانى مصرى ، بيقول إن ثروة عيلة مبارك قيمتها من 50 ل 70 مليار
دولار أمريكانى.

أحمد عز ، كان سكرتير عام الحزب الحاكم ، و بتتقدر ثروته بحوالى 18 مليار جنيه مصرى
؛ وزير الاسكان أحمد المغربى بتتقدر ثروته بأكتر من 11 مليار جنيه مصري ؛ و ثروة
وزير السياحة زهير جرانة بتتقدر ثروته تكون 13 مليار جنيه مصرى ؛ وزير التجارة
والصناعة ، رشيد محمد رشيد ، بتتقدر ثروته ب 12 مليار جنيه مصرى ؛ و حبيب العادلى
وزير الداخلية بتتقدر ثروته ب 8 مليارات جنيه مصرى.

بحلول أواخر 2010 حوالى 40 ٪ من سكان مصر بيعيشو على اللى بيعادل حوالى دولارين
امريكانى فى اليوم لكل واحد و بيعتمد جزء كبير من السكان على السلع المدعومة.

مصر هيه تانى أكبر دوله فى أفريقيا فى عدد السكان بعد نيجيريا, و أكبر دوله فى
منطقة الشرق الأوسط. و حسب تقدير سنة 2007 وصل عدد سكان مصر لحوالى 78,733,641 شخص
(فيه تقديرات تانيه بتقول انهم وصلو 81,713,517 فى يوليه 2008).

سكان مصر كانو 30083419 سنة 1966 ، و معظم المصريين بيعيشو بالقرب من ضفاف نهر
النيل ، في مساحة حوالي 40000 كيلومتر مربع (15000 ميل مربع) ، علشان دى بس الأراضى
اللى ممكن تتزرع. زيادة عدد السكان ساعد فى زيادة الفقر ، و قلة التعليم ، و قلة
النظافه ، و مشاكل الإسكان.

تفجير كنيسة القديسين ، عملية ارهابيه حصلت فى مدينة اسكندريه , مصر و سط
الاحتفالات بليلة راس السنه. بعد حلول السنه الجديده بعشرين دقيقه حصل انفجار قدام
كنيسة القديسين فى منطقة سيدى بشر. العملية الارهابية دى وقعت 25 قتيل المسيحيين
الأقباط و حوالى 100 مصاب. بتعتبر اول عملية ارهابيه بالمنظر دا تحصل فى تاريخ
مصر.قبل العملية بفتره تنظيم القاعده قام باستهداف كنيسة فى بغداد و هدد الكنايس فى
مصر بنفس الحاجة لو , بحسب كلامهم , مافرجوش عن ستات اسلموا, و روجوا و شجعوا
التعصب الدينى و قبل التفجير باسبوعين نزل على سايت سلفى متطرف دعوة لتفجير الكنايس
فى مصر و عناوين اكتر من كنيسه منهم كنيسة القديسين و الطرق و الاساليب اللى ممكن
يتعمل بيها المتفجرات.العملية عملت صدمة فى مصر و فى العالم كله. و إحتج كتير من
المسيحيين فى الشوارع ، و انضم بعض المسلمين للاحتجاجات. و بعد الاشتباك بين الشرطة
والمحتجين في الإسكندرية والقاهرة و هتفوا بشعارات ضد حكم مبارك في مصر.

علشان التحضير لاحتمال إن مبارك يتشال من الحكم، درست الجماعات المعارضه كتابات جين
شارب على الثوره بدون عنف، بما فيها الشغل مع قادة أوتبور!، و الانتفاضه اللى عملها
الطلبه الصرب سنة 2000. و كانت فيه نسخ من لستة شارب اللى بتوضح 198 نوع من أنواع
الأسلحه اللى مش عنيفه، مترجمه لللغه العربى، و مش دايما عليها إسم شارب، بتتوزع فى
ميدان التحرير وقت المظاهرات.

بعد نجاح ثورة تونس إنها تشيل رئيس تونس زين العابدين بن على من الحكم . قال كتير
من المحللين، بما فيهم رومانو برودى، إن مصر هيا اللى عليها الدور تحصل فيها ثوره .

فى الأيام الأولانيه قبل الاحتجاجات حصل ما يقلش عن ست حالات إنتحار عن طريق الحرق
فى مصر ، منهم راجل إسمه عبد المنعم عبده جعفر ،صاحب مطعم عمره 49 سنه، اتقبض عليه
و هو بيحاول يولع فى نفسه فى وسط مدينة القاهره قدام مجلس الشعب وهو بيهتف ضد مباحث
أمن الدوله . و فيه ست اشخاص معروف إنهم حاولوا الإنتحار عن طريق الحرق منهم: عبده
عبد المنعم جعفر ، محمد فاروق حسن ، محمد عاشور سرور ، و السيد أحمد هاشم .

المظاهرات دى إبتدت فى إماكن كتيره فى مدن زى القاهره ، اسكندريه ، السويس و
الاسماعيليه فى وقت واحد و إتسمت يوم الغضب ،و كمان إتقال عليها إنها ثورة الشباب .
و زاد التوتر العام و إتظاهر ناس كمان قدام السفارات المصريه فى بلاد كتير. الحكومة
وقفت خدمة الإنترنت فى مصر و فرضت حظر التجول ، و قالت إن ده علشان الحفاظ على
النظام ومنع حدوث انتفاضة من الجماعات الإسلامية الأصولية.

منظمين حركة شباب 6 ابريل و كلنا خالد سعيد و الجمعيه الوطنيه للتغيير و حركة كفايه
و حركة 25 يناير هما اللى إختارو يوم 25 يناير علشان يتزامن مع يوم عيد البوليس فى
مصر. m المشاركين فى المظاهرات كانو مجموعة متنوعة مختلف الظروف الاجتماعيه
والاقتصاديه و الدينيه.

المظاهرات فى القاهره إبتدت قدام دار القضاء العالى فى وسط البلد و و حاول بوليس
مكافحة الشغب اللى إسمهم الأمن المركزى تفريق المظاهرات و استعملو رصاص كاوتش و
عصايات و خراطيم الميه ، و الغاز المسيل للدموع ، بس عدد المتظاهرين كان أكبر من
المعتاد و قدرو يطلعو من حصار البوليس ليهم و راحو على ميدان التحرير.

يوم 26 يناير ، إتواصلت أعمال الشغب ، أعداد المحتجين كانت الآفات ، كان فيه زياده
فى استخدام العنف من جانب المتظاهرين و البوليس . السويس شافت انتفاضة جذرية ،و
إتحرقت مبانى حكومية ، بما فيها مركز للبوليس . البوليس إتراجع فى نهاية المطاف من
السويس ، و دخلها الجيش .

الاحتجاجات كانت مش كبيره يوم 27 يناير بسبب الاستعدادات للانتفاض على نطاق واسع
يوم 28 يناير. و أعلنت جماعة الاخوان المسلمين المسلمين الدعم الكامل للاحتجاجات ،
و رجع محمد البرادعى (زعيم معارضة بارز) من ڤيينا فى الوقت المناسب لاحتجاجات
الجمعة. البرادعى قال إنه هايقبل إذا إتطلب منه إنه يتولى منصب رئيس مصر خلال
الفترة الانتقالية إذا كان حسنى مبارك هايسيب مصر.

يوم 28 يناير انسحبت قوات البوليس و الامن المركزى من القاهرة و اسكندريه و السويس
بعد ما زادت الاشتبكات بينهم و بين المتظاهرين و اعلن حسنى مبارك بصفته الحاكم
العسكرى اعلان حظر تجوال فى المدن دى و نزل الجيش الشوارع.اعلنت وسايل الاعلام ان
مبارك حيطلع يقول كلمة و بعدين اتلغى الخطاب و اتعلن قرار حظر التجوال فى مصر كلها.
الحكومة المصرية نشرت الجيش فى القاهرة ، إسكندريه ، و السويس علشان مساعدة البوليس
.. بعد وقت قصير من صلاة الجمعة ، إتظاهر عشرات الآلاف من المصريين المحتجين ،
وخلال ساعات ارتفع العدد لميات الآلاف. و إنضم لهم محمد البرادعى لكن اترش بمدفع
ميه و كان فه أخبار إنه إتحجز فى بيته لكنه عمل مقابله مع بى بى سى يوم 29 يناير
قال فيها إن مبارك لازم يسيب الرياسه .

و قال الرئيس الامريكانى باراك اوباما إنه إتكلم مع مبارك و طلب منه "اتخاذ خطوات
ملموسة تعزز حقوق الشعب المصرى".

إتواصلت الاحتجاجات و المتظاهرين هتفو "يسقط مبارك" و بعضهم هتف "شعب وجيش واحد" ،
و موقف الجيش فى مجرى الأحداث الحرجة لسه مش واضح.بليل بعد ما انسحبت قوات الامن
المركزى من المدن حصلت هجمات منظمة و عمليات سلب و نهب قام بيها مجموعة من البلطجيه
فى كل انحاء مصر تقريبا , فيه منهم اكتشف بعد كدا انهم افراد فى البوليس المصرى و
مجموعة من المساجين خرجوا من السجون, لمجموعة من المحلات و بنوك و البيوت , و مفيش
وجود للبوليس, و حصل اعتداء على المتحف المصرى و اتجمع المتظاهرين و اهالى المناطق
اللى بيحصل فيها عمليات السرقة اتجمعوا , و كونوا لجان دفاع شعبية لحماية البيوت و
المتاحف و الممتلكات الخاصة و العامة و انضم ليهم الجيش بعد كدا, و قدروا انهم
يقبضوا على مجموعات من البلطجيه و الجيش استلمهم و احتجزهم.

و ناس قالو إن "بلطجية الحزب الوطنى" المرتبط مع النظام المصرى هما اللى نهبو
المحلات و البيوت فى القاهره.r و كان فيه أخبار من إسكندريه إن العصابات اللى هاجمت
المحلات و البيوت هناك كانت متشكله من رجالة البوليس فى هدوم مدنى علشان أوامرهم
كانت خلق حالة من الفوضى علشان الناس تخاف و تحرس بيوتها بدل ما تطلع فى المظاهرات
.

فى بنى سويف ، جنوب القاهرة ، مات سبعتاشر متظاهر برصاص البوليس المصرى و هما
بيحاول مهاجمة مركزين للبوليس فى مدينة بنى سويف.

أعلن مبارك إنه هايكمل ولايته لحد أكتوبر 2011 و مش هايترشح لولاية جديدة فى
انتخابات رئاسة مصر فى سبتمبر فى كلمة وجهها للشعب المصرى وعد فيها بإصلاحات
دستورية تتضمن تحديد فترات تولى الرياسه.

و قال بنيامين نتنياهو رئيس الوزرا الاسرائيلى إن عدم ترشح مبارك لرئاسة مصر يوم
مأساوى فى تاريخ الشرق الأوسط كتير من المسؤليين فى دول كتير طلبو إن التغيير يحصل
دلوقتى.

انصار مبارك ضربو المعترضين برصاص حقيقى و إتقتل خمسه على الأقل فى ميدان التحرير و
أكدت وكالة اسوشيتد برس الأمريكانيه في تحليل ليها، إن حسنى مبارك ضيع فرصته فى
خروج مشرف من السلطة بعد تلاتين سنه من حكم مصر و إتنشرت أخبار إن فيه خلاف شديد
بين الفريق أحمد شفيق رئيس الوزرا مع الرئيس مبارك وعمر سليمان نايب الرئيس بسبب
اللى حصل يوم الأربع 2 فبراير و بعتان بلطجيه لقلب ميدان التحرير

و إتنشرت أخبار إن بعتان بلطجيه لقلب ميدان التحرير خططه جمال مبارك أمين لجنة
السياسات فى الحزب الوطنى مع صفوت الشريف أمين عام الحزب الوطنى و ماجد الشربينى
أمين التنظيم اللى حل محل أحمد عز، و إتنين من رجال الأعمال إبراهيم كامل و محمد
أبو العينين، مع رجب هلال حميدة، وحسن عبد الرحمن رئيس جهاز مباحث أمن الدولة ممثل
وزارة الداخلية.

و قال الرئيس حسنى مبارك فى مقابله مع ايه بى سى إنه مايهمهوش الناس بتقول عليه إيه
و إنه زهق من الحكم وإنه عاوز يسيبه بس خايف يحصل فوضى فى مصر من بعده لو هو ساب
الحكم.

و اتهمت شركة التليفون المحمول "ڤودافون" السلطات المصرية انهم استخدمو شبكة
المحمول علشان يبعتو رسايل تكست بتأيد الحكومة .

و استقالت شهيره امين من منصب نايب رئيس قناة النيل ، و إنضمت للاحتجاجات علشان
رؤساءها قالولها إنها لازم تتكلم عن المظاهرات الهزيلة المؤيدة لمبارك بس و لقت
إنها مش قادره تكمل فى محاولة تضليل الشعب و غسل أدمغة ولاده.

سما المعترضين اليوم جمعة الرحيل وإستمرت المظاهرات فى ميدان التحرير و إتكتب فى
جورنال الجمهوريه فى مصر إ ن اللى بعتو مظاهرة علشان تأييد مبارك فى ميدان التحرير
سيطر على عقولهم الغباء

و نشر جورنال الوفد قصيده كتبها فاروق جويده يطلب من مبارك إنه يرحل و خبر إن
السفير محمد رفاعة الطهطاوى المتحدث بإسم الازهر قال إن النظام كتب نهايته بإيده

و نشر جورنال زى جارديان البريطانى مقال فيه إن ثروة الرئيس المصرى حسنى مبارك و
عيلته ما بين 40 و 70 مليار دولار امريكانى

التلفزيون الحكومى المصرى أعلن إن أعضاء هيئة المكتب السياسى بتاع الحزب الوطنى
الديمقراطى الحاكم إستقالو و حل محلهم أعضاء جداد. و إن حسام بدراوى رئيس لجنة
التعليم والبحث العلمى فى أمانة السياسات و عضو الأمانة العامة للحزب حل محل صفوت
الشريف الأمين العام للحزب و محل جمال مبارك، إبن رئيس مصر ، اللى كان أمين
السياسات و أمين عام مساعد للحزب.

و حصل انفجار فى سينا فى خط أنابيب الغاز لإسرائيل و الأردن و إتوقفت إمدادات الغاز
المصرى لإسرائيل و الأردن و سوريا بعد انفجار خط الأنابيب

اكبر حشود من ساعة بداية الاحتجاجات، عشرات الآلاف من المتظاهرين حاصرو مجلس الشعب
و مقر رياسة الوزرا القريبين من ميدان التحرير، و طلب چو بايدن نايب ريس امريكا
توسيع الحوار.

المتظاهرين فضلو فى ميدان التحرير و حاصرو مجلس الشعب و قال المتحدث بإسم البيت
الأبيض تصريحات عمر سليمان اللى تحدث قال فيها إن مصر مش جاهزه إنها تكون دوله
ديمقراطيه تصريحات مش مفيده .

و أخبار إن حصيلة ضحايا الاشتباكات فى محافظة الوادى الجديد، خلال يومين 8 و 9
فبراير ، وصلت 3 مقتولين و 100 مصاب.

و قال حسام بدراوى أمين عام الحزب الحاكم فى مصر إنه يتوقع استجابة مبارك لطلبات
الشعب قبل 11 فبراير. و قال حسام بدراوى لبى بى سى إنجليزى إنه طلب من مبارك يتنازل
عن الحكم.

إستمر المتظاهرين فى ميدان التحرير و إتجمع متظاهرين قدام قصر الرياسه، قصر
العروبة، فى مصر الجديدة. وزير المالية المصرى سمير رضوان قال لبى بى سى إن وقوع
انقلاب عسكرى ها يكون له تأثير مش كويس على الشعب و الاقتصاد.

لحد يوم 29 يناير ، مات ما يقلش عن 105 متظاهر (27 فى السويس ، و 33 فى إسكندريه ،
و 45 فى القاهره) ، مع موت 10 من البوليس . و إتصاب 1500 متظاهر و 750 من البوليس .

Coordinates: 30°2′N 31°13′E﻿ / ﻿30.033°N 31.217°E﻿ / 30.033;
31.217{{#coordinates:}}: cannot have more than one primary tag per page

فى 3 مارس 2003 حذر المشير حسين طنطاوى رئيس المجلس الأعلى للقوات المسلحه من
امكانية حصول كارثه فى مصر حيث ان مخزون القمح فيه نقص و يادوبك مش حايكفى غير
حوالى شهرين و ان القمح اتضاعف تمنه فى الاسابيع الأخيره من 210 دولار ل 420 دولار
، و ان رئيس الوزرا اشتكى للمجلس العسكرى انه مش هيقدر يوفى بمرتبات الموظفين فى
الفتره الجايه ، و فوق كده ان الأمن القومى المصرى فى حاله وحشه ممكن تضره.

يوم 29 يناير ، عين مبارك اللوا عمر سليمان رئيس المخابرات المصرية ، نايب رئيس
جمهوريه، و أحمد شفيق رئيس للوزرا.

و يوم 3 فبراير قال عمر سليمان، نايب الرئيس المصرى إن حركة ‏25‏ يناير هيا حركه
وطنيه , و قال إن لا الرئيس حسنى مبارك و لا إبنه جمال هايرشحو نفسهم فى إنتخابات
الرياسه و فى نفس اليوم قال احمد شفيق إنه مستعد يتكلم مع المعتصمين فى ميدان
التحرير.

رغم إن الإخوان المسلمين ما نظموش المظاهرات دى لكن شاركو فيها من يوم 28 يناير
يعنى بعد ثلات تيام من بدايتها .

الأحداث بينت إمكانية إن حركة الإخوان المسلمين فى مصر تمسك الحكم. حركةالإخوان
المسلمين بتقول انها عايزه اقامة " دوله مدنية ذات مرجعية إسلامية " . محمد غانم و
هو عضو كبير فى المنظمه صرح بإن قناة السويس لازم تتقفل طوالى و يتوقف بيع الغاز
لإسرائيل لإسقاط نظام مبارك و إن الناس لازم يستعدوا لحرب ضد اسرائيل .

بعد الثوره اتلاحظ نشاط المنظمات الاسلاميه الدينيه و اتأسست أو إبتدت تتأسس أحزاب
دينيه زى حزب الوسط الجديد و حزب النهضه و حزب الحريه و العداله التابع لمنظمة
الإخوان المسلمين فى مصر. هدف الأحزاب دى تطبيق الشريعه الاسلاميه على الشعب المصرى
و المحافظه على الماده التانيه من الدستور القديم و محاربة قيام مجتمع مدنى
سيكولارى فى مصر. مفيش لغاية اللحظه دى احزاب مدنيه إتأسست أو اتعلن إنها تحت
التأسيس.

رانيا نصار رئيسة قسم البحوث فى المجموعه الاقتصاديه صرحت فى 19 اغسطس 2011 بإن بقى
فيه نقص حاد فى السيوله بعد خروج المستثمرين الأجانب من مصر و اتوقعت ان البورصه
المصريه حاتقفل مؤقتاً حيث ان ماعادش فيه مقومات للصعود فى السوق المصريه بعد خروج
الأجانب من السوق و بعد الأحداث اللى حصلت فى سينا فى 18 اغسطس.

باراك أوباما واصل ضغوطه على الحكومة المصرية علشان تبعد عن العنف و تنفذ إصلاحات
سياسية. مصر مهمة لأمريكا، علشان فيها قناة السويس ، و هيا الدولة إللى فيها أكبر
عدد سكان فى المنطقه، و مصر كانت أول دوله فى المنطقه تعمل معاهدة سلام مع إسرائيل،
و من وجهة نظر أمريكا مصر هيا قوه بتمثل الاعتدال وصوت العقل.

طلب ديفيد كاميرون رئيس وزرا بريطانيا و نيكولا ساركوزى رئيس فرنسا و أنجيلا ميركيل
مستشار المانيا من الرئيس مبارك تنفيذ عملية تغيير كبيره و تشكيل حكومة فيها ناس
بتمثل شعب مصر و تنفيذ انتخابات حرة ونزيهة و إنه يتفادى بأى تمن استخدام العنف ضد
المدنيين العزل و طلبو من المتظاهرين إنهم يمارسوا حقهم بسلام من غير عنف.

روسيا أخدت موقف مختلف عن موقف الدول الغربيه و اعلنت انها بتعارض فرض حلول خارجيه
على مصر. سيرجى لافروف وزير خارجية روسيا أعلن إن موسكو ما بتعتبرش انه من المفيد
فرض " وصفات " و إنذارات من الخارج على السلطه المصريه و الشعب المصرى. و صرح بإن
روسيا مهتمه بالتطورات و مهتمه بإستقرار مصر و ازدهار مصر كدوله ديموقراطيه و ان
لازم تتحل كل المشاكل الاجتماعيه و الاقتصاديه و السياسيه بسرعه ، و أكد على إن
السياسيين المصريين و الشعب المصرى عارفين ازاى يحلوا المشاكل دى. فى 4 فبراير 2011
بلغت روسيا مصر انها بترفض أى حل مفروض من الخارج و أى تدخل خارجى فى شئون مصر لكن
فى نفس الوقت وضحت انها خايفه من عدم الاستقرار فى المنطقه العربيه و استغلال
المتطرقين الاسلاميين للموقف زى ما بيشير الخبرا. الرئيس الروسى ديمترى مدفيديف
نادى لعمل لتسويه سلميه للمشاكل القايمه فى إطار القانون.

موقف اسرائيل بطبيعة الحال بيعتبر تقريباً أهم المواقف حيث إنها جاره لمصر و كان
بينها و بين مصر حروب انتهت بمعاهدة السلام المصريه الاسرائيليه اللى حققت ايجابيات
للطرفين لمدة حوالى 30 سنه. فى حالة تغيير الاوضاع فى مصر بطريقه وحشه توصل لإلغاء
اتفاقية السلام النتيجه حاتكون وخيمه جداً و بالذات على مصر اللى ممكن تلاقى نفسها
فى حالة سنة 1972 و اوحش خاصة فى ظل التحولات الدوليه اللى حصلت فى التلاتين سنه
اللى فاتوا.

قال نتنياهو رئيس وزرا اسرائيل فى مؤتمر صحفي مشترك مع المستشاره الألمانيه أنجيلا
ميركل فى 31 يناير إن فيه مخاوف من "استغلال الجهات الإسلامية المتطرفة للاضطرابات
لبسط سيطرتها على مصر زى ما حصل فى إيران ودول أخرى " فى إشارة للاضطرابات اللى
مهدت لوصول روح الله الموسوى الخمينى للسلطه فى إيران بعد الإطاحة بالشاه سنة 1979
، وقال ان حركة الإخوان المسلمين فى مصر ممكن تستغل الوضع القايم. من جهه تانيه حذر
نتنياهو من إن تداعيات الازمه اللى فى مصر حا تتسبب فى حاله من قلة الاستقرار فى
المنطقه فى السنين الجايه ، و قال قدام البرلمان الاسرائيلى ان حا تكون فيه معركه
فى مصر بين الناس اللى بيطالبوا بالحريه و الناس اللى بيسعوا لفرض نظام دينى متطرف.
فى 18 فبراير 2010 نتنياهو صرح فى مؤتمر لليهود الأمريكان فى القدس بإن ماحدش يعرف
ايه اللى حا يجيبه المستقبل فى مصر و لإحترامها لمعاهدةالسلام ، و ان العالم لازم
ينتبه للأخطار المحتمله اللى جايز تكون فى السكه. و اكد ان الاحتفاظ بالسلام هو فى
مصلحة مصر و ان كل المصريين لازم يعرفوا إن الاسرائيليين من ناحيتهم متمسكين
بالسلام ، و ضاف ان رغم ان عنده أمل ان مصر ممكن تقدر تحقق الديموقراطيه لكن
اسرائيل لازم تستعد للأسوأ.

فى نوفمبر 2011 البروفيسور ديفيد بوقعى الخبير الاستراتيجى بشئون الشرق الأوسط فى
جامعة حيفا و المستشار السياسى للحكومه الاسرائيليه وضح ان اسرائيل قلقانه من
التطورات اللى بتحصل فى مصر اكمنها بتعتبر اللى بيحصل فى مصر بيصب فى مصلحة
الإسلامويين اللى عايزين يحتلو مصر و لو نجحو هيلغو معاهدة السلام و هيعلنو الحرب
على اسرائيل حيث ان الاسلامويين فى مصر بيتبعو مخططات تمكنهم من الاستيلاء على
مؤسسات الدوله زى ماعمل الاخوان المسلمين و حركة حماس فى غزه. بطبيعة الحال اسرائيل
قوه عسكريه قويه و امريكا و كل الغرب معاها بسلاحه و عتاده و بالتالى اسرائيل مش
قلقانه من هزيمه عسكريه لكن من اضطرارها لدخول حرب ضد مصر فى نهاية المطاف و الرجوع
لحدود 5 اكتوبر 1973 على الضفه الشرقيه لقناة السويس بعد ما اتعملت معاهدة سلام
هيصعب تعويضها لو ضربها الاسلامويين فى مقتل. من ناحيه تانيه نقل جورنال "يديعوت
أحرونوت" تصريحات للجنرال عوزى ديان القيادى فى المخابرات الاسرائيليه "الموساد" و
النايب السابق لرئيس أركان الجيش الإسرائيلى بإن اسرائيل بقت قلقانه من امكانية
وصول الاسلامويين للحكم فى مصر و ان الاسلامويين بيسعو للإطاحه بحكم العسكر و إقامة
حكم اسلاماوى فى مصر. و شرح الجنرال ان الاسلامويين هيفضلو فى صراعات مستمره مع
المجلس الأعلى للقوات المسلحه المصريه بهدف الوصول للحكم. الجنرال عوزى ديان وضح ان
اسرائيل لازم تكون على اهبة الاستعداد لمواجهة أوحش السناريوهات فى حالة استيلاء
الاسلامويين على الحكم فى مصر و ان الجيش الاسرائيلى مستعد لمواجهة التهديدات
الارهابيه فى سينا اللى بتمثل خطر على حدود اسرائيل و على امنه القومى.

طبعا لاهمية الحدث اللى حصل فى مصر فيه كتب كتير اتعملت عن الثوره ده غير كتير جدا
من الكتابات فى جوا مصر و برا مصر . من الكتب الكتير اللى اتعملت عن الثورة .

بعد ثورة مصر سنة 2011 حصلت محاكمات كتير من أهمها محاكمة الرئيس المصرى السابق
حسنى مبارك اللى ابتدت فى مصر يوم ٣ اغسطس سنة 2011 علشان تحاكم رئيس مصر السابق،
حسنى مبارك و متهمين تانيين بتهم الفساد وقتل المتظاهرين

نرجسية الثوره فى مصر هى تسميه عملها الباحث المصرى مأمون فندى فى برنامج " القاهره
اليوم " الحوارى مع عمرو أديب و محمد شردى فى 4 يونيه 2011. شبه مأمون فندى
المصريين بعد ثورة 25 يناير 2011 بواحد بيبص على نفسه فى المرايا بزهو من غير ما
يتابع اللى بيجرى حواليه. يعنى ببساطه ماهماش شايفين التغييرات و التحركات اللى
بتحصل على الخريطه حوالين مصر و جواها. بيقول فندى ان قطع طريق السكه الحديد زى ما
حصل فى جنوب مصر فى قنا و تفجير خط انابيب الغاز فى شمال مصر ليه معنى رمزى ان مصر
بقت تلت بلد حيث ان تلتينها فى الشمال و الجنوب مفيش سيطره عليهم و ان ده ممكن يدى
انطباع ان مصر مفيهاش ازمة حكم بس لكن ازمة دوله معرضه لخطر.

بيقول مأمون فندى ان مصر جزء من عالم متشابك المصالح و ممكن اى حد بره مصر يغير خط
سير الاحداث فى مصر ، و ادا مثل بإن لو اسرائيل قررت فجاءه تغيير وضع قواتها و
اعادة انتشارها ده حايربك المشهد فى مصر و حايضطر القايمين على الامر فى مصر بإتخاذ
اجراء مضاد حايكون بطبيعة الحال ليه اثر وحش على سير الاحداث فى مصر و تعويق التطور
الديموقراطى لمدة مثلاً أربع سنين. مثل تانى ان لو شوية مصريين قالوا انهم رايحيين
على رفح يوم الجمعه و بكده يساهموا فى اتخاذ اسرائيل لإجراءات معاديه فى لحظة ضعف
مصر و بكده يبقوا الناس دول بغباء ساهموا فى توريط مصر فى مشكله كبيره. من ناحيه
تانيه منطقة الشرق الأوسط حوالين مصر فى حالة انفجار فى سوريا و اليمن و العراق و
الصومال و ليبيا و مشاكل منظمة حماس فى غزه المفتوحه لكل الاحتمالات مع امكانية
حصول انفجارات تانيه فى منطقة الخليج فى سنين جايه ، فى الظروف دى بيتسأل فندى إيه
أدوات مصر للتعامل مع التطورات و الاحتمالات دى و دى حاجه مش موجوده فى الحوار جوه
مصر المقتصر على الحديث عن مين حايحكم مصر بس.

بخصوص مين حايحكم مصر فندى ادا كذا سيناريو منهم الحكم الدينى عن طريق التحالف بين
جماعة الإخوان المسلمين فى مصر و جماعات دينيه تانيه منهم السلفيين. السيناريو
التانى هو سيناريو الديموقراطيه المحليه بمعنى الوصول لصيغة حكم ديموقراطيه مغلقه
على طريقة الحكم فى عهد الرئيس حسنى مبارك. الديمقراطيه المغلقه دى بتشمل الجماعات
المختلفه لكن مش كل المجتمع. سيناريو تالت هو حصول توليفه مقبوله بتشرف عليها اداره
عسكريه. السيناريو الرابع هو ان الخونتا العسكريه اللى مسكت الحكم بعد مبارك ممكن
تستمر فى الحكم.



https://arz.wikipedia.org/wiki/%D8%A8%D9%8A%D9%84_%D8%AC%D9%8A%D8%AA%D8%B3

ويليام هينرى جيتس التالت انجليزى: William Henry Gates III المشهور ببيل جيتس،
وبيل هو اختصار لاسم وليام فى الولايات المتحدة الامريكية وهو رجل اعمال ومبرمج
امريكي وأسس شركة مايكروسوفت مع بول الان سنة 1975. وهو وبيملك أكبر نصيب فردي من
أسهمها. يعتبر بيل جيتس واحد من اغنى اغنياء العالم وكان الاغنى فى العالم من سنه
1995 الى 1999 باستثناء سنه 1998 كان الثالث فى الترتيب ويعتبر الان الاغنى فى
العالم منذ عام 2014.

تربا بيل فى عائلة لها تاريخ كبير فى الاعمال السياسيه والاعمال والخدمه
الاجتماعيه. عمل والده محافظ وعضو فى هيئه الولايه التشريعيه, وعمل جده نائب لرئيس
بنك وطني, وكان محامي مشهور , عملة امه منصب اداري فى جامعه واشنطن, وكانت عضوه
معروفه فى منظمات محليه وبنوك. وقد اظهر الكثير من الذكاء والمهاره فى سن مبكره.
عشان كده وقد تفوق على اصدقاءه فى المدرسه. وقد ارسله اهله الى مدرسه لايك سايد
(Lakeside) الخاصه والمعروفه بالبيئه الاكاديميه المتميزه. وكان لهذا للقرار
التاثير الكبير فى حياة بيل ومستقبله. فى هذه المدرسه, عرف بيل الكمبيوتر لاول مره.



https://arz.wikipedia.org/wiki/%D8%A8%D9%88%D9%84%D8%A7%D9%86%D8%AF%D8%A7

پولاندا (بـ الپولاندى: Polska و الاسم الرسمى هوه جمهورية پولاندا: Rzeczpospolita
Polska) هيا دوله فى وسط اوروپا , عاصمتها وارسو و لغتها الرسميه هيا الپولاندى

پولاندا حوالينها المانيا م الغرب و التشيك و سلوفاكيا م الجنوب و اوكرانيا و
بيلاروسيا و ليتوانيا م الشرق و بحر البالتيك و كالينينجراد اوبلاست (تبع روسيا) من
الشمال.

پولاندا عضو فى الاتحاد الاوروبى من اول مايو 2004 و عضو فى الناتو من سنة 1999 و
عدد سكانها 38,116,000 و بكدا بتكون الدولة رقم 33 فى العالم على حسب عدد السكان.
العاصمه بتاعة پولاندا هى مدينه وارسو و فيه مدن تانيه كبيره زى وودج و كراكوف و
كاتوفيتش و جدانسك و كوروف.

الپولاندي هيه اللغه الرسميه فى پولاندا و الانجليزى و الالمانى هيه اكتر لغات
بيدرسوها و بيتكلموها كلغات تانيه.



https://arz.wikipedia.org/wiki/%D8%A7%D9%88%D9%84%D9%8A%D9%81%D9%8A%D8%A7_%D8%A7%D9%88%D9%84%D8%A7%D9%81%D9%84%D9%89

اوليفيا اولافلى (Olivia O'Lovely) ممثلة بورنوجرافية امريكية اتولدت يوم 26 سبتمبر
1976 فى مدينة سانتا فيه بولاية نيو مكسيكو الامريكية ، وأسرتها من اصول ايطالية
وفرنسية وإسبانية وتشيلية .

اشتغلت اوليفيا اولافلى فى الاول كموديل عريان ، وبعد كده اشتغلت رقاصة استربتيز فى
كباريهات مقاطعة اينلاند امباير بولاية كاليفورنيا الامريكية . وفى سنة 2002 دخلت
مجال البورنوجرافى بعدما اتعاقدت مع شركات Brazzers و Hustler ، ومثلت أكتر من 270
فيلم بورنوجرافى أهمهم Ass Worship 4 و Ass Worship 5 و Big Wet Asses 3 و Double D
Babes 4 و Seasoned Players 5 و Asses of Face Destruction 6 و Big Wet Butts 2
واستعملت فيها أكتر من اسم شهرة زى اوليفيا ماردونز (Olivia Mardones) و اوليفيا
اولافل (Olivia O'lovele) ، وهى بتفضل تصوير مشاهد ممارسة الجنس الشرجى أكتر من
ممارسة السكس الطبيعى .

فى شهر يناير 2008 اعتزلت اوليفيا اولافلى شغلها فى مجال البورنوجرافى وبدأت تدرس
علم النفس . وفى نفس السنة ظهرت مع مغنى الراب الأمريكى ميورس (MURS) فى الفيديو
كليب Risky Business ومع مغنى الراب الأمريكى شوك جى (Shock G) فى الفيديو كليب End
of the Beginning LP

فى سنة 2010 دخلت اوليفيا اولافلى مجال مصارعة المحترفين فى بطولة NWA Championship
Wrestling from Hollywood وكانت مديرة لفريق The Tribe (Hawaiian Lion & Navago
Warrior) ، وبعد كده انضمت للفريق ده بصفتها مصارعة وعملوا اسم جديد للفريق هو Heel
وكسروا قوانين بطولة NWA فى الماتشات اللى لعبوها .



https://arz.wikipedia.org/wiki/%D8%A7%D9%84%D8%A8%D8%AD%D8%B1_%D8%A7%D9%84%D9%85%D8%AA%D9%88%D8%B3%D8%B7

البحرالمتوسط: هوه بحر من المحيط الاطلسي يحيط به منطقة حوض البحر الابيض المتوسط
موجود بين غرب اسيا وشمال افريقيا واوروبا ومساحته 2.5 مليون كيلومتر مربع (965000
ميل مربع) وبيربطه بالمحيط الاطلسي مضيق جبل طارق اللى عرضه 14 كيلومتر (9 ميل) بس.

البحر المتوسط موصول بالمحيط الاطلسي عن طريق مضيق جبل طارق من ناحية الغرب، وموصول
كمان من ناحية الشمال الشرقي ببحر مرمره والبحر الاسود. اما من ناحية الجنوب الشرقي
فقناة السويس بتوصله بالبحر الاحمر. البحر المتوسط مليان جزر كبيره ومشهوره زي
جزيرة قبرص وجزيرة كريت وجزيرة صقليه وجزيرة سردينيه وجزيرة كورسيكه. بالنسبه
للمناخ فبشكل عام الشتاء بيبقى برد ومطر والصيف بتاعه حر وجاف.

نجحت دول شمال وغرب البحر المتوسط فى توحيد نفسها اقتصاديا وسياسيا ضمن الاتحاد
الاوروبي وعلى العكس لسه وللاسف دول جنوب وشرق البحر الابيض المتوسط فى مشاكل
وصراعات وعراقيل بتمنع التعاون ومن اهمها مشكلة فلسطين والاسرائيليين (ال7 ملايين
اسرائيلي) فى الشام اللى كانت السبب الرئيسي فى تجميد مبادرة برشلونه -سنة 1995-
اللى كانت بتهدف لتحقيق السلام والاستقرار وتعميق العلاقات الاقتصادية بين دول غرب
وشمال البحر الابيض المتوسط ودول شرق وجنوب البحر الابيض المتوسط. فى اكتوبر 2007
دعا الرئيس الفرنساوي نيكولا ساركوزي لقيام الاتحاد المتوسطي بين الدول المطلة على
البحر واتعقد اول اجتماع فى فرنسا فى 13 يوليو 2008.دعوة ساركوزي لقت ترحيب من بعض
الدول ولقت معارضة من بعض الدول التانية.

دعوة الرئيس الفرنساوي ساركوزي زعلت مش بس دول الشرق والجنوب عشان ماتخدش رأيها قبل
الاعلان عن الاتحاد، و كمان زعلت دول أوروبية كتيره زي ألمانيا اللى شايفة ان دعوة
ساركوزي ح تضعف و حتشتت الاتحاد الاوروبي. اسم الاتحاد المتوسطي اتغير و بقى
الاتحاد للمتوسط و اتغيرت عضويته و بقت بين دول الاتحاد الاوروبي ال27 من ناحية و
دول البحر المتوسط التانيه من ناحيه تانيه بالاضافه للاردن وموريتانيه. مصر بقت اول
رئيس للاتحاد بالاشتراك مع فرنسا و لمدة سنتين و اما بالنسبة للمقر بتاع
السكريتارية العامة ف لسة ما تحددش و شارك فى القمة التأسيسية 43 دولة و من اشهر
الرؤسا و الزعما اللى حضرو حسني مبارك من مصر، بشار الاسد من سوريا، إيهود أولميرت
من اسرائيل، رجب طيب اوردوجان من تركيا و انجيلا ميركل من المانيا و جوردون براون
من بريطانياو طبعا نيكولا ساركوزي من فرنسا. وما حضرش الملك المغربي (المراكشي)
محمد السادس والرئيس الليبي معمر القذافي؛ واهم الحاجات اللى اتفق عليها الزعماء
اللى حضروا هيه:-



https://arz.wikipedia.org/wiki/%D9%8A%D9%88%D8%B1%D9%88

اليورو € (Euro)‏ هو العملة الرسمية للاتحاد الاوروبي و اليورو الواد متقسم ل 100
يوروسينت. اليورو بتستعمله 18 دولة معروفة باسم منطقة اليورو الدول دي هى النمسا و
بلجيكا و قبرص و فينلاندا و فرنسا و المانيا و اليونان و ايرلاندا و ايطاليا و
لوكسيمبورج ومالطا و هولاندا و البرتغال و سلوفينيا و سلوفاكيا و اسبانيا و
استونيا. و زيادة على الستاشر دولة دول، فى كمان خمس دول بتستعمله بعد ما عملو
اتفاقيات خاصة مع الاتحاد الاوروبي و فى كمان ست دول بتستعمله من غير ما ياخدو
موافقة الاتحاد الاوروبي. بدأ اليورو فى الاستعمال فى ا يناير 2002 و دلوقتي منطقة
اليورو بتضم 320 مليون انسان اوروبي و فى مارس 2007 بقت منطقة اليورو اكبر اقتصاد
على مستوى العالم بعد ما وصل سعر الصرف لليورو قدام الدولار الامريكي 1.56.

الورق اللى بيستعمل فى طباعة اوراق البنكنوت بتاعة اليورو معمول من 100% الياف قطن
خالص, و دا بيخليها تعيش فترات اطول و بيديها ملمس ناعم و متميز.



https://arz.wikipedia.org/wiki/%D9%85%D8%B5%D8%B1_%D8%AA%D8%AD%D8%AA_%D8%A7%D9%84%D8%A7%D8%AD%D8%AA%D9%84%D8%A7%D9%84_%D8%A7%D9%84%D8%A8%D8%B1%D9%8A%D8%B7%D8%A7%D9%86%D9%89

يوم 11 يوليه سنة 1882 دكت مراكب الانجليز اسكندريه و نزل جيشهم على بر مصر و اتصدى
ليهم احمد عرابى و قامت معركة التل الكبير اللى انهزم فيها عرابى و دخل الانجليز
القاهره يوم 15 سبتمبر 1882 و بدأ إحتلال الانجليز لمصر اللى دام لغاية النص التانى
من القرن العشرين .

مع بداية الحرب العالميه الاولى و اللى كانت وقتها بتتسمى الحرب العظمى و اللى كانت
بين الحلفا و اللى منهم بريطانيا و بين المحور و اللى كان منهم الدوله العثمانيه و
اللى كانت تحكم مصر من ايام سليم الاول ( 1517 ) خلعت بريطانيا الخديوى عباس حلمى
التانى فى 19 ديسمبر 1914 بسبب مناهضتة للإحتلال البريطانى و حل محله عمه السلطان
حسين كامل و اعلنت بريطانيا الحمايه على مصر فى ديسمبر 1914 ، و فضلت فى مصر قواعد
عسكريه انجليزيه طول فترة الحرب العالميه الأولى لكن بعدما انتهت الحرب و انهزمت
الامبراطوريه العثمانيه و استقلال مصر عن الامبراطوريه العثمانيه و استقلال مصر
الاسمى تحت الإحتلال البريطانى بموجب تصريح 28 فبراير 1922 اتعمل دستورها الخاص سنة
1923 اللى اتعرف بإسم دستور 1923 اللى كان من نتايج ثورة .



https://arz.wikipedia.org/wiki/%D9%84%D8%BA%D9%87_%D8%B7%D9%84%D9%8A%D8%A7%D9%86%D9%89

الطليانى او الايطالى ( italiano (مساعده·معلومات)) هى اللغه اللى بيتكلموها
الطلاينه. دلوقتى اللغة دى بيتكلمها 60 مليون فى ايطاليا و 70 مليون فى العالم كله.
126 مليون واحد بيتكلموها كلغة تانيه. فى سويسرا الطليانى لغه من الاربع لغات
الرسمية و اللى هى الطليانى و الفرنساوى و الالمانى و الرومانشى. كمان الطليانى هى
اللغة الاساسيه بتاعة مدينة الفاتيكان. الطليانى من لغات اللاتينى و هو كمان اقرب
لغة للاتينى.

الطليانى بتكتب بالحروف اللاتينية معادا الحروف J, K, W, X ,Y اللى ما بيعتبروش جزء
من الالف-به بتاعت الطليانى لكن ممكن تلاقيهم فى كلمات اجنبية واخدينها من لغات
تانية ( ,Jeans, Whisky Taxi) او مصطلاحات لاتيني قديمة ( Juventus, ex voto). بعض
اللهجات الطليانية بتستعمل الحرف J بدل i معليهاش سترس فى الكلمات اللى فيها ب i +
حرف متحرك تانى و بتكون فيها الi بتنطق /j/ (زى ال "ى" اللى ف كلمة "يوم") زى
Bajardo, Jacop, Ajaccio.

الحرف H مابيتنطقش فى الطليانى و لكن ليه استعمالين فى الكتابة. بيفرق بين كلمتين
مختلفتين ليهم نفس النطق زى:



https://arz.wikipedia.org/wiki/%D9%84%D8%A7%D8%AA%D9%81%D9%8A%D8%A7

جمهوريه لاتڤيا (لاتڤى:‏ Latvijas Republika) هى جمهوريه من جمهوريات البلطيق
التلاته و من جمهوريات الاتحاد السوفييتى السابق. وليها حدود ويا استونيا (343 كم)
وليتوانيا (588 كم) وبيلاروسيا (141 كم)، و لاتڤيا مساحتها 64,589 كم2. لاتڤيا بقت
عضو فى الاتحاد الاوروبى من 1 مايو 2004 و عضو فى الناتو من 29 مارس 2004.

عدد سكان لاتڤيا 2.24 مليون شخص و ده بيخليها من اقل دول الاتحاد الاوروبى من حيث
عدد السكان، و اللغه الرسميه فى لاتڤيا هى اللاتڤى و دى لغه بلطيقيه و بتشبه
الليتوانى فى حاجات كتيره فى القواعد والكلمات.

لاتڤيا موجوده على ساحل بحر البلطيق الشرقى، مساحة كبيرة منها فيها غابات، و لاتڤيا
فيها 12000 نهر صغير و 3000 بحيره. اكتر منطقه خصبة و مش عاليه هى منطقة خليج ريجا
اللى موجوده فى شمال غرب البلاد و هى عباره عن خليج صغير امتداد لبحر البلطيق.
العاصمه ريجا موجوده على الخليج ده و نهر داوجافا (Daugava) بيصب فيه كمان. طقس
لاتڤيا ساحلى وصيفها برد و ممطر و شتاها معتدل شويه.

كتير من البلاد ليها رمز وطنى - بيسموه كمان رمز قومى -، امريكا مثلا بتعتبر النسر
الامريكي رمز ليها، لاتڤيا ليها شويه رموز وطنيه زي الطيور والاشجار.

شجرة السنديان (لاتڤى:‏ ozols) و شجرة الزيزفون (لاتڤى:‏ liepa) بيعتبروهم من
الاشجار الوطنية فى لاتڤيا، وبتعتبر الاشجار دى حاجه عاديه فى طبيعية لاتڤيا، و
الناس هناك متعودين يشوفوها. لحد دلوقتى الشجرتين دول بيستعملوهم فى الطب وبيصنعو
الحقن الطبية من ورود الزيزفون.

الواجتايل الابيض (لاتڤى:‏ baltā cielava) هو الطاير الوطنى فى لاتڤيا، وبيكون
موجود فى لاتڤيا بكتره مابين شهر ابريل و شهر اكتوبر، والطاير ده بيبنى عشه فى
العوارض الخشبيه و فوق المبانى، و بيهاجر فى الشتا على جنوب اوروبا و شمال افريقيا.

60% من سكان لاتڤيا بس لاتڤيين، الروس بيعتبرو تانى اكبر جماعه اثنيه فى البلد
بنسبة 29%، و لدرجة انهم فى كذا مدينه بيعتبرو غالبية السكان. فيه اقليات تانيه من
بيلاروسيا و اوكرانيا و پولندا و ليتوانيا. التنوع العرقى فى البلد ده بيرجع لفترة
الاتحاد السوڤيتي.

اللغه الرسميه فى لاتڤيا هى اللاتڤى (latviešu valoda). وهى من مجموعة اللغات
البالتيك اللى منقسمه من اللغات الهندو-اوروپيه، بس هى مش جرمانيه ولا سلاڤية.

وفي لاتڤيا فيه حوالين 1.4 مليون انسان لغتهم الاصليه لاتڤى، وحوالين 150,000 انسان
بيتكلمو لاتڤى وبيعيشو بره لاتڤيا. كمان اللاتڤى بيتكلموها ناس على اساس انها لغه
تانيه. وده موجود عند الاتنيات التانيه الى بتعيش فى لاتڤيا زى الروسيين وغيرهم الي
بيعيشو فى لاتڤيا.

و اللاتڤى بيتكتب بالالف-به اللاتڤى, اللى متجابه من الالف-به اللاتينى و فيها شوية
حروف مميزه.

اكبر دين فى لاتڤيا هو المسيحيه، لكن 7% من السكان بس بيلتزمو بالخدمات الدينيه.
احصائيات 2006 بتقول ان أكبر الطوايف فى لاتڤيا:

الاجازات الرسميه هي راس السنة الميلاديه و عيد الفصح و عيد العمال (1 مايو) وعيد
الاستقلال (4 مايو) وليلة ويوم نص السنه (23-24 يونيو) و عيد اعلان الجمهوريه
اللاتڤيه (18 نوفمبر) وليلة ويوم الكريسماس (25-26 ديسمبر).

منطقة لاتڤيا اتسكنت من 9000 ق.م بعد ما تلج العصر الجليدي داب. فى حةالى سنة 3000
ق.م البلطيقيين اسلاف اللاتڤيين على الساحل الشرقى بتاع بحر البطليق.، انشأو طرق
تجاريه بتوصل لروما وبيزنطه عشان يتبادلو الكهرمان المحلى بالمعادن الغاليه.، و فى
سنة 900، اربع قبايل بلطيقيه سكنت فى لاتڤيا، وهما الكورنيان واللاتجاليان،
والسيلونيان، والسيميجاليان (باللاتڤى: kurši, latgaļi, sēļi and zemgaļi).

مع ان الناس فى لاتڤيا كانو متصلين بالعالم الخارجي لقرون طويله، لكن ما قدروش
يندمجو ويا المجتمع الاوروبى الا فى القرن الاتناشر. المبشرين الاولانيين اللى
بعتهم بابا الفاتيكان دخلو منطقة نهرِ داوجافا فى اخر القرن اتناشر. السكان
المحليين فى لاتڤيا ما تحولوش للمسيحيه زي ما كان بابا الفاتيكان بيتمنى ، بس
المسيحيين الالمان راحو على لاتڤيا عشان يدخلو الناس فى المسيحيه ويجبروهم انهم
يسيبو الوثنيه بالقوه والسلاح والتهديد.

وفي بداية القرن تلاتاشر الالمان سيطرو على مساحات كبيره من لاتڤيا ومساحات تانيه
من جنوب استونيا واتجمعت المناطق دى فى دوله جديده اتسمت ليفونيا، و فى سنة 1282
ريجا ومدن تانيه زى سيسيس وليمبازى وكوكنيس وفالميرا دخلو فى الرابطه الهانزيه. ومن
الوقت ده ريجا بقت مركز مهم للتجاره بين الشرق والغرب، و بقت مركز منطقة بحر
البلطيق الشرقية و بقى ليها اتصالات ثقافيه ويا اوروبا الغربيه.

الفترة ما بين القرن الستاشر و التمنتاشر كانت فترة تغيير كويسه لسكان لاتڤيا، و
حصلت فى الفتره دى اصلاحات كبيره فى لاتڤيا، و انهارت دولة ليفونيا، و اتقسمت
لاتڤيا على البلاد الكبيره، بعد الحرب الليفونيه (1558-1583) ليفونيا (لاتڤيا) بقت
تحت سيطرة پولندا وليتوانيا والاراضي الشماليه فى لاتڤيا و الجنوبيه فى استونيا
خلوهم ضمن امارة ليتوانيا الكبيره وكلهم كونو سوا دوقية ليفونيا. جوتهارد كيتلر اخر
حاكم فى ليفونيا عمل دوقية كورلاند وسميجالا (لاتڤى:‏ Kurzemes un Zemgales
hercogiste) و كانت الدوقيه دى تابعه لپولندا.

فى القرن سبعتاشر وبدايات القرن تمنتاشر، قام صراع بين اتحاد پولندا و ليتوانيا ويا
السويد وروسيا، والسبب انو كل دوله كانت عاوزه تسيطر على منطقة شرق بحر البلطيق،
وبعد الحرب الپولنديه-السويديه (1600–1611) منطقة شمال ليفونيا بقت تحت سيطرة
السويد، والخناق بين پولندا والسويد استمر بشكل متقطع لحد هدنة ألتمارك (Truce of
Altmark) سنة 1629. فى لاتڤيا بيسمو الفتره السويديه بـ"الاوقات السويديه الجميله"
اللى خفت فيها العبوديه, و اتأسست فيها مدارس لطبقة الفلاحين، وكمان خفت فيها قوة
البارونات.

حصلت تغييرات ثقافيه كتيره فى الفتره دى تحت الحكم السويدى و الالماني. سكان منطقة
غرب لاتڤيا اتحولو للوثريه وعملوه دين اساسي ليهم، القبايل القديمه الكورنيان
واللاتجاليان، والسيلونيان، والسيميجاليان (لاتڤى:‏ kurši, latgaļi, sēļi and
zemgaļi) عملو نفسهم شعب بيتكلم لغه واحده بس هى (لاتڤى:‏ latviešu).

فى الوقت ده المنطقة الجنوبيه اتعزلت عن لاتڤيا، والقبايل اللاتڤيه الجنوبيه اتحولو
للكاتوليكيه تحت تأثير پولندا، واللهجه الجنوبيه بقت متميزه مع انها كانت بتستعير
كلمات كتير من الروسى.

إتعملت معاهدات كتيره عشان تنهي الحرب الشماليه سنة 1721 م. وإدّت الحرب روسيا
مساحات كبيره من ريجا، وبقت منطقة Latgale جزء من اتحاد پولاندا-ليتوانيا لحد سنة
1772 م، اللى اتحدت فيها مع الامبراطوريه الروسيه، وبقت لاتڤيا محافظة روسيه
مستقله، ليها لغه رسميه محليه وپرلمان خاص بيها.

فى سنة 1710 م، إنتشر الطاعون فى ريجا. وبقى الطاعون نشيط لحد سنة 1711 م، وقتل
الطاعون حوالي نص السكان فى ريجا.

القرن التمنتاشر كان اصعب الفترات اللى مرت على طبقة الفلاحين اللى كانو بيعالجو
المنقولات[عايز توضيح] ومالهمش اى حقوق وتعليم، وعشان يحلو مشاكلة الفلاحين إدّو
البارونات المحليين كحول، وكمان الفلاحين استغلو دا عشان يحققو اهداف اقتصادية
تانيه، والايام دى بيعرفوها باسم "ايام الخبز السائل" (Šķidrās Maizes laiki).

العبوديه اتلغت فى (Courland) فى 1817 م، وفي (Vidzeme) فى 1819 م، وكان لغى
العبوديه مفيد اوى لملاك الاراضي وطبقة النبلا.

وفي القرن التسعتاشر، الهيكل الاجتماعى إتغير بشكل كبير، لان شوية فلاحين مستقلين
اسسو كيانهم تانى، بعد ما اتسمح للفلاحين انهم يشترو اراضيهم مرة تانيه، لكن
الفلاحين اللى مش بيملكو اراضي استمروا.[عايز توضيح]

البرلمان اللاتفي (Saeima) بيتكون من 100 كرسى بينتخبو كل اربع سنوات. الرئيس
بينتخب من البرلمان فى عمليه انتخابيه تانيه كمان كل اربع سنوات. الرئيس بيعين رئيس
الحكومة وباقي الوزرا الى بيشكلو كلهم الجهاز التنفيذى بتاع الدوله، النظام ده
اتوجد قبل الحرب العالميه التانيه.

الحصول على عضويه فى الاتحاد الاوروبى وحلف الناتو كان من اهداف لاتفيا السياسيه من
سنة 1990، وفي تصويت اتعمل فى 20 سبتمبر 2003 بين ان 66.9% من الاوروبين بيؤيدو
انضمام لاتفيا للاتحاد الاوروبى، ولاتفيا بقت عضو فى الاتحاد من 1 مايو 2004 وعضو
فى حلف الناتو من 29 مارس 2004. كمان لاتفيا وقعت مع روسيا اتفاقيه عشان ترسيم
الحدود بينهم، والاتفاقيه دى عطت روسيا منطقة (Abrene).

القوات المسلحة اللاتفيه (لاتفى: Nacionālie Bruņotie Spēki - NAF)، هى المسؤوله عن
حماية لاتفيا، وعندها نظام سويدى نموذج قوة رد سريعه بتتكون من تعبئه اساسيه
ومجموعة صغيره من المحترفين، والجيش بيتكون من:



https://arz.wikipedia.org/wiki/%D8%B9%D8%AF%D8%AF_%D8%B3%D9%83%D8%A7%D9%86_%D9%85%D8%B5%D8%B1

عدد سكان مصر فى مصر القديمه مش معروف بالظبط. الرحاله و المؤرخ اليونانى هيرودوتس
ما قدرش عدد سكان مصر ( فى عهد الملك اماسيس فى القرن الساتت قبل الميلاد ) لكن قال
ان عدد المدن المصريه كان 30.000 مسكونه ، لكن ديودوروس قدر عدد سكان مصر بـ 7
مليون و يوسيفوس قدره بـ 7 مليون و نص فى عهد فسباسيان.

بعد مااحتل العرب مصر ( 642) ما اهتموش بعدد سكان مصر لكن بحجم الغلال اللى ممكن
يشحنوها من مصر و الضرايب اللى ممكن يلموها من المصريين ، و بيذكر المقريزى ان عمرو
بن العاص كان اول اللى لمو الضرايب من المصريين و قال انه لم " اثنا عشر الف الف
دينار " يعنى 12 مليون دينار على اساس دينارين من كل راجل مصرى. وبعدين سعد بن ابى
سرح لم بعده مبلغ " اربعة عشر الف الف دينار " يعنى اربعتاشر مليون دينار و ده
معناه ان مصر فى الفتره دى كان عدد رجالتها من 6 ل 7 مليون راجل من غير الستات و
العيال لو اتضافو يبقى عدد السكان الكلى كان 30 مليون و ده عدد ضخم مش محتمل لكن
المحتمل انهم كانو حوالى 7 مليون.

فى اواخر القرن الاتناشر انخفض عدد سكان مصر لإتنين مليون جايز بسبب الحروب و
الاوبئه و الهجره لنواحى الامبراطوريه المملوكيه. و فى عهد محمد على باشا وصل عدد
سكان مصر لـ 4 مليون و قعد يزيد. الفرانسويه وقت الحمله الفرنسيه (1798-1801 )
بتاعة نابوليون بونابارت عملو احصا و طلع العدد 2 مليون ، و اتعمل احصا تانى سنة
1864 و طلع العدد 4 مليون. دى رينى عمل احصا سنة 1873 و طلع العدد 5.203.405 ، و فى
سنة 1883 اتعمل احصا و طلع العدد 6.806.381 ، و فى سنة 1897 وصل عدد المصريين لـ
9.654.323.

عدد المصريين الكبير عبر التاريخ خلا العنصر المصرى هو السايد طول الوقت رغم كل
العناصر الاجنبيه اللى عاشت فى مصر و اللى بطبيعة الحال ما كانوش بيعدو كام الف وسط
ملايين المصريين ، يتضاف لده ان الاجانب اللى عاشو فى مصر عاشو عادة منغلقين فى
مجتمعاتهم و كانو مميزين وسط العنصر المصرى السايد سواء كانو مقدونين او يونانيين
او عربان .



https://arz.wikipedia.org/wiki/%D8%B3%D9%84%D8%A7%D9%85%D9%87_%D9%85%D9%88%D8%B3%D9%89

سلامه موسى (اتولد فى الزقازيق 4 فبراير حوالى سنة 1887 - إتوفى فى القاهره ، 4
اغسطس سنة 1958) كان صحفي ومصلح ومفكر مصرى وطنى من أكبر المفكرين المصريين فى نص
القرن العشرين الأولانى و من رواد مدرسة الفكر الوطنى المصريه. رأس تحرير مجلات
الهلال و المجلة الجديدة. اتلمذ على افكاره عدد كبير من الكتاب المصريين من أشهرهم
نجيب محفوظ.

اتعلم الفيلسوف سلامه موسى القانون والإقتصاد فى لندن ، وكان معروف بحبه للثقافه
العصريه وبدعوته للأفكار الاشتراكيه ، و كان له دور كبير فى نشر التنوير والتوعيه
العلميه والثقافيه فى مصر وإتأثر بأفكاره مفكرين و كتاب مصريين كتار زى أديب مصر
نجيب محفوظ اللى نشر له سلامه موسى سنة 1939 أول رواياته " عبث الأقدار". سلامه
موسى كان ليه كفاح ثقافى و سياسى و اقتصادى و كان بيحلم بنهضه مصريه و نادى بتصنيع
" الموتور " فى مصر عشان تتقدم مصر فى صناعة الماكينات و فتح المصانع.

سلامه موسى كان واحد من المثقفين والمفكرين المصريين ، زى أحمد لطفى السيد وأحمد
أمين ، اللى طالبو بتبسيط كتابة وقواعد اللغه العربيه والاعتراف بالكلام المصرى
بصفته اللغه المصريه الحديثه، وله فى الموضوع ده كتاب اسمه " البلاغة العصرية
واللغة العربية " . ألف سلامه موسى حوالى 50 كتاب غير مقالاته فى الجرانيل
والمجلات، و مؤلفاته لسه رايجه و بتعتبر من اهم المؤلفات اللى اتكتبت فى مصر و
بتحتاج اعادة قرايه.

بين سنة 1895 و 1898 ظهر وباء الكوليرا فى الزقازيق والناس اتخضت وشاف سلامه موسى
النعوش فى الشوارع طالعه ورا بعضيها. كات القريه اللى عايش فيها سلامه موسى بتاع
ساعه ع الحمار للزقازيق، وأياميها كان لسه مفيش مدارس فى الزقازيق فدخلوه الكتاب
وكات أخته بتوديه وتجيبه وفضل قاعد مده طويله مايعرفش يفك الخط وكل اللى اتعلمه فى
الكتاب كات شوية صلاوات وأدعيه زي دعا للعدرا اسمه " نعظمك يا أم النور "، وفضل ع
الحال ده لحد ماعملم فى الزقازيق جمعيه خيريه قبطيه فدخلوه فيها يتعلم، وحبتين
وراحوا فاتحين المدرسه الأميريه فدخلوه فيها، وكان عمره ساعتها بتاع حداشر سنه بس
كان معاه فى الفصل تلامذه عندهم عشرين سنه، وكان أياميها تلامذة المدرسه بيلبسوا
جلاليب لغاية ما الخديوى عباس زار المدرسه، فخدوا من كل واحد بتاع تلاتين قرش
وعملولهم بدل بيضا ومن يومتها مارجعوش للجلاليب تانى.

سلامه موسى ماتهناش فى المدرسه إكمن المدرسين كانوا بيعذبوا ويهينوا التلامذه وكات
المدارس أياميها عامله زى الثكنات كل اللى كانوا بيهتموا بيه فيها كان النظام
والطاعه. وبيقول سلامه موسى إن مدرسين الإبتدائي كانوا مصريين وكانوا بيعاملوا
التلامذه أحسن من المدرسين الإنجليز اللى كانوا بيذلوا التلامذه وبيتغطرسوا عليهم
فى المدارس الثانويه وكانوا بيعاقبوا التلامذه على اقل غلطه، وكات السنه الدراسيه
تعدى من غير ما التلامذه يعرف حتى اسم المدرس الإنجليزى اللى طالع فيها، لكن فى
أجازة الصيف كان سلامه موسى بيتهنا بعيشته فى الأرياف، وكان بيقضى الصيف فى السمر
واللعب ونزول الترعه وركوب الحصنه مع عيال قريته. وبيوصف سلامه موسى عيشة الأرياف
اياميها بإنها كات كويسه من الناحيه الصحيه وماكانش فيه أمراض زى البلهارسيا
والإنكلستوما اللى انتشرت بعد كده بسبب تشبع التربه بالميه بسبب مشاريع الرى اللى
عملها الإنجليز اللى كانوا مستعمرين البلد وحولوا مصر لمزرعة قطن. وبيوصف سلامه
موسى حالة المجتمع القبطى فى الزقازيق أياميها بإنه كان مسيطر عليه تجمد دينى، وكات
الستات، مسلمين ومسيحيين، ببيلبسوا البراقع وماكانوش بيخالطم الرجاله وكان طبو حد
ينادى واحده باسمها فى الشارع.

راح سلامه موسى على القاهره ودخل المدرسه الخديويه اللى كان ناظرها راجل إنجليزى
إسمه "شارمان " كان بيتلذذ ويتفنن فى تعذيب التلاميذ المصريين هو والمدرسين
الإنجليز، وكان شارمان ده مكروه من التلاميذ لدرجة إن سلامه موسى بيقول إن كل اللى
كانوا تلاميذ فى المدرسه الخديويه اكيد فرحوا لما شافوا إسم شارمان ده فى لستة اللى
غرقوا فى باخره فى أواخر الحرب العالميه الاولى.

في الأيام دى كان فيه حاجتين شاغلين المجتمع المصرى، الإحتلال الإنجليزى وحركة قاسم
امين بتاعة تحرير المرأه. وكان الحزب الوطنى هو اللى قايم بأكبر جهد فى موضوع
مواجهة الإحتلال الإنجليزى. وده حزب كانوا عملوه بتسليط الخديوى عباس سنة 1897 شوية
شبان متنورين ووطنيين وهما : مصطفى كامل و أحمد لطفى السيد ومحمد فريد ومحمد عثمان
ولبيب محرم وسعيد الشيمى، وكان جرنالهم " اللواء " بيناقش الموضوع بشجاعه وبيطالب
بطلوع الإنجليز من مصر وكانوا الشبان بيحبوه وبيقروه. وكان فيه ويا " اللواء "
جرنالين تانيين كانوا بيتقروا أياميها، واحد اسمه " المؤيد " وده كان جرنال اللى
بيحبوا الخديوى عباس زى التراكوه والمحافظين المصريين، و" المقطم " وده كان فى صف
الإنجليز وبيقراه الموظفين. وفى سنة1907 حصلت حادثة دنشواى ، وهاج الحزب الوطنى
ومصطفى كامل، وانقلبت الدنيا على كرومر المندوب السامى البريطانى فى مصر فشالته
بريطانيا بعد ما حست انه حايتسببلها فى مشاكل فى مصر. وكرومر ده كان راجل استعمارى
كبير أخد تربيته السياسيه فى الهند، وهو اللى حول مصر لعزبة قطن وحارب التصنيع فى
مصر.

فى الجو ده عاش سلامه موسى فى القاهره وزعل جداً وجاتله قهره من اللى حصل للفلاحين
فى دنشواى، ولما أصدروا الحكم عليهم اتصدت نفسه ع الأكل كام يوم وحس بكره كبير
للإنجليز المستعمرين المعتدين على مصر، بس اللى حصل فى مصر بعد كده خلاه يحس إن
الوجدان الوطنى للمصريين بقى له مكان فى مصر وإن الشعب المصرى كله بمسلمينه واقباطه
بقم إيد واحده ضد المستعمر . وكان سلامه موسى طبعاً بيحب القرايا والتعلم وكان
بيقرا الجرانيل ومجلات " المقتطف " بتاعة يعقوب صروف ، و " الجامعة " ، والكتب اللى
كان بيلاقيها. بس أياميها ماكانش فيه مجلات إسبوعيه والوضع فضل على كده لغاية سنة
1914 لما أصدر هو بنفسه اول مجله إسبوعية فى مصر وكان اسمها مجلة " المستقبل ".

في القاهرة اتعرف سلامه موسى على مجلة " المقتطف " و مجلة " الجامعة ". الأولانيه
كات مجلة بتهتم بنظرية التطور بتاعة داروين اللى شدت إهتمام سلامه موسى وبقى متحمس
لها. وبيقول سلامه موسى إن مجلة المقتطف دى اثرت على طريقه تفكيره، وإديته النزعة
العلمية اللى قعدت وياه طول حياته، وطريقته المختزله فى الكتابه اللى مافهاش تزاويق
ومط كلام مالهوش لزمه. ومن مجلة " الجامعة " إتعرف سلامه موسى على الأدب الغربى
وانفتحت له دنيا براح كات لسه جديده عليه وعلى مصر اللى كان كل المتاح فيها وقتها
أدب السلطه والعقائد والتقاليد وبس. وكات الناس فاكره إن الأدب ده عباره عن قواعد
بيان وبلاغه واجترار لموروثات من الأجداد تتحفظ وتتصم زى ماهى من غير تفكير أو
إبداع ، على عكس الأدب الأوروبى، اللى كان أدب عقل وكفاح ضد الموروثات الجامده
والإستبداد العقائدى والتخاريف والغيبيات، ودى الحاجات اللى كات كابسه على مصر
أياميها ومخمله فكر الناس ومجمداه. طبعاً الكلام ده كان فى بداية القرن العشرين
ولسه ماكانش طلع فى مصر كتاب القصه والروايات والدراما المصريين اللى عملوا نقله
كبيره فى الأدب المصرى المعاصر بلغة بسيطه وحوارات بالمصرى قريبة من الناس زى نجيب
محفوظ وتوفيق الحكيم و يوسف إدريس و يوسف السباعي و غيرهم كتير ماكنش حد يحلم بيهم
زمنها. وأياميها طلعت كمان كتابات أحمد لطفي السيد في الجرانيل وأخد معظم المصريين،
مسلمين ومسيحيين، صفه في دعوته إن مصر للمصريين وبس، وإن المصري لازم يكون إنتمائه
الأول والاخير لمصر وثقافتها مش لحد تاني، زائد مطالبته بتبسيط لغة الكتابه في مصر
بدرجه تأربها من اللغه اللى بيتكلمها المصريين في عيشيتهم ومعاملاتهم اليوميه.

إشتغل سلامه موسى كام شهر فى جرنال " اللواء " بتاع الحزب الوطنى، واتمرن على
الكتابه الجرناليه، وعرف شويه حاجات بتخص وضع مصر الداخلى، وبعدين سابها وسافر
بالخلفيه دى على فرنسا في سنة 1908 وعمره 19 سنه، وعدى على تركيا وشاف الدوله
العثمانليه وهى بتنازع فى أخر أيامها، وشاف موكب السلطان عبد الحميد. وسلامه موسى
كان بيطلع له معاش من أبوه بتاع تلاتين جنيه فى الشهر، وده كان مبلغ معتبر أياميها
خلاه حر نفسه مش محتاج لوظيفه. شاف سلامه موسى فرنسا المتنورة واتعرف على أدبائها
وكتابها ، وشاف الست الفرنساويه الحره الصريحه، وافتكر حال الستات فى مصر وعشيتهم
ورا البراقع البيضه بعقول وفى بيوت متخدره. وبيقول سلامه موسى إنه لغاية الوقت ده
كان عمره ماكلم ست مصريه، إكمن الإختلاط كان طبعاً من المحرمات اياميها، وإنه حس إن
كرامته الوطنيه مجروحه ومهدره بسبب وضع الستات فى مصر. ورجع سلامه موسى مصر بعد سنه
بعد ما إتعلم فرنساوى واتعرف على الأحزاب السياسيه والإشتراكيه اللى كان بيروج لها
الإشتراكيين فى جرنال الأومانيتيه، ولقى مصر بتطور وظهر فيها جرنال " الجريدة "
بتاع حزب الأمه، وده كان حزب بيروج للوطنيه المصريه. ولقى كمان فيه واحده ست إسمها
" ملك حفنى ناصف " بتكتب فى الجرانيل باسم " باحثة البادية "، وشاف الأنسه " نبويه
موسى " خدت شهادة البكالوريا غصبعن دنلوب مستشار وزارة المعارف اللى ماكانش موافق
عل الموضوع. ولقى مظاهرات بتطالب بخروج الإنجليز. أول حاجه عملها أول ما رجع مصر
راح على شركة كوك وحجز رحله للصعيد والأقصر عشان يتفرج على أمجاد مصر، واللى خلاه
يعمل كده إنه لما كان فى أوروبا لقى الناس مهتمه بتاريخ مصر وبتسأله عن الموضوع
بصفته مصرى. بس أياميها تاريخ مصر كان مغيب عن المصريين لإن الإنجليز المحتلين
البلد كانوا طبعاً مش عايزين المصريين يعرفوا إن بلدهم سادت الدنيا لإن ده أكيد
حايخليهم يفتخروا بتاريخهم وبلدهم ويقولوا عاوزين الإستقلال. وبيقول سلامه موسى إنه
من يوميها وهو بيهتم بثقافة وتاريخ مصر الفرعونيه وده اللى خلاه يألف كتاب " مصر
أصل الحضارة " اللى نشره سنة 1935، وقال في مقدمته : " اننا أولاً من حيث السلالة
مصريون، يجرى فى عروقنا الدم الذى كان يجرى فى جدودنا قبل خمسة آلاف سنة، واللغة لم
تنقطع بيننا وبين عصور الفراعنة، لأنها لاتزال حية فى الكنائس المصرية ... وأما
السياسة والإجتماع والفنون ، فانها جميعاً تعود فى الأصول والأسس إلى مصر القديمة.
لأن الحضارة اختراع مصرى قديم " . وكمل : " وكما لكل فرد شخصيته التى تتألف من
تراثه البيولوجى والإجتماعى، كذلك لكل أمة شخصيتها التى تتألف من تاريخها وتراثها
الثقافى والإجتماعى ولذلك لا يمكننا أن ننظر إلى الأمة إلا باعتبار ما لها من وحدة
التاريخ ".

قعد سلامه موسى فى مصر شهرين وسافر على لندن، وأياميها بقى ماكنش فيه باسبورتات
وتعقيدات وكات الناس بتسافر وبتتنقل من بلد لبلد على كيفها. وركب سلامه موسى باخره
كات جيه من الهند ورايحه على إنجلترا وكان عليها موظفين إنجليز راجعين من الهند.
وحس سلامه موسى بالوحده في سفريته دى لإن الإنجليز كانوا مقاطعينه وبيتغطرسوا عليه
لإنهم كانوا متعودين يعاملوا الهنود والشرقيين بالطريقه دى. بس لقى شوية هنود
مركونين زيه وإتسلى معاهم وهما بيتفرجوا على اللى سماه " الإستغراض الإمبراطورى" .
وبعد ما وصل لندن راح يدرس القانون عشان ياخدله شهاده بس مل من دراسة القانون
الإنجليزى وبالذات القوانين بتاعة مشاكل التجاره البحريه فساب الدراسه. وفى لندن حط
سلامه موسى هدف لنفسه وهو محاربة الإستعمار الإنجليزى ومحاربة الرجعيين المصريين
اللى بيعارضوا العلم ومساواة المرأه وبيروجوا للغيبيات والجهالات. ودخل سلامه موسى
الجمعيه الفابيه ، ودى كات جمعيه بتروج للإشتراكيه عند الطبقه المتوسطه والطبقه
الغنيه فى إنجلترا، وكان بيتزعمها جورج برنارد شو و هـ.ج.ولز. وعن طريق الجمعيه دى
قدر يتعرف على الأدب الأوروبى والأدب الروسى والتطورات اللى كات بتحصل أياميها
بالنسبه للمجتمع والإقتصاد والدين.أفكار برنارد شو بالذات أثرت على تفكير سلامه
موسى اللى بيقول : " تأثرت كثيراً ببرنارد شو " و" أمضيت من حياتى نحو أربعين سنه
وأنا اتعلم على يدى هذا الحكيم " . وكات لندن وقت مازارها سلامه موس فى ثوره على
العصر الفكتورى المتحفظ. واتعرف سلامه موسى كمان على جمعية العقليين، ودى كات جمعيه
بتطبع مؤلفات علميه مبسطه، ودخل كليات بتدرس المصرولوجيا والبيولوجيا والإقتصاد.
وواظب سلامه موسى على زيارة المتحف البريطانى المليان بأثار من مصر وفيه مكتبه
كبيره جذبته فبقى يروح يقرا فيها. وإتضح له إن الستات فى إنجلترا بيتمتعوا بحريه
أكبر من الستات الفرنسويات، وكات أياميها الحركه النسويه عامله عمايلها في إنجلترا
والستات كانوا بيطلعوا فى مظاهرات يملوا بيها الشوارع ويطالبوا بحقوقهم وبيشتبكوا
مع البوليس .

رجع سلامه موسى مصر بتجربته فى أوروبا مليان حماس وشوق لنشر النور والعلم ومكافحة
الجهالات فى كل حته فيها. رجع متأثر بنظرية التطور بتاعة داروين بس بمعناها الرحب
مش مجرد التطور البيولوجى وبس، التطور فى كل حاجه، فى الثقافه، فى المجتمع، فى
الأدب، فى اللغه، وفى كل حاجه فى الدنيا متعلقه بعيشة الإنسان. وكتب سلامه موسى فى
مجلة " البلاغ " سلسلة مقالات عن نظرية التطور وجمعها بعد كده فى كتاب اسمه " نظرية
التطور وأصل الإنسان " وكان بيقصد فيه زى ما بيقول " مكافحة الغيبيات الشائعة." .
وفى الإقتصاد أثرت عليه أفكار كارل ماركس وتحليلاته الإقتصاديه والإجتماعيه .
وبيقول سلامه موسى ع الإتنين دول : " داروين وماركس، كلاهما قد غرس فى رأسى مركبات
ذهنية وجعلنى أنظر إلى الدنيا وإلى الأحياء فى استغراض علمى وتحليل اقتصادى
وسيكلوجى " . كتابات هـ. ج. ولز وتبشيره بإن العالم حايتغير فى نظمه وأخلاقه لإن
الماكينه حاتخليه يبقى زى قريه كبيره، الناس فيها سواسيه متفاهمين وبيتكلموا بنفس
اللغه وبيمارسوا نفس الثقافه، كمان أثرت على نظرة سلامه موسى للدنيا. وسلامه موسى
بيسمى ولز " الأب الروحى للعالم الجديد " بس بيقول عنه ان أثره عليه كان نفسى أكتر
منه ذهنى . درامة " بيت الدمية " بتاعة النرويجى هنريك ابسن اللى ناقش فيها وضع
الستات فى البيت والمجتمع، وان الست لازم تتحرر من سيطرة الراجل ومتبقاش زى مجرد
عروسه لعبه فى البيت، أثرت كمان على سلامه موسى وادته شحنه ذهنيه يكافح بيها وضع
الستات المتخلف فى مصر أياميها. وعن ابسن بيقول سلامه موسى : " كان وقعه فى نفسى
كبيراً، أكبر مما كان فى نفوس قرائه الأوروبيين. وذلك لأنه كان يجدد فى مجتمع كنت
أعده أنا جديداً بالمقارنة إلى مجتمعنا المصرى الجامد " . فوق دول طبعاً كان برنارد
شو والإشتراكيه اللى كان بيروج لها فى أوروبا واللى عجبت سلامه موسى واتهوس بيها
وكتب عنها فى مصر واداها اسم " الإجتماعيه " .

فى سنة 1914 ابتدى سلامه موسى ينشر مجله اسبوعيه اسمها " المستقبل "، ودى كات أول
مره فى مصر تطلع فيها مجله اسبوعيه وكمان كات أول مجله فى مصر تطلع فيها صوره لـطه
حسين اللى كان أياميها ثاير على حالة التجمد الدينى ، وقعد ينشر فيها لغاية ماقامت
الحرب العالميه الأولى فطلبوه الإنجليز فى ادارة المطبوعات وهددوه بإنه حايتشحور فى
معتقل لو ماسمكرش المجله، لإن كان فيها افكار اشتراكيه ومقالات عصريه ماكاتش على
مزاجهم، وبعد ماقفلها وارتاحوا من كلامه ندهت عليه " مى زياده " وقالت له انه ممكن
يحرر جرنال " المحروسه " اللى كان أبوها بينشره وماكانش ماشى، فوافق وقعد يحرره كام
شهر لغاية ما طهق من رقابة إدارة المطبوعات فساب الجرنال وراح عاش فى الريف يقرا
ويستطلع لغاية الحرب ما خلصت، وشاف أياميها الإنجليز بيقبضوا على الفلاحين ويربطوهم
بحبال ويرحلوهم على فلسطين يحاربوا وهما مالهمش لا فى التور ولا فى الطحين وأكترهم
راحوا ومارجعوش.

وبعد ما اشتغل سلامه موسى له كام يوم مدرس فى مدرسة التوفيق بقى محرر فى مجلة "
الهلال " ومجلة " البلاغ " وكون مع كام واحد من صحابه المثقفين المتحمسين للنهضة
والتغيير الحزب الإشتراكى، بس الحزب ماعمرش بعد ما إنفصل عنه واحد إسمه حسن العرابى
مع شوية شبان وسابهم وسافر على إسكندريه وكون حزب شيوعى. حسن العرابى ده سافر بعد
كده أوروبا وراحت الحكومه وهو بره ساحبه منه الجنسيه وماعرفش يرجع مصر تانى، وده
كان السبب اللى خلى سلامه موسى مايروحش أوروبا تانى إكمنه كان خايف يسافر يقوموا
ساحبين منه الجنسيه ومايقدرش يرجع مصر تانى. سلامه موسى بيقول أفكار الإشتراكيه
اللى كان بيكرها المستعمرين الإنجليز فى كل حته وأفكار حزب الوفد فى مصر بتاع سعد
زغلول و احمد لطفى السيد و مكرم عبيد كات متفقه مع بعض بخصوص الإستقلال .

سلامه موسى عاش فى أواخر القرن 19 والنص الأول بتاع القرن العشرين. الفتره دى كات
فتره مهمه فى تاريخ العالم وكات مليانه تطورات وتبلور أفكار. بيوصف سلامه موسى
الفتره اللى عاش فيها وبيقول " فإنى عشت عمرى فيما بين 1887 و 1947 فى عصر انقلابى
انفجارى رائع من حيث الإكتشافات والإختراعات والثورات. لأنه عصر المعارك التاريخية
والصراع الخطير بين مجتمع آفل وبين مجتمع بازغ " . فى طفولة سلامه موسى ماكانش فيه
فى مصر جامعه ولا حتى مدارس .وكان الدين متجمد والستات بيلبسوا براقع وعايشين مع
رجالتهم فى ظلمات الجهل والتخلف. وكات حالة الفلاحين فى القرى كرب واكلهم الفقر
والعيا، والعيشه فى المدن كات خامله ومستسلمه. أياميها كانت أقصى حاجه يفكر فيها
الناس إن مصر أحسن لها تكون تابعه لإنجلترا الغربيه ولا تركيا الشرقيه، ماحدش كان
بيفكر فى ليه ماتبقاش مصر تابعه لثقافتها الخاصه، وكان اللى يفكر أو يفتح بقه مطالب
بالتجديد، زى ماعمل الشيخ " محمد عبده "، بيتبهدل وبتتمسح بيه الأرض وبيطرد من
البلد كمان. وكانوا يقعدوا يشنعوا عليه ويشوهوا صورته - زى ماحصل لمحمد عبده وأحمد
عرابى - ويكرهوا الناس فيه. وكان اللى بيعملوا كده بيعتمدوا على جهل الناس وانتشار
الفكر الإستبدادى فى البيوت والمجتمع. فى الظروف دى طلع سلامه موسى و أحمد لطفى
السيد و قاسم أمين و طه حسين و سعد زغلول و مكرم عبيد و غيرهم كتير ، كلهم كانوا
عدوين للمستبدين والرجعيين.

سلامه موسى وضح نقطه مهمه قالها " أحمد أمين " اللى هو كمان كان بيطالب بتبسيط
اللغه. النقطه دى ان اضطراب المعانى وعدم فهم المقصود سببه ان المصريين ساعات
بيستخدموا كلمات وجمل وردت على مصر من بيئات إجتماعيه وثقافات مش مصريه. وطبعاً لو
عرفنا ان كل كلمه لها ايحاء عاطفى معين بتعبر عنه ممكن يبان لنا ليه ساعات بيحصل "
حوار الطرش " بين الناس ، ده لإن الكلام اللى دخل مصر بإيحائته اللى اتكونت فى
مجتمع بعيد عمل إزدواجيه فى المفاهيم. وطبعاً ممكن كمان تكون الكلمه اتكونت فى مصر
أو وردت عليها من بيئة ثقافية متقدمة بس دخل فيها مفهوم من بيئات ثقافية متخلفة شوه
معناها الأصلى فبقت الكلمه بتوحى بحاجتين أو أكتر حسب عقلية اللى بيستخدمها أو اللى
بيسمعها.

فى كتابه " ما هى النهضة " بيوضح سلامه موسى إن اللغه هى قاعدة الثقافه. وإنه مش
ممكن إيجاد ثقافه راقيه ومحترمه بلغه جامده عايشه على ألفاظ قديمه.وعشان ترقى
الثقافه وتطور لازم اللغه قبل كده تطور وألفاظها القديمه تاخد معانى جديده أو
تدخلها ألفاظ جديده مستورده أو متصنعه محلياً. اللغه اللى ما تقدرش تتفاعل مع
التطورات والنهضه ( مثلا زى اللاتينى فى أوروبا زمان ) بتضر الثقافه وبالتالى بتعيق
التقدم الحضارى للمجتمع، لإن الثقافه بدورها هى قاعدة الحضاره. فى العصور الوسطى
كان اللاتينى هو لغة أوروبا وكان مرتبط بالدين بحيث إن الخروج عن اللاتينى كان
بيعتبر كفر وزندقه وإضرار بالدين من وجهة نظر المستبدين اللى كانوا مسيطرين على
ثقافه القهر المنحطه اللى كات سايده وقتها وكانوا بيربطوا اللغه بالدين وبيستبدوا
بالناس وبيوجهوا أفكارهم ويحددوا لهم المسموح وغير المسموح بإسم الدين والعقيده.
وفضل الوضع مجمد على الحال ده لغاية ما دخل الأوربيين فى عصر التنوير وبدأت البلاد
الأوروبيه تتجه لإستعمال اللغات المحليه (العاميه) اللى بيتكلم بيها الناس في
حياتهم اليوميه، وقدرت إنها تتقدم بثقافتها وبالتالى تتحضر وتسود الدنيا بالعلم
والمعرفه. والغربيين اللي اتفرض عليهم اللاتيني في عصور الظلام ما قدرش اللاتيني
يوحدهم، لكن العلم والثقافه المتحضره اللي انبعثوا من لغاتهم القوميه المحليه قدروا
يعملوا منهم كيان واحد، مختلف اللغات لكن متوحد إقتصادياً وسياسياً .

بيقول سلامه موسى عن عصور الظلام : " فيما بين سنة 500 وسنة 1000 استولى الظلام على
أوروبا. وكان ظلاماً حالكاً. لأن الثقافة كانت وقفاً على الرهبان، يبحثون جغرافية
العالم الآخر وهم لا يدرون جغرافية هذا العالم. ويشرحون للناس كيف يجب أن يموتوا
بدلاً من أن يشرحوا لهم كيف يجب ان يعيشوا. ويشتبكون فى مشكلات " ذهنية " أولى بها
أن يبحثها الأطفال ، وأن يضحكوا منها " .

سلامه موسى كان بيحبذ استعمال الكلمات العلميه وأسامى المخترعات فى الكلام والكتابه
زى ماهى أو تعريبها أو تمصيرها مش ترجمتها. فكان فى رأيه انه أفيد استعمال كلمات زى
انثروپولوچيا و بيولوچيا و ديموقراطيه وديكتاتوريه و راديو و جرامافون و تليفون و
اوتوموبيل و ترام وغيرها. وأياميه كان لسه بقى مفيش ساتالايت و تلڤزيون و ڤيديو و
ديجيتال و موبايل و كومپيوتر. لإن دى كمان كلمات كوكبيه بتقرب أذهان الناس من بعضها
وبتحد من الإنعزال والكره . وسلامه موسى شاف ان استعمال الحروف اللاتينيه فى كتابة
اللغه المصريه زى ما اقترح " عبد العزيز فهمى " له ميزه تخلى مصر تنط للمستقبل لإن
دى حروف الحضارة والعلوم المعاصره، وحايسهل نقل العلوم الغربيه لمصر من غير حساسيه
وتعصب زى ما عملت تركيا اللى بقت سيكولاريه وإدت ضهرها للعصر العثمانلى .

طبعاً لازم الأخد فى الإعتبار إن سلامه موسى بينتمى لنص القرن العشرين الأولانى
ولسه ماكانش طلع الأدباء والكتاب والصحفيين المصريين اللى كتير منهم اتلمذوا على
ايديه وعملوا نقله كبيره فى أساليب الكتابه وطوروها وبسطوا الكلام المكتوب، وأياميه
كات الكتابات معقده ومليانه بلاغ وبيان وكلام ممطوط يصعب فهمه على الناس العاديين
فى مجتمع كان الجهل والأميه سايدينه، لكن الحلو إنه وغيره أياميها قدر يقول رأيه
بحريه ويدخل فى معارك فكريه جامده مع كتاب كان لهم رأى تانى وبينتموا ذهنياً لعكس
اللى كان هو بينتمى له، زى عباس العقاد و مصطفى صادق الرافعى ، اللى رد عليهم سلامه
موسى بعلمه و رحابة ثقافته العصريه لما حاولوا يقحموا فى الموضوع حاجات مالهاش دعوه
لا بعلم ولا بثقافه زى ما حصل مع محمد عبده و طه حسين و مفكرين غيرهم طالبوا
بالتجديد والتغيير. وكلمة " ثقافه " نفسها كلمه دخلها سلامه موسى فى قاموس اللغة فى
مصر.

النهضه عند سلامه موسى معناها التطور و التقدم لقدام مش الرجوع لورا ، و مع حماسته
للحضاره المصريه القديمه عمره ما طالب بالرجوع لعصر الاسلاف و تقاليدهم. و بيقول عن
دعوة الملك ابساماتيك لإحياء امجاد مصر بشعار " العوده إلى القدماء " إن الشعار ده
كان " شعار الإفلاس " و ده لإن مصر فى عصر صاحب الشعار كانت أسمى مما كانت ايام
خوفو ، مصر ما كانتش محتاجه للتقهقر على ورا حوالى 2500 سنة . النهضه عند سلامه
موسى كانت الأخد بالعلم الحديث و تطوير المجتمع و الثقافه. التحمس للفرعونيه و
امجاد مصر القديمه كانت بالنسبه لسلامه موسى مجرد حافز للتقدم و النهوض بمصر مش
دعوه للرجوع للماضى.

فى 12 يوليه 1946 اتقبض على سلامه موسى و اعتقل فى سجن الازبكيه فى زنزانه مضلمه مع
المجرمين و قطاعين الطرق بتهمة انه بيروج للجمهوريه أو الشيوعيه. ليلتها ما قدرش
ينام من خشونة اسفلت الزنزانه ففضل صاحى يفكر فى الحريه اللى كان بيتمتع بيها سنة
1914 لما كان بيكتب مقالات فى مجلة " المستقبل " و قعد يفتكر الجهد اللى عمله فى
الدراسه و التأليف و يفكر فى العشرين كتاب اللى كان كتبهم لغاية يوميها عشان ينور و
يعلم شباب مصر و يرتفع بيهم لمثاليات القرن العشرين و يخرجهم من ظلمات القرون اللى
عدت. و بعدين اتأمل حاله على الاسفلت الخشن و ازاى انه ماجمعش فلوس و لا حتى حصل
على الكرامه اللى بيستحقها اللى بيخدم و بيخلص فى الخدمه. و لقى جنبه نص الرغيف و
هو العشا اللى قررتهوله الحكومه الملكيه المصريه اياميها كجزاء ليه على عمره اللى
قضاه فى خدمة مصر. قعد يفكر و يجتر بألم لغايه الصبح فدخل عليهم راجل بقفه فيها عيش
و ناوله رغيف منهم للفطار فراح حاطه على النص رغيف اللى اكله بالليل. بيقول سلامه
موسى بالخصوص ده : " وهكذا يفعل بنا الاستعمار و الإستبداد المتحالفان " . دى ما
كانتش اخر مره يتقبض فيها على سلامه موسى ففى مايو 1947 و هو عنده ستين سنه قبضت
عليه السلطات بتهمة رمى قنبله على مبنى سينما فى القاهره و قومه البوليس الساعة
تلاته الصبح و نقله على القسم و اعتقل ، و الصبح اتحول للنيابه للتحقيق معاه. بيحكى
سلامه موسى ان الاعتقال ده خلاه يفكر و يتأمل فى حال مصر .

سلامه موسى كان تطورى ، و عاشق للحريه ، و وطنى ، و يعشق مصر لأقصى الحدود ، و على
قد ما كان بيحب انجلترا و النهضه اللى فيها كان بيكره الإستعمار الإنجليزى و
بيعتبره سبب التخلف اللى كان فى مصر اياميه، وما كانش بيحب الملك فاروق و كان
بيعتبره رمز للفساد فى مصر و خطر عليه هو نفسه. لما قامت ثورة 23 يوليو رحب بيها
سلامه موسى و كتب : " كان فساد الحكم ، قبيل خلع الشقى فاروق ، قد بلغ أقصاه. و
كانت السراى تستخدم كل من شاءت من الموظفين ، و خاصة الجواسيس ، لتعقب جميع الذين
يشتبه فى سلوكها نحوها " و بيضيف " كان يوم خلع فاروق يوم التهانى تصل إلى عن طريق
التليفون ، و بالمصافحه فى الطريق ، و بالزياره لبيتنا حين كنا نقدم الشربات
للمهنئين " .

بيعتبر سلامه موسى تأميم قناة السويس ، اللى هو نفسه طالب بيه و كتب عنه سنة 1947
قبل ما تقوم الثوره، أعظم حاجه عملتها الثوره بعد ما اتخلصت من الملك و الإقطاعين و
الإنجليز ، و بيقول : " وكان أعظم ما قامت به الثوره ، بعد ذلك ، هو الإقدام على
تأميم قناة السويس سنة 1956 " .

بيعتبر سلامه موسى الفلسفه و الدين حاجه واحده و ان اللى بيدرس الفلسفه و الاديان
بروح التعلم بيلاقيهم مندمجين بدرجه كبيره ، و بيقول ان السبب فى ده هو ان مقاييس
الدين هى نفسها مقاييس الفلسفه و ان قضية الدين هى نفسها قضية الفلسفه اللى هى :
ازاى نفكر التفكير السليم و نعيش عيشه هنيه؟. صحيح الدين بيطالب الانسان بالتسليم و
الفلسفه بتطالبه بالمنطق ، لكن الحال مش دايماً كده و مفيش حدود واضحه بين الاتنين
لإن ساعات الدين فيه منطق و الفلسفه فيها تسليم. و بيحكى انه وهو صغير شك فى
الغيبيات السايده و لما كبر شويه الايمان بالغيبيات اتطور عنده للايمان بالقيمه
الاجتماعيه للدين و الفلسفه و لتربية الضمير اللى بتوصل لتغلب القيم البشريه على
القيم الاجتماعيه و الماديه. لما اكتشف نظرية التطور فى شبابه حس ان نظرية التطور
بتاخد مكان الدين فى نفسه. و بيقول سلامه موسى ان الايمان بالغيبيات مش شرط للايمان
بالدين لان المعارف العلميه بتدى الانسان نزعات دينيه. بيعتبر سلامه موسى ان ضميره
الدينى مصدره البوذيه و الاسلام و المسيحيه و الهندوكيه و علوم زى السيكولوچيا و
البيولوچيا و التاريخ و الانثروپولوچيا. العلوم دى علمته مآسى الماضى و الحاضر و
الامل فى المستقبل ، و على الاساس ده ، زى ما بيقول ، ديانته موضوعيه منطقيه مش
ذاتيه و لا عقائديه. الكنيسه القبطيه بالنسبه له كنيسه قوميه مصريه و بغض النظر عن
الدين فهى بتدى احساس تاريخى. الدراسه الصح للتاريخ لازم تكون موضوعيه علميه زى
دراسة اى علم تانى مش على اساس دينى و دراسة تاريخ مصر مابتبقاش موضوعيه لو كانت
على اسس دينيه. بيقول سلامه موسى انه كان نفسه يألف كتاب عن المسيح لكن ما قدرش
لإنه كان عارف ان حا تحصل التباسات بينه و بين طايفه من القراء و حس انه ممكن يسبب
آلام للى سماهم " المطمئنين المستقرين اللى مش حايلاقوا طمئنينه و يقين فى اللى
حايكتبه من واقع الحقيقه ". لما سلامه موسى كبر بقى بينفر من الغيبيات لأسباب
اجتماعيه لإنه اعتبر ان الغيبيات حاجه جبريه مافيهاش حرية الماديات يعنى التفكير
المادى حر متطور لكن التفكير الغيبى مقيد جامد و الانسان بيتحرر بالتفكير المادى و
بيتقيد بالتفكير الغيبى. بيقول سلامه موسى ان كل الكتب المقدسه سيان بالنسبه له ، و
انه جنبها بيهتم بكتب كتيره فى الفلسفه و الادب و حركة " البشريه " اللى هى عباره
عن ديانه بتستبعد الغيبيات و بتؤمن بالرقى الانسانى القايم على التطور. سلامه موسى
كان بينصح الشبان بقراية سيرة السلطان اكبر الهندى اللى حكم فى القرن الستاشر و
اللى حاول يجمع المسيحيه و الاسلام و اليهوديه و الهندوسيه لكن فشل و بيعتبر سلامه
موسى انه فشل لإنه اعتمد على رجال الدين مش على المدنيين.

بيقول سلامه موسى اننا لازم ننمو و نتطور و نعمل جهدنا لاستخلص الحقيقه من المعرفه
. بطبيعة الحال سلامه موسى المطلع كويس على التاريخ كان ضد الدوله الدينيه و
الحركات الدينيه ، و فى جواب منه لإبنه رءوف اللى كان بيدرس فى انجلترا كتب :

رغم كده ، سلامه موسى بيقول ان نجاحه كان من طراز تانى لإنه نجح فى تغيير افكار
شباب مصر و شجعهم على الاستقلال و الشجاعه و الاعتماد على العلم الحديث ، و ابتكر
لهم اسلوب كتابى عصرى بيسهل الفهم ، و لفت النظر لضرورة استخدام الحروف اللاتينى
بدل الحروف العربى زى ما عملت تركيا بعد ما اقتنع ان الاخيره بتعوق ارتقاء مصر
العلمى و بتحجم ثقافتها.

بيقول طارق حجى : " قارى مؤلفات سلامة موسي النهارده ممكن يفهم ليه كتير متجاهلينه
و أهم الأسباب دى هو التعصب الدينى و عدم القدره على المناقشه العلميه الهاديه مع
أفكاره الصادمه للمحافظين زى إيمانه الراسخ بالتفوق الكاسح للحضاره الغربيه و
إيمانه بنظرية داروين عن تطور الكائنات وعدم تقديره للآداب العربيه اللى بالعكس
بيعتقد إن اللغه العربى شريك رئيسى فى تخلف الثقافه العربيه. وإذا كان المناخ
الثقافي المصري مااتحملش برحابة أفكار سلامه موسى وقت نشره لمؤلفاته (1910 - 1958)
فمن السهل إن الواحد يأكد النهارده أن أجوائنا الثقافيه الحاليه حايكون رفضها أكتر
للصوت الجرىء ده اللى قال للمصريين من حوالى قرن " إنتوا فى الأول و الأخر مصريين و
لازم تتجهوا لأوروبا ثقافياً و معرفياً و تؤمنوا بالعلم و انجازاته و تخلصوا عقولكم
من الوهم و الخرافه و تعرفوا إن الآداب العربيه تقريباً شبه فاضيه من الثمار
الحضاريه اللى حاتلاقوها بوفره فى اداب الحضاره الغربيه من زمن هوميروس و يوريبيدوس
و إسخيلوس و أرستوفانيس و فيرجيل لزمن تشالز ديكينز و توماس هاردى و أوسكار وايلد و
فيكتور هوجو و اناتول فرانس و اميل زولا و إبسن و ألبير كامو و سارتر و غيرهم من
الثمار اليانعه للحضاره الحيه الوحيده النهارده على سطح الارض "



https://arz.wikipedia.org/wiki/%D8%B3%D8%AA%D8%A7%D9%8A%D8%B3%D9%89_%D9%81%D8%A7%D9%84%D9%86%D8%AA%D8%A7%D9%8A%D9%86

ستايسى فالنتاين (Stacy Valentine) ممثلة بورنوجرافية امريكية اتولدت يوم 9 اغسطس
1970 فى مدينة تالسا بولاية اوكلاهوما الامريكية ، واسمها الحقيقى ستايسى بيكر
(Stacy Baker) .

ستايسى فالنتاين انفصلت عن ابوها و امها واتجوزت وهى فى سن صغيرة ، بعد كده قدمت فى
مسابقة لصور الهواة فى مجلة Gallery وفازت فيها واستغلت الفوز للانتشار والظهور على
اغلفة مجلة Hustler وبعدها على طول مثلت دور صغير فى فيلم Bikini Beach 4 . وبعد
اسبوع من تصوير الفيلم سابت جوزها وسافرت لمدينة لوس انجليس بولاية كاليفورنيا
علشان تشتغل فى المجال البورنوجرافى على طول وتبقى واحدة من اشهر الممثلات
البورنوجرافيات .

وفى يوم 14 فبراير 1996 مثلت اول دور بطولة فيلم بورنوجرافى ليها وكان فى فيلم Up
and Cummers 31 وكان اول مرة تظهر بإسم ستايسى فالنتاين .

ستايسى فالنتاين عايشة دلوقتى فى ولاية كاليفورنيا واشتغلت مديرة لمجلة Penthouse .



https://arz.wikipedia.org/wiki/%D8%AF%D8%A7%D9%86%D9%89_%D8%A2%D8%B4

دانى آش (Danni Ashe) ممثلة ومنتجة بورنوجرافية امريكية اتولدت يوم 16 يناير 1968
فى مدينة بيافورت بولاية كارولاينا الجنوبيه الامريكية ، واسمها الحقيقى ليا نيكول
مانزارى (Leah Nicole Manzari) .

دانى آش سابت دراستها الثانوية وهى عندها 17 سنة وعملت بطاقة مزورة اشتغلت بيها
رقاصة استربتيز فى كباريهات مدينة سياتل بولاية واشنطن لمدة خمس سنين . وكانت
متميزة وناجحة فى شغلها ده واشتهرت وبقى ليها شعبية كبيرة بسبب أن بزازها كبيرة
وجميلة من غير ماتعمل لهم أى عملية تجميل لغاية دلوقتى ، وهى فخورة بكده وبتقول
أنها كان لازم تستفيد من إثارتها وجمال جسمها خصوصا بزازها اللى بتعتبرهم نموذج
بالنسبة لأى راجل يعشق ممارسة السكس .

فى سنة 1990 سافرت دانى آش لمدينة لوس انجليس بولاية كاليفورنيا وهناك اشتغلت موديل
عريان للمجلات البورنوجرافية وصورت افلام عن السكس غير الصريح ، وكمان عملت ترخيص
تشتغل بيه رقاصة استربتيز فى أى كباريه على مستوى امريكا كلها باعتبار أن ادائها
متميز . لكن اتقبض عليها ودفعت غرامة مبلغ 50 دولار امريكانى فى مدينة چاكسونفيل
بولاية فلوريدا لما رقصت بالمونوكينى وصورت افلام عن السكس غير الصريح فى الكباريه
رغم أن قانون الولاية بيمنع الممارسات دى ، وهى اعترفت بكده وبأن صاحب الكباريه
والمدير فهموها أن ده هايشهر الكباريه ويزود الزباين فيه وفى الاخر اتخلوا عنها
ومعاهم الوكيل بتاعها ، والموقف ده كان نقطة تحول فى حياتها لأنها قررت ماتشتغلش
رقاصة استربتيز بعد كده وفكرت أنها تشوف شغل يكون تحت سيطرتها هى .

فى سنة 1992 دخلت دانى آش فى مجال البورنوجرافى ؛ ومثلت أكتر من 70 فيلم بورنوجرافى
أهمهم : Trouble Times Two و Tit to Tit 3 و Tit to Tit 4 و Best of Breasts 1 و
Best of Breasts 3 و Becky and Danni و Big Boob Mamathon و On Location in Fantasy
Island و Killer Sex Queens from Cyberspace و The Best of Voluptuous و The Best
of Voluptuous volume 2 و Adult Stars Unleached و Danni's Wet Adventures و
Danni's Busty Naturals: The Brunettes و Football Fantasies و Boobs on Fire و
Naked in 60 Seconds و Danni's Hardbody Bombshells و Danni's Busty Gifts و
Bodacious Babes ، وهى متميزة فى تمثيل مشاهد الليزبيان

فى اوائل سنة 1995 بدأت دانى آش تشترك فى جروبات شبكة الإنترنت ، وفى شهر يوليو من
نفس السنة أطلقت الموقع الخاص بيها على شبكة الإنترنت http://www.danni.com ، وبدأت
تعرض الفيديوهات البورنوجرافية اللى مثلتها على الموقع ده بشكل حصرى وأعلنت عنه
لصاحباتها قبل ماتسافر مع جوزها لولاية نيويورك .

بعد كده الموقع اشتهر وكان عليه إقبال شديد من الجمهور لدرجة أن الشركة اللى
اتعاقدت معاها دانى آش لتزويد خدمة الإنترنت ، بعتت لها رسالة وهى فى مدينة نيويورك
تبلغها بأن دخول الجمهور على الموقع بتاعها كان أكتر من قدرة الشركة لغاية لما
اتسبب فى وقوع الشبكة وتعطيلها ، وعلشان كده اضطرت أنها تفرض رسوم للدخول على
الموقع خصوصا بعدما بدأت تعرض عليه فيديوهات لممثلات بورنوجرافيات تانيين وأنتجت عن
طريقه افلام جديدة أهمها : The Best of Juli Ashton و Naughty Pinubs و Busty
Naturals و Virtual Lap Dancers و Danni's Internatinal Beauties

فى يوم 17 اغسطس 2000 دخلت دانى آش موسوعة جينيس للارقام القياسية باعتبارها أكتر
واحدة تم تحميل الصور والفيديوهات البورنوجرافية من على الموقع الخاص بيها على شبكة
الإنترنت ، بعدما وصل عدد مرات التحميل لمليار مرة .

فى سنة 2001 الموقع ده حقق مبلغ 6,5 مليون دولار امريكانى وكانت اعلى أرباح يحققها
من سنة اطلاقه ، وبالمبلغ ده وصلت ثروة دانى آش وقتها ل30 مليون دولار امريكانى .
وبسبب النجاح ده كانت هى الوحيدة فى العالم اللى ظهرت فى يوم واحد على غلاف جريدة
Wall Street Journal وعلى غلاف مجلة Juggs

الموقع ده بعد كده اتأسست منه شركة كبيرة اسمها Danni's Hard Drive واشتغل فيها عدد
كبير من الموظفين والموديلات العريانة ، وكانت دانى آش هى المسئولة عن إدارتها .
وفى سنة 2003 الشركة دى امتلكت أستديو فى مدينة لوس انجليس على مساحة 1500 متر مربع
ومكتبة لحفظ الاف من الصور والفيديوهات البورنوجرافية ؛ وفى نفس السنة صنفت مجلة
Arena دانى آش فى المركز الرابع من أقوى 50 شخص بيشتغلوا فى مجال البورنوجرافى ،
لأن شركتها كانت بتحقق صافى أرباح مبلغ مليون دولار امريكانى فى السنة .

فى سنة 2004 باعت دانى آش شركة Danni's Hard Drive للمستثمر الأمريكى جون موريسانو
(John Morisano) . وفى سنة 2006 باعت موقع http://www.danni.com و شركة Video Bliss
صاحبة حقوق النشر على الموقع لمجموعة Penthouse Media Group بمبلغ 3 مليون دولار
امريكانى .



https://arz.wikipedia.org/wiki/%D8%A7%D9%84%D9%83%D8%AB%D8%A7%D9%81%D9%87

الكثافة , او بمعنى تانى هى كتلة وحدة الحجوم من المادة او هى كثافة الكتلة الحجمية
, وبنعبر عنها فى قوانين الفيزيا بالرمز ρ . وبلغة الرياضة الكثافة هى ناتج قسمة
الكتلة (mass) على الحجم (volume):

علاقة طردية بين الكتلة و الكثافة(زيادة الكتلة بتزيد الكثافة ),علاقة عكسية بين
الكثافة و الحجم ( زيادة الحجم بتقل الكثافة ).

وبما ان الكتلة تقاس ب الكيلوجرام و الحجم بالمتر المكعب هتكون الوحدة الى بتعبر عن
الكثافة هى كجم/م3. كثافة اى مادة بتتغير باختلاف درجة الحرارة و الضغط . التغير دا
بيبقى صغير فى المواد الصلبة والسوائل , لاكن بيبقى كبير جدا فى الغازات. بزيادة
الضضغط بيقل الحجم وبالتالى بتزيد الكثافة , وبزيادة درجة الحرارة ( مع وجود
اثتثناءات بسيطة) بيزيد حجم المادة وبالتالى بتقل كثافة المادة دى . فى معظم المواد
, تسخين الجزء السفلى من سائل بيتسبب فى ما يسمى بموجات الحمل الحرارى و دى بتكون
من القاع للسطح . ونتيجة لقلة كثافة القاع المتسخن بيطلع للسطح و السطح الى كثافته
عاليه بينزل لتحت ويسخن ويتصاعد وهكذا . ومن ابسط الأمثلة براد الشاى ( غليان المية
).

لو الجسم ليس متجانس ( يتكون من اختلاط اكثر من مادة لهم كثافات مختلفة ) , كثافته
تتغير من منطقة للثانية. فى الحالة هذه يتم حساب الكثافة لأي موقع فى الجسم عن طريق
حساب كثافة حجم صغير من الموقع هذا . عند اقل حجم (متناهى الصغر ) تبقى كثافة الجسم
الغير متجانس هى : ρ( r → {\displaystyle {\vec {r}}} ) = dm/dV بحيث ان ال dV هو
الحجم الأولى فى المكان r من الجسم . وساعتها نقدر نعبر عن كتلة الجسم بإنها:

ولهذا نقيس كثافة كتلة وحدة الحجوم من المادة لازم نزيل حجم الفراغ بين الجزيئات
الاول. ساعات نقدر نحدده بالإستدلال الهندسى . بالنسبة لتعبئة القريبة للأجسام
المتساوية مكان توصل حجم الجزء الذي ليس به فراغات ل 74 %, وممكن تتعين بالتجربة.
بعض المواد الحبيبية مثل الرمل لهم حجم متغير من الفراغ وهذا بيعتمد على سواء
المادة هذه متناثرة او مصبوبة , ممكن تكون مفكوكة او مدمجة مع بعضها وهذا يبدأ
لتغير مساحة الفراغ بين الحبيبات

فى الغالب , ممكن الكثافة تتغير لو اتغير الضغط او درجة الحرارة . وبزيادة الضغط
بتزيد الكثافة. وبزيادة درجة الحرارة بتقل الكثافة ( بين الضغط والكثافة علاقة
طردية, و علاقة عكسية بين الكثافة ودرجة الحرارة ) , لاكن فى استئناءات بارزة
للتعميم دا. مثلا : كثافة المية بتزيد بين درجة حرارة ذوبانها من 0 °C و 4 °C و
وبنفس الكيفية بتظهر فى السيليكون فى درجات الحرارة المنخفضة.

تأثير الضغط ودرجة الحرارة على كثافةا لمواد بيكون بسيط , مقدار الضغط للمواد
السايلة والصلبة بيكون 10−6 بار −1 ( 1 بار = 0.1 ضغط جوى ) تحت معيار الحرارة
النموذجى 10 −5 كيلفن−1. ودا بيعادل 10 الف مرة ضغط الغلاف الجوى علشان نقلل حجم
مادة 1 % بس. ( بالرغم من كدا ممكن يوصل الاف المرات اقل من الغلاف الجوى ودا
للتربة الطرملية و الطين ). وعلشان الحجم يزيد 1 % عادة لازم تزيد درجة الحرارة على
مقياس الالف من الدرجة المئوية.

العكس بالنسبة للغازات فهى بتتأثر بالضغط بقوة . كثافة الغاز الخامل ( المثالى )
بتكون : ρ = M P R T , {\displaystyle \rho ={\frac {MP}{RT}},\,}

بحيث ان الـ M هى الكتلة المولارية , و الـ P هى الضغط , و R هو ثابت الغاز وبيساوى
8.3144621 جول x كيلفن−1 x مول−1 , و الـ T هى درجة الحرارى المطلقة . ومعنى دا
اننا ممكن نضاعف كثافة غاز خامل ( مثالى ) بمضاعفة الضفط او بتقليل درجة الحرارة
المطلقة للنص .

ρ = ρ T 0 ( 1 + α ⋅ Δ T ) {\displaystyle \rho ={\frac {\rho _{T_{0}}}{(1+\alpha
\cdot \Delta T)}}}

بحيث ان الـ ρ T 0 {\displaystyle \rho _{T_{0}}} هى كثافة المادة عند الصفر المئوى
( درجة الحرارة المرجعية ) , و الـ α {\displaystyle \alpha } هو معامل التمدد
الحرارى للمادة فى درجة حرارة قريبة من T 0 {\displaystyle T_{0}} .



https://arz.wikipedia.org/wiki/%D8%A7%D9%84%D8%B4%D8%B1%D9%82_%D8%A7%D9%84%D8%A7%D9%88%D8%B3%D8%B7

الشرق الاوسط (انجليزى:‏ The Middle East) هى منطقه جغرافيه بتمتد من جنوب غرب اسيا
لحد شمال افريقيا من غير حدود معينه متفق عليها اتسمت المنطقه بالاسم عن طريق
الاستراتيجين العسكريين الاوروبيين فى القرن تاسع عشر لكي يميزوها من ناحية القياده
العسكريه عن الهند و الشرق الاقصى، فحل محل اسامى تانيه زى مصطلح الشرق الادنى اللى
بقى بيقتصر استعماله غالباً فى المواضيع الاكاديميه المتعلقه بدراسات تاريخ و
حضارات و اثارات المنطقه.

ابتدء استخدام مصطلح " الشرق الاوسط " فى القرن التاسع عشر عن طريق الاستراتيجين
العسكريين الاوروبيين و بالتالى يعبر عن مركزية اوروبا فى تحديد موقع المنطقه.
الشرق الاوسط كان معناه القياده الانجليزيه المسؤوله عن المنطقه الممتده من النيل
لغاية نهر الاوكسوس Oxus. الاراضى اللى فى شرق نهر الاوكسوس كانت تبع قيادتهم
الهنديه فكانت بالنسبه لهم منفصله عن الشرق الاوسط.

كان من المتعارف فى المسميات الاروبيه فى تلك الفتره "الشرق الادنى " و " الشام " و
غيرها. بالنسبه للمنطقه اللى فى غرب النيل لغاية المغرب و موريتانيا الحاليه كانت
بتتسمى كذا اسم منها " شمال افريقيا ". لكن ده كمان كان تعبير عن التقسيمه
الاوروبيه لمستعمراتها فى المنطقه و كان معناها المغرب و الجزاير و تونس و ليبيا،
من غير مصر اللى عمرها ماكانت فى التقسيمه العسكرية ضمن حدود منطقة شمال افريقيا.

السودان من جهتها مع ان فيها عدد كبير من غير المسلمين الذين لا يتكلمون اللغه
العربيه دخلت فى تقسيمة الشرق الاوسط ايضا بسبب العوامل العسكرية حيث ان السودان
كانت تحت الحكم المصرى من حوالى سنة 1830، و من اواخر القرن التاسع عشر بقت تحت
الحكم الانجلو-ايجيبشن (الانجليزى-المصرى) فإضيفت بسهوله لمنطقة الشرق الاوسط.

استعمال اسم " الشرق الاوسط " فى الوقت الحالي يعبر عن منطقه طولها حوالى 3.400 كم
بتمتد من المغرب لايران، و بتشمل اراضى فى افريقيا و اسيا و اوروبا حيث ان تركيا
ضمن الشرق الاوسط. و فى حالة اخذ العوامل اللغويه و الدينيه و السياسيه و التاريخيه
فى الاعتبار الشرق الاوسط يمتد الى (افغانيستان)و (باكستان)وايضا منطقه وسط اسيا
(جمهوريات وسط اسيا الاسلاميه فى الاتحاد السوفيتى السابق).



https://arz.wikipedia.org/wiki/%D9%8A%D9%88%D8%AA%D9%88%D8%A8%D9%8A%D8%A7

يوتوپيا - بالانجليزى : Utopia - ، من لفظ يوناني οὐ τόπος ( او توپوس ) معناه " لا
مكان ". توماس مور (1516) الف كتاب باسم يتوبيا و كان اول من استخدم التعبير صور
فيه دوله مثاليه بتحقق فيها الخير و السعاده للناس وبتمحى الشرور. و بعدين الكلمة
بقت بتوصف لكل عمل ادبي او فلسفي يخصوص المدينة الفاضلة. من اشهر كتب اليوتوپيا
كتاب أفلاطون " الجمهورية " ( جمهورية أفلاطون ) ، و " مدينة الرب " ل سانت أوغسطين
، و " مدينة الشمس " ل كامبانلا (1623)، و " اتلنتس الجديده " ل فرانسيس بيكون
(1627 )، و " يوتوپيا حديثه " ل ويلز،إضافة لقصص و روايات ليها طابع يوتيپى مثل
يوتوبيا رواية اجتماعية للكاتب المصري أحمد خالد توفيق (2008).



https://arz.wikipedia.org/wiki/%D9%83%D8%A7%D9%85%D8%A7%D8%B3%D9%88%D8%AA%D8%B1%D8%A7

الكاماسوترا (سانسكريت: कामसूत्र‏  Kamasutra) بيعتبر اهم كتاب هندى لتعليم فن
ممارسة الجنس و الاوضاع الجنسيه. الف الكتاب مالاناجا فاسيايانا (Mallanāga
Vātsyāyana) فى القرن الرابع باللغه السنسكريتى. بيتكون الكتاب من اربعين فصل فى
سبع اجزاء. الكتاب كان فى الاصل للمتجوزين الجداد عشان يكتشفو بعض و يتمتعو عن طريق
الممارسه الجنسيه من بعض. الكتاب بيعلم الراجل ازاى يرضى الست وقت الممارسه الجنسيه
عشان تتبسط و ترضى عنه. كتاب كاماسوترا كتاب مشهور و فيه رسومات بتوضح الاوضاع
الجنسيه و اترجم للغات كتيره. الكتاب ما بيعتبرش الكتاب الوحيد اللى اتكتب زمان فى
الموضوع ده فمثلاً فيه كتاب للمؤرخ و الإمام المشهور جلال الدين السيوطى
(1445-1505) اسمه " نواضر الأيك فى معرفة النيك " حكى فيه هو كمان عن الممارسه و
الاوضاع الجنسيه و استخدم فيه كلمات صريحه.



https://arz.wikipedia.org/wiki/%D8%AA%D8%A7%D8%B1%D9%8A%D8%AE_%D9%85%D8%B5%D8%B1

بعد ما طرد أحموس الهكسوس من مصر و اتعقبهم لغاية حدود منطقة سوريا الشماليه دخلت
مصر فى طور حربى كبير و ابتدى ملوكها يوجهوا نظرهم للبلاد الاسيويه ففتحوا مناطق
فلسطين و سوريا و وصلوا لغاية نهر الفرات و اتوسعوا فى الجنوب لغاية ما وصلوا
للشلال الرابع فى السودان الحالى و كان اعظمهم فى الفتوحات تحوتمس التالت اللى اسس
امبراطوريه مصريه شاسعه. من الوقت ده بقت دى حدود مصر لما يحكمها حاكم قوى فكان
بيوصل بفتوحاته شمالاً لمنطقة سوريا و شرقاً لميسوبوتاميا و جنوباً لأواسط السودان
الحالى و ساعات كان بيتجه غرباً و بيضم منطقة ليبيا و فى البحر المتوسط كان بيضم
لمصر جزر زى قبرص و كريت و ده كله بالإعتماد على قدرات مصر الاقتصاديه و قوة جيشها.
من الحكام اللى ضموا الشام و الحجاز و النوبه لمصر كان احمد بن طولون و من بعده
الاخشيد و ضمت الدوله الفاطميه الشام و الحجاز و النوبه و اليمن لمصر ، و فى العصر
الأيوبى اتضمت لمصر جزر فى البحر المتوسط و فى عصر الدوله المملوكيه ضم سلاطين مصر
الشام و منطقة فلسطين و الحجاز وغيرها لمصر. اخر مره اتوسعت مصر فيها بالفتوحات كان
فى عهد محمد على اللى فى ايامه كان لمصر جيش قوى قدر بيه انه يخضع كل الدول
الافريقيه المطله على نهر النيل و منها السودان الحالى و الحبشه (اثيوبيا الحاليه )
و اوغندا و الصومال و فى الشرق و الشمال منطقة فلسطين و الشام و الحجاز و جزر فى
البحر المتوسط و هدد عاصمة الاتراك العثمانليه نفسهم فى تركيا عقر دارهم.

من ناحيه تانيه ، مصر هى اكتر بلد فى العالم اتعاقب على حكمها أكبر عدد من الملوك و
السلاطين ، و بالنسبه لطول تاريخها بتعتبر من اكتر بلاد العالم اللى اتمتعت
بإستقلال. اتخلل استقلال مصر خمس فترات احتلال كانت فيه مش مستقله (فارسى, رومانى,
عربى, عثمانى, انجليزى). فى عصور الاستقلال مصر كانت بتتقدم و تسود و فى عصور
الاحتلال كانت بتتخلف, فى العصر البطلمى سادت مصر منطقة البحر المتوسط و حصلت فيها
نهضه ثقافيه كبيره لعبت فيها مكتبة اسكندريه دور كبير. بعد احتلال لمصر سنة 30 قبل
الميلاد فقدت مصر استقلالها و اتحولت لولايه رومانيه, و فى سنة 641 غزا العرب مصر و
احتلوها وبقت ولايه تابعه للخليفه العربى بيحكمها ولاته اللى كان بيبعتهم عشان
يجمعوا له الضرايب و المكوس اللى بيملا بيها خزانته و القمح و الغلال اللى بيزرعها
المصرين. غلة مصر فى الفتره دى كانت بتتنقل بالمراكب لجزيرة العرب عن طريق النيل
المتوصل للبحر الاحمر عن طريق قناة تروجان الرومانيه اللى اول ولاة العرب عمرو بن
العاص اعاد تشغيلها. فى فترة الحكم العربى انهار اقتصاد مصر و اتدهورت احوالها
بدرجه كبيره و على حد قول ابن إياس " قد ال امرها الى الخراب " . اخر ولاة مصر فى
عهد الخلفاء الراشدين كان محمد بن أبى بكر الصديق و انتهت ولايته بقتله على ايد
الأمويين سنة 659. و بعد الحكم الأموى قام الحكم العباسى و استمرت مصر تحت الاحتلال
لغاية لما استقل احمد بن طولون بحكمها سنة 868 و قامت الدوله الطولونيه و خرجت من
الحكم العربى و حصلت فيها نهضه كبيره, و رجعت لها سيادتها و استقلالها بالكامل فى
العصر الفاطمى و العصر الأيوبى و العصر المملوكى و بقت مصر ما بتدفعش ضرايب و مكوس
للخلفا العرب وماعادتش غلتها بتتنهب و اتعين لأول مره من وقت الغزو العربى وزير
مصرى لسلطان مصر هو " شرف الدين ابو سعيد هبة الله صاعد الفائزى " ، و قدر سلاطين
مصر المملوكيه من بداية عهد السلطان عز الدين أيبك إنهم يكسروا شوكة العرب اللى
كانو موجودين فى مصر و يقضوا على طموحاتهم فى الاستيلاء على حكم مصر من تانى و قضى
على تمراداتهم و اعتداءاتهم على المصريين و اضطرت اعداد كبيره منهم تخرج من مصر و
حصلت فيها نهضه كبيره و بقت مصر قوه اقتصاديه و عسكريه بيتعمل لها الف حساب, لكن فى
سنة 1517 استولى الاتراك العثمانيين عليها و بقت ولايه عثمانليه و انحدرت فيها
الثقافه بعد ما نهب العثمانليه تراثها و نقلوه على استانبول. فى عهد محمد على باشا
حصلت نهضه جديده لكن انتكست بالاحتلال البريطانى لغاية ما قامت ثورة 23 يوليه سنة
1952 و رجع لمصر استقلالها الكامل.



https://arz.wikipedia.org/wiki/%D8%A8%D8%B1%D8%A7%D8%B2%D9%8A%D9%84

البرازيل هى خامس اكبر بلد من حيث المساحه، وخامس اكبر بلد من حيث عدد السكان،
ورابع اشهر ديمقراطيه فى العالم. ولغة البرازيل الرسميه هى البرتغالى. والكاثوليكيه
هى الديانه السايده فى البرازيل .

المحيط الاطلسي يحد البرازيل من ناحية الشرق ،البرازيل تمدتد طول سواحلها المقدرة
بـ 7700كلم² بها جبال قديمة التكوين و اعلى قمة جبلية بها : بانديرا 8700 متر .
بالاضافة الى الهضاب مثل هضبة البرازيل باداخل السهل: بها سهول و اهمها سهل
الامازون بالاضافة الى غابات كثيقة هى غابات الامازون ام عن الانهار فلهم نهر هو
نهر الامازون (و هو اعرض نهر فى العالم روافده اكثر من 50 رافد ) المناخ : متنوع
مثل : المداري ، الاستوائي : الساحلي -يحدها من الشرق المحيط الاطلسي و من الجنوب
الاوروغواي و الارجنتيت و من الغرب بوليفيا و البيرو و الباراغواي و من الشمال
غويانا فوزيلا سورنام و كولومبيا- البرازيل ليها حدود مع فينيزويلا ، سورينام ،
وجيانا ادارة جيانا الفرنسية من ناحية الشرق الشمال ، ومن ناحية شمال غرب كولومبيا
، وبوليفيا وبيرو من الغرب ، والارجنتين وباراجواى من ناحية الجنوب الغربي ،
واوروجواى من الجنوب.

معظم السكان الاصليين الذين عاشوا فى البرازيل حصريا يعتقد أن اصلهم من الموجة
الأولى من المهاجرين من شمال اسيا (سيبيريا) اللذين عبروا الجسر البرى اللى كان
بيربط بيرينج فى نهاية العصر الجليدى الاخير حوالى 9000 قبل الميلاد. فى 1500
ميلادي ، كان مجموع عدد السكان حوالى 3 ملايين من الامريكان الاصليين متقسمين
لحوالى 2000 امه وقبيله .

البرازيل كانت مستعمره للبرتغال من ساعة اكتشافها على ايد بيدرو الفاريز كابرال
1500 ولحد استقلالها فى سنة 1822. فى البدايه استقلت على انها امبراطورية البرازيل
، البرازيل بقت جمهوريه فى سنة 1889 ، الكونجرس ( الهيئه التشريعيه) بيتكون من
مجلسين بيرجع تاريخه لسنة 1824 ، لما تم التصديق على اول دستور. ويحدد الدستور
دلوقتى البرازيل باعتبارها جمهوريه اتحاديه. الاتحاد البرازيلى اتكون من الولايات،
والمقاطعات الاتحادية ، والبلديات. و البرازيل فيها دلوقتى 26 ولايه والبلديات
5564.

الإصلاحات الاقتصادية فى البرازيل ادت البلد موقف دولى جديد. البرازيل واحده من
الاعضاء المؤسسين للأمم المتحدة واتحاد امريكا الجنوبية.

لغة البرازيل الرسميه هى البرتغالى. الكاثوليكيه هى الديانه السايده و مجتمع
البرازيل مجتمع متعدد الأعراق ، البرازيل موطن لتنوع الحياة البرية ، والبيئات
الطبيعية.



https://arz.wikipedia.org/wiki/%D9%8A%D8%B2%D9%8A%D8%AF%D9%8A%D9%8A%D9%86

اليزيديين هما اتباع ديانه اسمها اليزيديه ، يعيش أغلبهم قرب الموصل ومنطقة جبال
سنجار في العراق، وتعيش مجموعات أصغر في تركيا، وسوريا، وألمانيا، وجورجيا
وأرمينيا. ينتمون عرقيا لاصل كردي بجذور هندوأوروبية.

اليزيديين فى الاساس متكلّمين بـ الكوردى و قبل كده كانو بيتكلمو سيريانى, علشان
بيقولو اصلهم أشورى.

اليزيديين لحد النهارده بيعيشو فى مناطق السريان فى سوريا و العراق و تركيا و
عاداتهم زى بعض بالظبط. مايفرقهمش إلا اللغه الكوردى دلوقتى, و أغلبهم عايشين فى
منطقة موصل فى شمال العراق. فيه مجتمعات مُحافظه فى ترانسكوكازيا و تركيا و سوريا,
بس هما قلّو من ال1990ات, و افرادهم هاجرو على اوروبا, و بالذات ألمانيا .



https://arz.wikipedia.org/wiki/%D9%87%D9%88%D9%84%D9%88%D9%83%D9%88%D8%B3%D8%AA

Coordinates: 50°2′9″N 19°10′42″E﻿ / ﻿50.03583°N 19.17833°E﻿ / 50.03583;
19.17833﻿ (Oświęcim (Auschwitz, Poland))

الهولوكوست من اليونانى هولوكاوستوس ὁλόκαυστος ( لفظ من كلمتين هولوس يعنى حرق و
كاوستوس يعنى الكل ) ، بيتسمى بالعبرى شواه השואה ، عمليه قتل جماعى اجراميه قام
بيها نظام النازى الالمانى ضد اليهود وقت الحرب العالميه التانيه و راح ضحيتها
حوالى 6 مليون يهودى رجاله و ستات و اطفال.

تفوق اليهود و تحضرهم و نجاحهم فى التجاره على مر الزمن كان بيثير دوافع الغيره و
الحقد العنصرى عليهم فى المجتمعات اللى بيعيشو فيها. اليهود فى تاريخهم فى اوروبا
كانو دايماً مسالمين و ما اعتدوش على حد و لا حاولو يجبرو حد على اعتناق دينهم او
الاخد بثقافتهم لكن رغم كده عانو عبر التاريخ من معاداة الساميه، هولوكوست النازى
ما كانش اول عملية قتل جماعى تتم ضد اليهود. فى العصور الوسطى هاجم الصليبيين
المجتمعات اليهوديه فى فرنسا و المانيا و ارتكبو مدابح فظيعه ضدهم سنة 1096. اتعرفت
مدابح اليهود فى الراين بالهولوكوست الاولانى.

فى زمن الرايخ التالت فى المانيا خدت العمليه شكل منظم و تمت على خطوات بدإت
بالتشنيع و نشر الاكاذيب ضد اليهود و بعدين بطردهم من الاشغال العامه و بعد ماقامت
الحرب العالميه التانيه اخدت العمليه شكل اجرامى اكتر بعمل معتقلات جماعيه و
استعباد اليهود المعتقلين فيها فى اعمال شاقه ماتت بسببها اعداد كبيره من اليهود.
بعد ما استولى النازيين على شرق اوروبا كونو وحدات خاصه اسمها اينساتزجروبين
Einsatzgruppen لقتل اليهود و المعارضين السياسيين بطريقه جماعيه. النازيين نقلو
اليهود بقطارات البضايع بطريقه غير انسانيه لمعسكرات الاباده و هناك قتلوهم بوحشيه
فى افران الغاز و اتحول نظام النازى الالمانى لدولة اباده جماعيه. معسكر اوشويتز
Auschwitz فى بولندا كان من اشهر معسكرات الاباده اللى بناها النازيين .

قدر يهود انهم يهربو من الهولوكوست لبلاد تانيه زى العلما العظام سيجموند فرويد و
البيرت اينشتاين و الاديب ايزاك سينجر لكن ملايين غيرهم ماقدروش يهربو.



https://arz.wikipedia.org/wiki/%D9%85%D8%AF%D8%B1%D9%8A%D8%AF

مدريد (اسبانى:‏ Madrid‏ نطق:‏ [maˈðɾið], و بالعامية فى اسبانيا [mað̞ɾi]) هى
العاصمه واكبر مدينه فى اسبانيا . و تالت أكبر منطقه حضريه فى الاتحاد الأوروبى بعد
لندن و برلين, و منطقة مدريد الكبرى هى التالته حسب عدد السكان بين المناطق الحضريه
فى الاتحاد الأوروبى بعد باريس الكبرى و لندن الكبرى.

مدريد كمان هى رابع أكبر مدينه من حيث عدد السياح فى أوروبا و الأكبر فى اسپانيا
علشان استضافت يقارب من سبع ملايين سايح فى 2006 و هى مقر المنظمة العالميه للسياحه
الدوليه اللى هى منظمة تابعة للأمم المتحدة.

مدينة مدريد مبنيه على ضفاف نهر مانزاناريس اسبانى: Río Manzanares والمدينه و
النهر هما الاتنين فى وسط بلدية مدريد اللى بتضم مدينة مدريد,و مجتمعاتها الحضريه
والأحياء والقرى; مجتمع بلدية مدريد بتحده الأقاليم المتمتعه بالحكم الذاتى كاستيا
و ليون و كاستيا لا مانتشا.

علشان مدريد هى عاصمة اسبانيا,مدريد هيا مقر الحكومه المركزيه , و البرلمان
الاسبانى, والوزارات, و المؤسسات و الوكالات, و كمان المقر الرسمى لملوك اسبانيا,
مدريد هيا كمان المركز السياسى لاسبانيا. عمدة المدينة البرتو رويز جاياردون من حزب
يمين الوسط حزب الشعب فى منصبه من 2003.

بسبب الناتج الاقتصادى, ومستوى المعيشة, و حجم السوق, مدريد بتعتبر مركز مالى كبير
فى شبه الجزيرة الايبيرية, و فيها المقر الرئيسى بتاع معظم أكبر الشركات الاسبانية,
مدريد مقر تلاتة من أكبر 100 شركة فى العالم (تليفونيكا, ريبسول - YPF, انديسا).

مدريد بتمتلك بنية تحتيه حديثه, لكن حافظت على شكل و مظهر كتير من الاحياء والشوارع
التاريخيه. معالم مدريد الضخمة بتشمل قصر مدريد الملكى; تياترو ريال مدريد (المسرح
الملكى) 1850 دار الأوپرا; جنينة بوين ريتيرو,اللى اتأسست سنة 1631; و المكتبة
الوطنية (اللى اتأسست سنة 1712) و فيها مجموعه من المحفوظات التاريخية فى اسبانيا.و
تلات متاحف للفنون: متحف برادو, اللى فيه واحدة من أجمل المجموعات الفنية فى
العالم, والمتحف الوطنى للتجارة (مركز الملكة صوفيا), و متحف الفن الحديث,مدريد, و
متحف تايسن-بورنميسزا, اللى اتأسس فى قصر فيلاايرموزا بعد تجديده

عدد سكان مدينة مدريد حوالى 3.3 مليون (ديسمبر 2009), عدد سكان المناطق الحضرية 5.1
مليون, مجموع سكان منطقة مدريد العاصمة (المنطقة الحضرية و الضواحى) 6.386.932.
مساحة المدينة 698 كيلومتر مربع (234 ميل مربع). مدريد موجوده فى وسط اسپانيا فى
منطقة كاستيا التاريخيه و سلسلة جبال سييرا دى جواداراما موجوده فى شمال غرب
المدينه, جبال سييرا دى جواداراما بيوصل ارتفاعها ل 2.429 متر فوق مستوى سطح البحر
فى قمة بينيالارا. من الشرق وادى ايناريس, اللى بيمر فيه طرق برية و سكك حديد بتربط
مدريد بساراجوسا وبرسلونه. و المدينة الام لمدريد هى مدينة توليدو العاصمة القديمه
لمملكة كاستيا, توليدو موجوده على بعد 50 كيلومتر تقريبا جنوب مدريد.مجتمع مدريد
بيضم مدينة مدريد ، و المجتمعات و الضواحى و القرى الللى حواليها .

فيه نظريات كتيره عن اصل اسم "مدريد". حسب الأسطورة, اللى اسس مدريد هو اوكنو
بييانور Ocno Bianor ابن الملك تيررينيوس Tyrrhenius من توسكانى, و مانتوفا و كان
اسم المدينة ميتراجيرتا "Metragirta" او "مانتوا", و فيه نظريه بتقول ان اسم
المدينة الأصلى يورساريا "Ursaria" ("ارض الدببه" باللاتينى), لارتفاع عدد الدببه
فى الغابات المجاورة, اللى مع شجرة التوت (مادرونيو "madroño" بالاسبانى), رمز
للمدينة من القرون الوسطى..

دلوقتى مقبول ان أصل اسم مدريد جاى من القرن التانى قبل الميلاد, و بنا
الإمبراطورية الرومانية لمستوطنة على ضفاف نهر مانزاناريس اسم القرية الأولى كان
ماتريس" Matrice" على اسم النهر. و بعد الغزوات من السويڤيس و الڤاندال الجرمان, و
الالانس خلال القرن الخامس الميلادى, ماقدرتش الإمبراطورية الرومانية تدافع عن
اراضيها فى شبه الجزيرة الايبيرية, وبالتالى سيطر عليها الجوث الغربيين.

فى القرن السابع سيطر العرب على شبه الجزيرة الايبيرية و اتغير الاسم لمچريط
اسبانى: Mayrit, من العربى مصطلح مجرى اسبانى: Mayra (" المجارى او منبع المياه") و
الرومانى الأيبيرى ايط بمعنى " مكان ". اسم مدريد الحديث "مدريد" اتطور من المزاربى
ماتريت Mozarabic "Matrit".

موقع مدريد استوطنه البشر كذا مره من أيام عصور ما قبل التاريخ , و فيه ادله على
وجود مستوطنات بشرية على مدرجات النهر و الخنادق المائية و جدران مدريد الاخيرة ما
قبل التاريخ فى المكان اللى فيه مدريد دلوقتى.

الغزو والاستعمار الرومانى لشبه الجزيرة الايبيرية اخد حوالى 200 سنه من الحرب
البونية التانية لسنة 27 قبل الميلاد و بعد كده خلال فترة الحكم الرومانى قسم
الرومان شمال الإقليم لتلات محافظات و منطقة مدريد دلوقتى كانت فى محافظة تاراكونيس
(Tarraconense).

و جايز إن إقليم مدريد فى فترة الحكم الرومانى كان مش أكتر من منطقة ريفية, بتستفيد
من وجود الثروات الطبيعية وعبور الطرق, و فيه ادله بتبين ان كان فيه استيطان حضرى
موجود فى منطقة سيجوفيا ستريت و ضفاف المانزاناريس. و تم اكتشاف كنيسه ڤيثجوثيك
Visigothic قديمة قريبه من كنيسة سانتا ماريا دى لالمودينا. ادله وجود استقرار
للسكان فى مدريد موجود من مقبرتين فى المستعمرة الڤيثجوثية اللى كانت موجوده.

اول سجل تاريخى عن وجود استقرار فى مدريد تاريخه من الفترة الاسلامية. فى النص
التانى من القرن التاسع, ما بين سنة 852 و سنة 886, لما امر محمد الاول ببنا قصر
صغير (ألكازار) فى نفس مكان بالاسيو ريال مدريد دلوقتى, علشان تبقى نقطة انطلاق لشن
غارات ضد الممالك المسيحية فى الشمال.

اتولد فى مدريد فى القرن العاشر ابو القاسم مسلمة بن احمد المچريطى اللى استحق
يتقال عليه إنه "إقليديس الاندلسى", مؤسس علم الفلك والرياضيات فى مدرسة كوردوبا.

سيطرت القوى المسيحية بقيادة ملك كاستيا ألفونسو السادس على مملكة الطايفه فى
توليدو فى سنة 1085 و سيطرت على مدريد من غير مقاومة, وجايز بالاستسلام.

خدت مدريد لقب مدينة سنة 1123, و فى فترة القرن الاتناشر استمرت هجمات المسلمين على
مدريد, للحصول على صلاحيات جديدة فيها, المرابطين, اللى حرقو المدينة فى سنة 1109
والموحدين, اللى وصلو لموقع المدينة فى 1197. انتصار القوى المسيحية فى لاس ناڤاس
دى تولوسا بالتأكيد منع المسلمين من التأثير على وسط شبه الجزيرة.

سنة 1329 اجتمع الكورتيس دى كاستييا اول جمعية وطنيه (برلمان) فى مدريد عشان تقديم
المشورة لفرناندو الرابع. مع انشاء البرلمان فى مدريد, ابتدت المدينة تنمو بصورة
كبيرة بسبب البيروقراطية, وأعضاء الكورتيس, و كان وجود الحكومه و الكورتيس فى مدريد
ضرورى للناس لتنظيم معيشتهم.اليهود والعرب المغاربة كانو لسه عايشين فى المدينة فى
مناطقهم, اللى لسه معروفة لحد دلوقتى باسم موريريا "Moreria", لغاية طردهم منها فى
اخر القرن الخمستاشر.

بعد متاعب كبيرة, انريكى التالت ملك كاستيا (1379-1406) بنا المدينة من تانى, و فرض
نفسه فى امان بره الجدران المتحصنة فى ايل باردو. الدخول الكبير لفرناندو و إيزابيل
لمدريد بشر بنهاية الصراع بين كاستيا وأراجون.

وحد الملوك الكاتوليك (الملكة إيزابيل ملكة كاستيا والملك فرناندو التانى ملك
أراجون) مملكة كاستيا, و عاصمتها فى توليدو, و تاج أراجون, و عاصمته فى ساراجوسا,
فى مملكة اسبانيا الحديثة.,و رغم إن حفيدهم كارلوس الأول (المعروف كمان باسم تشارلز
الخامس, إمبراطور الرومانية المقدسة) كان بيفضل سيڤييا, كان اللى نقل الحكم لمدريد
هو فيليبى التانى (1527-1598) ابن كارلوس الأول سنة 1561 علشان العاصمه تبقى بعيده
عن الحدود. لكن فضلت سيڤييا مسيطرة على التجارة مع مستعمرات اسبانيا,و كانت مدريد
مسيطرة على سيڤييا.

فضلت مدريد مركز لثروات اسبانيا بصرف النظر عن فتره قصيره, 1601-1606, لما فيليبى
التالت نقل مقر الحكم لڤايادوليذ. و خلال القرن الدهبى (سيجولو دى أورو), فى القرن
الستاشر و القرن السبعتاشر مدريد بقت شبه العواصم الأوروبية, سكان المدينة كانو
بيعتمدو اقتصاديا على اعمال العاصمه نفسها, و ماكانش فيها نشاط صناعى او تجارى
كبير.

هدم فيليبى الرابع سور المدينة سنة 1625, و اتجاوز السور القديم لأسباب ضريبية
(ضريبة Portazgo) للحد من نمو المدينة لحد القرن التسعتاشر.

فيليبى الخامس قرر أن مدريد كواحده من العواصم الاوروبية مش ممكن تفضل فى الحاله دى
و قرر يطورها و تم بنا قصور جديدة بما فيها قصر مدريد الملكى (بالاسيو ريال مدريد
الاسباني) خلال فترة حكمه.

تمرد شعب مدريد ضد القوات الفرنسية يوم 2 مايو 1808 ابتدى حرب الاستقلال الاسبانيه.
و عمل الملك خوسيه بونابرتى (جوزيف بونابرت) اصلاحات فى العاصمة مع تكرار اوامره
لهدم أديرة الراهبات علشان يعمل ميادين (ساحات) لدرجة انهم قالو عليه بيبى بتاع
الميادين Pepe Plazuelas.

خلال القرن التسعتاشر, كان سكان مدريد فى ازدياد مستمر و كان فيه تغير جذرى فى نظام
الملكية, بالإضافة لان اسعار المبانى كانت معقوله فكان سهل جمع الاموال لجمع الفن
علشان المؤسسات الثقافيه زى متحف ديل برادو اللى أنشئ فى عهد فرناندو السابع علشان
يبقى مبنى وزاره للعلوم والمكتبة الوطنيه. و كان سهل كمان اقامة الجامعة المركزية
فى مدريد, و اللى احتفظت باسم كومبلوتنسا و اتنقل هيئة التدريس والطلبه من جامعة
الكالا قرب العاصمة. و اتعمل نظام حديث لإمدادات الميه (قناة إيزابيل التانيه), و
ابتدى السفر بالقطر من محطة اتوتشا و بقت مدريد مركز لشبكة الاتصالات اللاسلكية. فى
أواخر القرن التسعتاشر, ماقدرتش إيزابيل التانيه ملكة اسبانيا تتحكم فى التوتر
السياسى اللى كان بيوصل من تمرد للتانى و وصل للجمهورية الاسبانية الأولى. و بعد
رجوع النظام الملكى لمدريد, جت الجمهوريه الاسبانيه التانيه, اللى سبقت الحرب
الاهلية الاسبانية.

من أواخر القرن التسعتاشر اتغير شكل مدريد, فى أول 30 سنة من القرن العشرين, عدد
السكان قرب من مليون شخص الضواحى الجديدة ساعدت على كده. أرتورو سوريا عمل تخطيط
لمدريد و لتكريمه, فيه الشارع الرئيسى فى حى سويداذ لينيال شارع اسمه شارع ارتورو
سوريا. كمان اتفتح طريق جران ڤيا و اتفتح مترو انفاق مدريد سنة 1919.

الملك ألفونسو التلاتاشر منح حتة ارض, شمال غرب القصر الملكى علشان تأسيس مدينة
الجامعة.

الانتخابات البلدية اللى اتعملت يوم 12 ابريل 1931 شكلت انتصار كبير للجمهوريين فى
مدريد, 69.2 فى المية من الاصوات (+88758 صوت) مقابل 33٬939 لاتحاد الملكيين و
انتخب بيدرو ريكو من الحزب الجمهورى الاتحادى عمدة لبلدية مدريد.

فوز الجمهوريين فى مدريد وغالبية العواصم الاقليمية كان معناه التحلل من العهد
الملكى ومجيء الجمهورية الاسبانية التانية, و بعد كده اتولت لجنة من الجمهوريين
السلطة فى 14 يونيو فى فترة ما بعد الظهر, وإعلان الجمهورية من مدريد.

مدريد كانت واحدة من أكتر مدن اسبانيا المتضررة بشدة من الحرب الاهلية (1936-1939).
كانت المدينة معقل للجمهوريين فى الفترة من يوليو 1936. الضواحى الغربية كانت مسرح
لمعركة شاملة فى نوفمبر 1936 و خلال الحرب الاهلية بقت مدريد اول مدينة تتقصف من
الطيارات الحربيه على وجه التحديد اللى تستهدف المدنيين فى تاريخ الحروب. (بص على
حصار مدريد (1936-39)).

خلال ديكتاتورية فرانثيسكو فرانكو, وخصوصا خلال الستينيات, منطقة جنوب مدريد بقت
صناعية جدا, وكان فيه هجرات جماعية من مناطق اسبانيا الريفية للمدينة. بقت منطقة
جنوب شرق مدريد مكان لسكن الطبقة العاملة اللى كانت قاعدة للنشاط الثقافى والإصلاح
السياسى.

بعد وفاة فرانكو, قبلت الديمقراطية الناشئة (بما فيها جناح اليسار الجمهورى) الملك
خوان كارلوس الأول ولى العهد للأسرة التاريخية خليفة لفرانكو علشان ضمان الاستقرار
و الديمقراطية. وأدى ده للوضع الحالى لملكية دستورية و رأسمالية اقتصادية فى
اسبانيا.

متوسط ارتفاع مدريد عن سطح البحر 667 متر. مناخ منطقة مدريد معتدل مناخ البحر
المتوسط مع برودة الشتاء, بسبب الارتفاع, بما فيها تساقط الثلوج ودرجات الحرارة
عادة أقل من 0 درجة مئوية (32 °). الصيف يميل أنه يكون حر مع درجات حرارة تفوق 30
درجة مئوية (86 °) فى يوليو وكتير ممكن توصل ل 40 درجة مئوية (104 °). و لان مدريد
على ارتفاع عالى المناخ جاف, درجات الحرارة بالليل بتكون باردة, مما أدى إلى انخفاض
متوسط فى أشهر الصيف. مستويات الأمطار منخفضة, لكن هطول الأمطار ممكن طول السنة.
الصيف والشتاء اكثر المواسم فى الجفاف, و معظم هطول الأمطار فى الخريف والربيع.

سلسلة جبال سييرا دى جواداراما موجوده فى الشمال الغربى من المدينة, جبال سييرا دى
جواداراما بيوصل ارتفاعها ل 2.429 متر فوق سطح الارض فى قمة بينيالارا. من الشرق
وادى ايناريس, اللى بيمر فيه طرق برية و سكه حديد تربط مدريد بساراجوسا
وبرسلونه.العاصمة القديمة لمملكة كاستيا والمدينة الام لمدريد مدينة توليدو على بعد
50 كم تقريبا جنوب مدريد.

نهر مدريد الرئيسى نهر مانزاناريس طوله 92 كيلومتر بيمر بمنطقة مونتى دى ايل باردو
و خزان بنفس الاسم. اضافة لنهر مانزاناريس, فيه أنهار صغيرة فى مدينة مدريد
وضواحيها. مدريد بتستمد يقارب من 50 فى المية من امدادات المايه من السدود
والخزانات المبنيه على نهر لوزويا Lozoya, زى سد اتازار Atazar اللى اتبنى بين سنة
1968 و سنة 1972.

معظم مناطق الجذب السياحى فى مدريد موجوده فى وسط البلد,, قلب مدريد هو ميدان
بويرتا ديل سول, نقطة البداية لترقيم كل الطرق فى البلاد. و ميدان بويرتا ديل سول
بيطلع منه عشر شوارع منهم كايى الكالا من بويرتا ديل سول لشمال شرق المدينة. وقريب
من بويرتا ديل سول فيه الميدان المشهور بلازا مايور (الميدان الكبير) اللى على اسمه
و تصميمه اتبنى ميادين كتيره فى اسبانيا و فى البلاد اللى حكمهاالاسبان.

رغم أن موقع مدريد استوطن مرات كتيره من عصور ما قبل التاريخ, اول البيانات
التاريخية عن مدينة مدريد كان حوالى نص القرن التاسع, ما بين 852 و886 لما امر محمد
الاول ببناء قصر صغير (ألكازار) فى نفس مكان بالاسيو ريالمدريد دلوقتى. حوالين
القصر بنى قلعة صغيرة على نهر مانزاناريس Manzanares, اللى سماه المسلمين ماچريط
اسبانى: Mayrit معنى مصدر المياه,و بدورها بقت مجريط Magerit, و فى نهاية المطاف
مدريد.

سيطر ألفونسو السادس على القلعة فى 1085 فى تقدمه لتوليدو. و حول المسجد لكنيسة
العذراء دى لا المودينا (almudin,حامية او صومعة), و دلوقتى كاتيدرال دى نويسترا
سينيورا دى لا المودينا.

فى 1329 كان اول تجمع فى مدريد لتقديم المشورة لفرناندو الرابع. اليهود والعرب
المغاربة كانو لسه عايشين فى المدينة فى مناطقهم التمانيه, اللى لسه معروفة لحد
دلوقتى باسم موريريا "Moreria", لحد طردهم منها. قصر مدريد الملكى المبانى والآثار
من باسيو ديل برادو (صالون دل برادو و شارع ألكالا) تستحق إشارة خاصة و مبنيه فى
طراز الباروك الدولى الرصين فى عهد ملوك البوربون فيليبى الخامس و كارلوس التالت.

خطط بنا كاتدرائية جديدة لمدريد مكرسة لعذراء المودينا ابتدت فى القرن الستاشر, لكن
البناء م بتداش إلا ف 1879., كان المهندس المعمارى فرانسيسكو دى كوبا, الماركيز
كوبا اللى صمم الكاتدرائية فى إحياء للاسلوب الجرمانى. بنا الكاتدرائية اتوقف تماما
خلال الحرب الاهلية الاسبانية. وتم التخلى عن المشروع لحد 1950, لما فرناندو
تشيويكا جويتيا عدل خطط دى كوبا للكلاسيكية الجديدة من الخارج علشان تشابو واجهة
البالاسيو ريال الرمادية والبيضا, اللى بيواجها مباشرة و ماكتملتش الكاتدرائية لحد
1993, لما كرسها البابا يوحنا بولس التانى.

الخطط الاصليه للمنطقة المالية الموجوده فى وسط البلد فى مدريد بين شوارع رايموندو
فرنانديز, ڤاياڤيردى Villaverde, أورينس, الجنرال بيرون وباسيو دى لاكاستييانا
اتوافق عليها فى 1946. والغرض من الخطة كان خلق كتلة ضخمة من مبانى المكاتب الحديثة
مع وصلات السكك الحديدية و مترو الأنفاق و توسيع منطقة فى شمال مدريد, قدام ملعب
ريال مدريد (ستاد سانتياجو برنابيو) وبجانب ده كان مخطط حديقة نباتية, ومكتبة و دار
اوبرا لكن ده ما حصلش.

منطقة الاعمال كواترو توريس (اربع ابراج) المنطقة بتتضمن أطول ناطحات السحاب فى
مدريد و اسبانيا (تورى اسباثيو, تورى دى كرستال, تورى ساكير ڤاييايرموسا و تورى
كاخا مدريد). و خلص البنا سنة 2008

صالة المطار رقم 4 فى مطار مدريد (مطار باراخاس الدولى), من تصميم أنطونيو لاميلا و
ريتشارد روجرز و TPS انچينيرز اتفتحت يوم 5 فبراير سنة 2006.و هى واحده من أكبر
صالات المطارات فى العالم من حيث المساحه. مساحة صالة المطار رقم 4 760000 متر مربع
(8180572 قدم مربع). باراخاس متصمم علشان يخدم 70 مليون راكب كل سنه.

مدريد فيها مساحات خضرا و حدايق كتيره, أكبر حديقة فى وسط مدريد هى باركى دل
ريتييرو تمتد للشمال الشرقى من محطة السكة الحديد اتوتشا.

حدايق كاسا دى كامبو فى المناطق الريفية غرب المدينة أكبر من كل المناطق الخضراء فى
مدريد. و فيها ارض المعارض, وحديقة الحيوانات فى الهواء الطلق, و فيه رحلة تلفريك
فوق قمم الأشجار علشان التمتع بنظرة عامة لحدايق كاسا دى كامبو و للمدينة.

الحديقة النباتية الملكية او ريال خاردين بوتانيكو اتفتحت فى القرن التمنتاشر فى
عهد كارلوس التالت, كانت تستخدم كقاعدة لأنواع النباتات اللى اتجمعت من كل أنحاء
العالم. و الحديقة النباتية الملكية فيها مركز مهم للبحوث كان لتطوير العلاجات
العشبية ولإيواء الانواع اللى اتجمعت من رحلات جديدة فى العالم و دلوقتى مكرس
الحفاظ على النظام الإيكولوجى لأوروبا.

اقتصاد المدينة اتركز على مختلف الصناعات التحويلية زى الصناعات المتعلقة العربيات,
الطيارات, المواد الكيمياوية, و الاجهزة الالكترونية, والمستحضرات الصيدلانية
والأغذية المجهزة, والمواد المطبوعة, والسلع الجلدية.

مدريد دلوقتى مركز رئيسى للاعمال التجارية والتجارة الدولية و واحدة من أكبر
المراكز المالية فى اوروبا وأكبر المراكز المالية فى اسبانيا.

وخلال الفترة من 1992 ل 2006, شافت مدريد نمو كبير جدا فى قطاع الخدمات أهمية مطار
باراخاس لاقتصاد المدينة كبيرة. بناء المساكن والأشغال العامة زى شبكة القطرات و
الطرق الدائريه, بيشكل دعامة رئيسية للاقتصاد لحد 2006.

عدد سكان مدريد زاد عموما لما نقل فيليبى التانى (1527-1598) ابن كارلوس الاول فى
1561 فى نص القرن الستاشر مقر الحكم لمدريد و استقر عدد سكان مدريد عند حوالى 3
ملايين من 1970s.

من حوالى 1970 لنص 1990s انخفض عدد سكان المدينة,الظاهرة دى اثرت كمان على برسلونه
وغيرها من المدن الأوروبية, كانت الظاهرة دى من جانب بسبب نمو الضواحى على حساب وسط
المدينة. و من جانب ربما كانت بسبب التباطؤ فى معدل نمو الاقتصاد الأوروبى.

مدينة مدريد كعاصمة اسبانيا, جذبت كتير من المهاجرين من جميع أنحاء العالم. و فى
حين أن أكتر من 83.8 %من السكان اسبان, فيه كتير من المهاجرين الجداد اللى جايين من
امريكا اللاتينية, أوروبا, اسيا, و شمال افريقيا و غرب افريقيا بيمثلو
16.2 %اعتبارا من 2007..

لما بقت اسبانيا لا مركزية سياسية. اخدت مدريد صورة إدارية أصغر بالمقارنة مع بقية
مناطق الدولة الإسبانية. مدريد بتعتبر من مناطق الحكم الذاتى. حكومة مدريد (مجلس
المدينة) فيه 57 عضو واحد منهم عمدة مدريد اللى هو دلوقتى البرتو رويز جاياردون
خيمينيز.

فى انتخابات سنة 2007 الإقليمية و المحلية, فى انتخابات مجلس مدينة مدريد كسب الحزب
الشعبى 34 كرسى, و حزب العمال الاشتراكى (الحزب الاشتراكى الاسبانى) 18 كرسى و
اليسار الموحد 5 كراسى.

التعليم فى مدارس الدولة فى اسبانيا مجانى و اجبارى فى الفترة من 6 ل 16 سنة حسب
قوانين اسبانيا.

جامعة مدريد المستقلة هى واحدة من أرقى الجامعات فى اسپانيا. و رقم واحد فى المركز
العام للجامعات فى اسبانيا, وابتدت تحت قيادة عالم الفيزيا المشهور, نيكولاس
كابريرا. جامعة مدريد المستقلة مشهوره بابحاث الفيزياء النظرية و معروفه ببساطة ب
(لا اوتونوما la Autónoma). موقع لا اوتونوما الرئيسى هو الحرم الجامعى, على بعد 10
ميلا (16 كم) شمال شرق مدريد العاصمة و بالقرب من المناطق البلدية لمدريد الكوبنداس
و سان سيباستيان دى لوس رييس. موقع لا اوتونوما الرئيسى فيه كليات العلوم والفلسفة
والفنون الجميلة والقانون والعلوم الاقتصادية ودراسات الاعمال, وعلم النفس,
والمدرسة العليا لعلوم الكمبيوتر و الهندسة, وكلية لتدريب المعلمين والتعليم. كلية
الطب مش فى الموقع الرئيسى و جنب مستشفى لاباز الجامعى..

جامعة تانيه مهمة هى لا يونيڤيرسيداذ كومبلوتنسا دى مدريد أكبر جامعة فى اسبانيا و
واحدة من اقدم الجامعات ف العالم. فيها مييه و سبعتاشر الف (117000) طالب بيدرسو و
عشرتلاف (10000) من اعضاء هيئة التدريس و الموظفين و تقريبا كل اعضاء هيئة التدريس
من الاسبان. حرم لا يونيڤيرسيداذ كومبلوتنسا دى مدريد الجامعى متقسم على اتنين
مونكلاو فى مدريد, و فى سوموساجواس.

لا يونيڤيرسيداذ كومبلوتنسا دى مدريد اتأسست فى الكالا دى ايناريس على ايد
الكاردينال سيسنيروس فى 1499 لكن الاصل الحقيقى يرجع تاريخها لسنة 1293, لما الملك
سانشو الرابع بنا مدارس الكالا العامه اللى بقت جامعة كومبلوتنسا على ايد سيسنيروس
من سنة 1509 لسنة 1510 كان فيه خمس مدارس (كليات) : أخبار و إعلام (فنون و فلسفة),
Teología (اللاهوت), Derecho Canónico (قانون مدنى), Letras (الاداب) والطب. وفى
1836, فى عهد ايزابيل التانية; اتنقلت الجامعة لمدريد تحت اسم الجامعة المركزية
(سويداذ يونيڤيرسيتاريا) و كانت فى شارع سان برناردو. فى 1927 كان متخطط يتبنى حرم
جامعى فى منطقة مونكلاو-الاڤاكا على اراضى خصصها الملك ألفونسو التلاتاشر للغرض ده
لكن الحرب الاهلية الإسبانية حولت " سويداذ يونيڤيرسيتاريا" لمنطقة حرب, و اتسببت
فى تدمير العديد من المدارس (الكليات) فى المنطقة.فى 1970 قامت الحكومة بإصلاح
التعليم العالى, والجامعة المركزية (سويداذ يونيڤيرسيتاريا) بقت جامعة كومبلوتنس
بمدريد (يونيڤيرسيداذ كومبلوتنسا دى مدريد) واتبنى حرم جامعى جديد فى سوموساجواس
علشان الكليه الجديده كلية العلوم الاجتماعية.

من جامعات مدريد كمان جامعة الكالا دى ايناريس إتعاد بناها قلعة ايناريس سنة 1975
الجامعة التكنولوجيه فى مدريد, نتيجة دمج المدارس الفنية المختلفة من الهندسة,
جامعة كارلوس التالت, اللى فلسفتها خلق شعب له فكر حر مسؤول مع الحساسية للمشاكل
الاجتماعية والمشاركة فى مفهوم التقدم على اساس الحرية والعدالة والتسامح و جامعة
بونتيفيكا كاميياس Pontificia Comillas, المشاركة فى عدد من برامج التبادل
الأكاديمى والعمل والأساليب والخطط والمشاريع الدولية مع أكتر من 200 مؤسسات
التعليم العالى فى أوروبا, وأمريكا اللاتينية وأمريكا الشمالية وآسيا.

من الجامعات التانية فى مدريد: جامعة ريى خوان كارلوس (العامة), و الجامعات الخاصة
جامعة ألفونسو العاشر, و جامعة أنطونيو دى نابريخا, جامعة كاميلو خوسيه سيلا, جامعة
فرانسيسكو دى فيتوريا, جامعة مدريد Europea, جامعة سالامانكا كامبوس دى مدريد, و
جامعة سانت لويس (مالحرم الجامعى فى مدريد), و جامعة سان بابلو وحدة التقييم
المركزية.

مطار مدريد هو مطار باراخاس الدولى. باراخاس هو المحور الرئيسى لطيران ايبيريا.
وبالتالى باراخاس هو البوابة الرئيسية لشبه الجزيرة الايبيرية من أوروبا وأمريكا
وبقية العالم. مجموع الركاب دلوقتى اكتر من 52 مليون مسافر سنويا,و ده بيخللى
باراخاس واحد من أكبر 10 مطارات العالم فى الازدحام.

و سنة 2007 أعلن مستشار نقل مجتمع مدريد, مانويل لاميلا ان مدريد هايخدمها مطارين
جداد و من المتوقع يبتدو فى 2016, الاول هايكون موجود فى كامبو ريال, هايكون فى
البداية لرحلات الشحن الجوى, و كمان مركز للطيران منخفض التكلفة, والتانى من
المتوقع يتبنى البلدين من بلديات ال ألامو و ناڤالكارنيرو Navalcarnero, و ها ياخد
الرحلات اللى بتستعمل مطار كواترو دلوقتى.

محطات السكة الحديد الرئيسية فى مدريد هى اتوتشا فى الجنوب و تشامارتين Chamartín
فى الشمال. و اهم مشروعات البنية التحتية الاسبانية خلال العشر سنين الجايه هو بنا
شبكة سكة السرعة العالية الحديد.

مترو انفاق مدريد بيخدم حوالى اربعه مليون ساكن و مترو انفاق مدريد واحد من اكبر
شبكات مترو الانفاق فى العالم واسرعهم فى التوسع, و هوا دلوأتى فيه من 283 كيلومتر
(176 ميل) من الخطوط و ده بيخلليه تانى اكبر مترو انفاق فى اوروبا الغربيه بعد مترو
انفاق لندن, و سادس أطول نظام مترو فى العالم.

مدينة مدريد, تعتبر واحده من عواصم الأزياء الأوروبية, متاجر التجزئة موجوده فی كل
أنحاء المدينة, لكن كتير منها له مركز فى المنطقه التجارية المشهوره جنب و حواللين
بويرتا ديل سول.

فى أواخر مايو و مطلع يونيو, من كل سنه, معرض الكتاب فی مدريد فی باركى دل ريتييرو,
اللی ابتدا حياته خلال الجمهورية التانية سنة 1933. مدريد سنة 1992 كانت عاصمة
ثقافية لأوروبا.

فيه اشارات قليلة المدريد فى ادب القرون الوسطى و فيه إشارات كتيره لمدريد فى ادب
القرن الدهبى.

مدريد هى مقر نادى ريال مدريد و ملعبه سانتياجو برنابيو و منافس ريال مدريد من
المدينة نفسها اتيلتيكو مدريد و ملعبه ڤيثينتى كالديرون. والفريقين بيلعبو فى
لاليجا.مكانة مدريد الرياضية ظهرت من خلال حقيقة أنها استضافت سنة 1982 المباراة
النهائية لكأس العالم اللى نظمها الفيفا (الاتحاد الدولى لكرة القدم).

مدريد واحدة من اربع مدن فى أوروبا مع برسلونه, و جلاسجو و لشبونة ادا الاتحاد
الاوروبى لكرة القدم 5 نجوم لستادين (ملعبين) فيهم: ملعب ريال مدريد سانتياجو
برنابيو و ملعب اتليتيكو مدريد ڤيثينتى كالديرون لان الاستادين طابقو المعايير.

بعض افضل وأشهر لاعبين كرة القدم الاسبان المعروفين جايين من مدريد (مدريليين
Madrileños), بما فيهم اسطورة ريال مدريد الاسبانى اميليو بوتراجوينيو و لاعب
ليفربول بيبى رينا و فرناندو توريس وقدامى اللاعبين فى ريال مدريد راوول جونزاليس و
ايكر كاسياس.

مدريد فيها كمان اتنين من فرق رابطة الاندية لكرة السلة, و حلبة لرياضة سباق
العربيات اللى استضافت قبل كده سباق اسپانيا فى الفورميولا وان. و تاريخيا مدريد
بتستضيف المرحلة الاخيرة من سباق العجل (الدراجات) ڤويلتا دى ايسبانيا كل سنة زى ما
باريس بتستضيف المرحلة الاخيرة من سباق العجل تور دى فرانس كل سنة.

التزحلق على التلج ممكن فى الجبال القريبة من مدريد سييرا دى جواداراما اللى فيها
منتجعات التزلج ناڤاثيررادا و ڤالديسكى Valdesqui, Navacerrada. المدينة حاولت
تستضيف دورة الالعاب الاولمبية الصيفية لسنة 1972 و خسرت لميونيخ و لسنة 2012, و
خسرت للندن على التوالى و مع ذلك, مدريد حاولت تستضيف دورة الالعاب الاولمبية
الصيفية 2016 لكن خسرت لريو دى چانيرو.



https://arz.wikipedia.org/wiki/%D9%84%D8%A7%D8%A8_%D8%AA%D9%88%D8%A8

اللاپ توپ جهاز كمبيوتر محمول (المعروف كمان باسم نوت-بوك) وهو كمبيوتر محمول صغير
، وزنه بيكون فى الغالب من 3 ل 12 رطل (1.4 لـ 5.4 كجم) و متصمم عشان الواحد يحطه
على حجره و هو بيشتغل (لاب الانجليزى يعنى حِجر) على العكس من الكومبيوتر اللى
بيتحط ع المكتب (الديسك) و اللى اسمه (ديسك توب). وبيبقي لللابتوب بطارية يشتغل
بيها ساعات من غير ما يحتاج لأي كهربا تانية علي عكس الديسك توب وبيتميز كمان
بارتباط لوحة المفاتيح بالشاشة دا غير الماوس الموجود فيه واللي بيسمحلك تتحرك بيه
وتستخدمه لساعات من غير ما تحتاج ماوس ولا لوحة مفاتيح ولا حتي الشاحن بتاعه.

اى لاب توب جديد فيه وايرليس وده بيخليك تقدر تدخل نت من اى كافيه او مكان بيقدم
الخدمة دي، مش كده وبس دا انت كمان تقدر تدخل نت من اى مكان حتي لو فى سفر عن طريق
اليو.اس.بي مودم لساعات حتي لو مفيش كهربا.

لازم كمان يكون فيه مشغل دي.فى.دي، وفيه فتحات يو.إس.بي، وشاشته تكون إل.سي.دي،
ويكون فيه لوحة مفاتيح وتاتش باد، ويكون فيه بلوتوث و وايفاي ويقبل سلك نت وتليفون
عشان تقدر تدخل نت فى اى مكان. وحجم اللابتوب بيفسرلنا ليه سعره أعلي من الديسك توب
حتي لو كانت المواصفات واحدة.



https://arz.wikipedia.org/wiki/%D9%83%D9%8A%D8%AA%D9%89_%D9%81%D9%88%D9%83%D8%B3

كيتى فوكس (Kitty Foxx) (26 فبراير 1942 - 21 سبتمبر 2006) ممثلة بورنوجرافية
امريكية ، اسمها الحقيقى أليس چانيت هيرجيت (Alice Janette Hergett) .

اتولدت كيتى فوكس فى مدينة ماونت كارمل بولاية ايلينوى الامريكية ، وفى سنة 1960
خدت الشهادة الثانوية ودخلت الجامعة . بعد كده خدت شهادتها الجامعية سنة 1964 وفى
نفس السنة قابلت آرثر آلن هيرجيت (Arthur Allen Hergett) واتجوزته ، وفى سنة 1965
خلفت منه بنتها الوحيدة ميشيل (Michelle) .

فى سنة 1978 سافرت كيتى فوكس مع جوزها لمدينة لاس ڤيجاس بولاية نيفادا وهناك اشتغلت
أخصائية تجميل . وفى سنة 1983 اشتغلت رقاصة استربتيز فى كباريهات شارع Las Vegas
Strip .

فى سنة 1989 اشتغلت كيتى فوكس موديل عريان لحساب المجلات البورنوجرافية ، وفى سنة
1990 دخلت فى مجال البورنوجرافى لما مثلت اول فيلم بورنوجرافى ليها وهو فيلم Nympho
Heaven ومثلت بعد كده اكتر من 400 فيلم بورنوجرافى . وفى سنة 2000 اطلقت السايت
الرسمى ليها وعنوانه [1] .

فى شهر ديسمبر 2003 اتصابت كيتى فوكس بمرض تمدد الاوعية الدموية فى مخها نتج عنه
بشكل مباشر اصابتها بسكتة دماغية فى شهر يناير 2004 ، وده كان سبب توقفها عن شغلها
فى مجال البورنوجرافى بعدما عجزت عن الحركة بشكل طبيعى . وفى سنة 2005 مات جوزها
آرثر آلن هيرجيت (Arthur Allen Hergett) وده كان سبب تانى زود عليها آلام مرضها
نتيجة حزنها على شريك حياتها وشعورها بالوحدة بعد موته .

فى يوم 21 سبتمبر 2006 ماتت كيتى فوكس فى بيتها بمدينة لاس ڤيجاس بولاية نيفادا
نتيجة مضاعفات السكتة الدماغية . وبالصدفة مات فى نفس اليوم ابن جوزها مارك آلان
هيرجيت (Mark Alan Hergett) واندفنوا هما الاتنين جنب جوزها وأبوه آرثر آلن هيرجيت
(Arthur Allen Hergett) .



https://arz.wikipedia.org/wiki/%D9%81%D9%8A%D9%86%D9%8A%D8%B3%D9%8A%D8%A7

ڤينيسيا (Veneto:‏ Venesia;‏ طليانى:‏ Venezia,‏ نطق طليانى: [veˈnɛːtsja])‏ هى
مدينه فى شمال ايطاليا, عاصمة منطقة ڤينيتو, و سكانها 271,251 (تعداد 1 يناير -
2004). عندما تحتسب مع المنطقه المجاوره لها بادوڤا, منطقة بادوڤا -ڤينيسيا سكانها
1.6 مليون. و تعرف ڤينيسيا باسم "ملكة الادرياتيكي", و "مدينة المياه", "مدينة
الجسور", و "مدينة النور".

مدينة ڤينيسيا مبنيه على 117 من الجزر الصغيره اللى تفصل بينها 150 قناه. بحيره
ڤينيسيا فى المستنقعات على طول البحر الادرياتيكى فى شمال شرق ايطاليا. ڤينيسيا
كانت جمهوريه خلال العصور الوسطى وعصر النهضه اسمها جمهورية ڤينيسيا, ونقطة انطلاق
للحروب الصليبيه, ومعركة ليبانتو, وكمان مركز تجاره مهم جدا (وخصوصا الحرير, وتجارة
الحبوب والتوابل) و ڤينيسيا كانت مركز للفن فى القرن الثالث عشر وحتى نهاية القرن
السابع عشر. ومن المعروف عن ڤينيسيا تأثيرها الفنى المهم ، و تحديداً عصر النهضة .
و لعبت دور مهم فى تاريخ الموسيقى السمفونية والأوبرالية ، و ڤينيسيا هي مسقط رأس
أنطونيو ڤيڤالدى.

المبانى فى مدينة ڤينيسيا قديمه جدا وجذابه, المبانى والقنوات خللت ڤينيسيا واحده
من اشهر المدن فى العالم. اكتر معالم ڤينيسيا شهره جسر ريالتو, و كاتدرائية سان
ماركو و قصر رئيس القضاه و جسر التنهدات و كنيسة بازيليكا سانتا ماريا دى جلوروسيا
دى فرارى

اصل اسم ڤينيسيا من اسم شعب ڤينيتى, و قد یكون هو نفسه شعب إينیتی (Eneti - Ενετοί)
الذي كتب عنه هوميروس و قد یكون فیه صلة لاسم ڤينيسيا من الكلمة اللاتينی
(venetus), بمعنى 'البحر الأزرق'.

على الرغم من انه لا توجد سجلات تاريخيه عن اصول ڤينيسيا, لكن الادله المتوفره جعلت
مؤرخين كتر يجمعو على ان سكان ڤينيسيا الاصليين هم لاجئيين من المدن الرومانيه مثل
بادوڤا و كونكورديا هربانين من موجات متتاليه من غزوات القبائل الجرمانيه.

بين سنة 166 و سنة 168, دمرت قبائل القوادى الجرمانيه المركز الرئيسى فى المنطقه و
دمرت قبائل القوط الغربيين الدفاعات الرومانيه مره اخرى فى بداية القرن الخامس,
وبعد حوالى 50 سنه, دمرت قبائل الهانيه بقيادة اتيلا دفاعات ڤينيسيا. شارلمان كان
معادى ڤينيسيا فى البدايه و حاول يخضع المدينه لحكمه. سنة 828 زادت هيبه ڤينيسيا
بعد سرقة جسد القديس مار مرقس الرسول من الاسكندرية عندما اخده بعض التجار من
ڤينيسيا وابحروا به إلى مدينة ڤينيسيا و هناك استقبلوا الجسد باحتفال كبير و وضعوه
فى الكاتدرائية الجديدة واتسمت باسم مارمرقس كنيسة مارمرقس والتي تتميز بقبابها
الخمسة وبرجها المرتفع 100 متر وكان مقر البطركيه قد اتنقل لريالتو فى ڤينيسيا.

واصل مجتمع ڤينيسيا التطور و قلت قوة السلطة البيزنطيه وهذا قد ادى لنمو الحكم
الذاتى و الاستقلال فى نهاية المطاف. استولت جمهورية ڤينيسيا على عدد من المواقع
على السواحل الشرقية من البحر الادرياتيكي قبل 1200, معظمهم لأسباب تجارية, بحجة ان
القراصنه هناك خطر على التجارة.و بعد الحمله الصليبيه الرابعه سيطرت ڤينيسيا على
القسطنطينيه سنة 1204 و أنشإت الامبراطوريه اللاتينيه

جمهورية ڤينيسيا بقيت مستقله لمدة 1070 سنه، و خسرت استقلالها عندما احتلها نابليون
بونابرت يوم 12 مايو سنة 1797،

جمهورية ڤينيسيا كانت هى اول بلد تحط لايحة تطبق بمقتضاها مفهوم لامتيازات التجاره
و براءات الاختراع



https://arz.wikipedia.org/wiki/%D8%B5%D9%88%D9%81%D9%8A%D8%A7_%D8%B1%D9%88%D8%B3%D9%89

صوفيا روسى (Sophia Rossi) ممثلة بورنوجرافية امريكية اتولدت يوم 22 سبتمبر 1977 فى
مدينة لاس ڤيجاس بولاية نيفادا الامريكية، واسم الشهرة دارلين (Darlene) .

صوفيا روسى وهى فى سن 15 سنة اشتغلت موديل عريان وزاد نشاطها فى المجال ده لما وصلت
لسن 18 سنة وسافرت لاليابان و هاواى ، حتى الموديلات بتاعتها فى اوروبا اتوصفت
بأنها رومانسية جدا . بعد كده خدت فترة راحة واتجوزت وسافرت مع جوزها من مدينة لوس
انجليس بولاية كاليفورنيا لمدينة سكوتسديل بولاية اريزونا وخلفت منه بنتين .

وفى سنة 2002 رجعت تشتغل موديل عريان فى مدينة لاس ڤيجاس ضمن الإتجاه العام لشغل
الموديلات ، وظهرت فى الحملات الاعلانية لشركات Jack Daniels و Southern Comfort
لبيع الخمور وشركة Harley Davidson للموتوسيكلات ، واشتغلت رقاصة مسرح مع مغنى
الروك الأمريكى كيد روك (Kid Rock).

فى اوائل سنة 2005 دخلت صوفيا روسى فى مجال البورنوجرافى بعدما استقبلت واحد من
الحرس الشخصى للممثلة البورنوجرافية المشهورة جينا جيمسون (Jenna Jameson) علشان
يرتب ميعاد مقابلة بينهم هما الإتنين ، ومضت عقد مع شركة Club Jenna اللى مثلت من
انتاجها الافلام البورنوجرافية اللى عملت شهرتها زى Sophia Syndrome و Jenna's
Provocateur و Sophia Revealed و Rossi's Revenge و Sophia's Private Lies, Volume
1 و Sophia Royale

صوفيا روسى ظهرت فى عدد اكتوبر 2005 من مجلة Penthouse وفى عدد ديسمبر 2005 من مجلة
Hustler.



https://arz.wikipedia.org/wiki/%D8%AA%D8%A7%D8%AC_%D9%85%D8%AD%D9%84

Coordinates: 27°10′27″N 78°02′32″E﻿ / ﻿27.17417°N 78.04222°E﻿ / 27.17417;
78.04222﻿ (Taj Mahal)

تاج محل (هندى:‏ ताज महल‏)‏ هو ضريح و من اعظم مساجد العالم من جهة التصميم و
الزخارف و المواد المستعمله ( مرمر ابيض ). موجود فى اجرا فى شمال الهند ، بناه
الامبراطور المغولى شاه جاهان كتكريم لذكرى زوجته و حبيبته ممتاز محل التي دفنت به.

يعتبر تاج محل من اروع الامثله على تطور فن المعمار عند المغول حيث انه يجمع فى
تناغم جميل بين العماره الهنديه و الفارسيه الاسلاميه. اعلنت اليونيسكو سنة 1983م
ان تاج محل موقع تراث عالمى ووصفته بإنه: "درة الفن الاسلامى فى الهند و من اجمل
نماذج التراث العالمى الفنى و الذي يتفق الكل على روعته".

فى عام 1637م نقلوا رفات الامبراطورة ممتاز محل من جنوب الهند و وضعت فى مركز
المبنى على حسب التصميم الهندسي، وعندما اكتمل بناؤه طلب الامبراطور شاه جيهان من
المهندسين اللذين قاما بالبناء عدم بيع فنهما لأحد من بعــده ، و منهم من قال أنه
تم قطع أيدي العديد من اشهر الحرفيين الذين شاركوا فى التصميم والبناء ترهيبا وخوفا
من تقليده او نقل افكاره التصميمية الرائعة . واليوم اصبح تاج محل واحداً من اشهر
الأيقونات البصرية. ورغم السحر الذي يلف جماله والقصة التي كانت وراء بنائه، فإن
واجهته مألوفة لدينا جميعاً لدرجة تجعلنا ننسى أن تاج محل صرح يتميز بأصالة وتفرد
مطلقين بالنسبة لزمنه. وبعد وفاة الامبراطور دفن فى نفس البناء الى جانب زوجته ،وقد
قال البعض إن شاه جيهان لم يكن ينوي أن يجاور زوجته فى القبر وإنما كانت نيته بناء
تاج محل اخر من الرخام الاسود ليكون ضريحاً له ، وقد حاولت الهند فى الأوقات
الاخيرة إرضاء هذا الامبراطور بعد مماته ، لبناء تاج محل بالرخام الاسود وقد نسمع
أخباره قريبا المصدر(http://vb.we3rb.com/t23371/ نحن العرب)



https://arz.wikipedia.org/wiki/%D9%86%D9%8A%D9%88%D8%B2%D9%8A%D9%84%D8%A7%D9%86%D8%AF%D8%A7

نيوزيلاندا(New Zealand) دى دوله فى جنوب غرب المحيط الباسيفيكى و العاصمه بتاعتها
هى ويلينجتون و اكبر مدينه فيها هيا اوكلاند. اكتشفوا نيوزيلاندا يوم 13 ديسمبر
1642 فى فترة قريبة من اكتشاف استراليا اكتشفها ابيل تسمان الرحاله الهولندى فى
رحلته سنة 1641م و بعد كده جه المكتشف الانجليزى جيمس كوك و اكد الاكتشاف ده. بعد
كده بميت سنه استعمرها البريطانيين.

نيوزيلاندا دولة جزيرة فى جنوب غرب المحيط الهادى و بتضم جزيرتين كبار بيكونو معظم
مساحتها هما ( الجزيرة الشمالية و الجزيرة الجنوبية ) و بتضم جزر صغيره كتيره . و
اراضيها على بعد 1500 كلم (900 ميل) شرق اوستراليا بيفصلهم بحر تسمان ، و على بعد
حوالي 1000 كلم (600 ميل) جنوب دول جزر المحيط الهادى كاليدونيا الجديدة ، فيچى ، و
تونجا.



https://arz.wikipedia.org/wiki/%D9%84%D9%86%D8%AF%D9%86

Coordinates: 51°30′26″N 00°07′39″W﻿ / ﻿51.50722°N 0.12750°W﻿ / 51.50722;
-0.12750

لندن (انجليزى:‏ London ‏نطق:‏ /ˈlʌndən/)‏ هى عاصمة و اكبر منطقة حضريه فى انجلترا
و المملكه المتحده و كانت جزء من العديد من الحركات والظواهر المهمة على مر
التاريخ. لندن الكبرى هى تانى أكبر منطقه من حيث عدد السكان بين المناطق الحضريه فى
الاتحاد الأوروبى بعد باريس الكبرى . و تعدادها 8,278,251, و تعداد لندن و المنطقه
اللى حوالايها ما بين 12 مليون و 14 مليون نسمه

لندن واحده من اهم المدن العالميه و من المراكز اللى بتقود العالم فى الفنون
والتجارة والتعليم والترفيه ، والأزياء ، والتمويل ، والرعاية الصحية ، و وسائل
الإعلام ، و الخدمات المهنية ، والبحوث والتنمية والسياحة والنقل و ده كله بيساهم
فى شهرتها و أهميتها.. لندن هيا اكبر مراكز العالم المالية زيها زى نيويورك .

منطقة لندن يخدمها خمس مطارات دوليه وهي مطار هيثرو ، مطار جاتويك , مطار ستانستيد
، مطار لندن لوتون و مطار مدينة لندن.



https://arz.wikipedia.org/wiki/%D8%B3%D9%88%D8%B1%D9%8A%D8%A7

سوريا (الاسم جاى م التسميه اليونانى ع السوريين و الاراميين:‏ Σύριοι ‏|Syrioi|)‏
(الجمهورية العربية السورية) هى دولة من دول البحر المتوسط و ليها حدود مع لبنان و
تركيا و اسرائيل و العراق و الاردن.

حكمها المصريين و الأشوريين و البابليين و الفرس و غزاها الاسكندر الأكبر سنة 332
ق.م.، و ضمها السلوقيين، و استولى عليها الرومان و بعدين استولى عليها العرب (635)
و المغول بقيادة هولاكو (1259)، و المغول تانى بقيادة غازان (1299) و غزاها
تيمورلنك و دمر مدنها (1400) ، و استولى الصليبيين على اجزاء منها، و أخدت اسرائيل
منها الجولان (1967) و ضمتها لنفسها. عاصمة سوريا هى دمشق من سنة 1943، اللى كانت
كمان العاصمة بتاعة الأمويين، و من بعدهم حكم سوريا الأيوبيين لغاية ما احتلها
المغول بقيادة هولاكو (1259)، و بعدين بقت من 1260 تابعة للدولة المملوكية فى مصر
بيحكمها نواب السلطان. لغاية ما استولى عليها الأتراك العثمانيين (1516). بعد
الاتراك بقت تحت الإنتداب الفرنساوى بموجب اتفاقية سايكس-بيكو (1916) و بعدين بقت
دوله سنة 1946.

فى سنة 2010 اتعرضت مناطق فى سوريا لنقص حاد فى الأكل فعملت المنظمات الانسانيه و
برنامج الأغذية العالمى التابع للأمم المتحدة جسر جوى نقل كميات ضخمه من الغذاء.

سوريا مساحتها 185,180 كم مربع و عدد سكانها 19,4 مليون، و من اشهر المدن اللى فى
سوريا: دمشق، حلب، حماة،اللاذقية و حمص. و من أكبر الانهار اللى بتمد سوريا ب حوالي
80% من المية بتاعتها هو نهر الفرات اللى بينبع من تركيا و بيعدي فى العراق و اخيرا
بيصب فى الخليج الفارسي. سوريا و مصر عبد الناصر عملوا وحده فى فبراير سنة 1958 و
سمو الدولة دي الجمهورية العربية المتحدة اللى ما عاشتش كتير و فى سنة 1961 حصل
انقلاب عسكري فى سوريا و سحبت نفسها من الاتحاد و بقت من ساعتها الجمهورية العربية
السورية. سوريا فيها أجناس كتير(زي العرب و التركمان و الدروز و الارمن والاكراد و
الأشوريين) وديانات مختلفة ومن اهم الديانات و المزاهب اللى فى سوريا:



https://arz.wikipedia.org/wiki/%D8%B3%D9%83%D8%B3%D9%89_%D9%83%D9%88%D8%B1%D8%A7

سكسى كورا (2 مايو 1987 - 20 يناير 2011) ممثلة بورنوجرافية ألمانية ، واسمها
الحقيقى كارولين ڤوسنيتسا (Carolin Wosnitza) .

اتولدت سكسى كورا يوم 2 مايو 1987 فى بيرلين عاصمة المانيا ، واشتغلت فى الاول
موديل عريان و رقاصة استربتيز . وفى سنة 2009 دخلت فى مجال البورنوجرافى ومثلت أكتر
من 10 افلام بورنوجرافية اشهرهم Versaute Freizeit و Be Famous و My Satisfaction ،
وفى نفس السنة حاولت تسجل رقم قياسى فى ممارسة الجنس بالفم بأنها تحط قضيب الراجل
فى بوءها لأكتر عدد ممكن من الرجالة وكانت عايزة تعمل كده مع 200 راجل لكنها
ماقدرتش غير على 75 راجل بس قبل مايغمى عليها وينقلوها للمستشفى .

فى يوم 11 يناير 2011 سكسى كورا دخلت المستشفى فى مدينة هامبورج فى المانيا علشان
تعمل عملية تكبير لبزازها ، وأثناء العملية اتصابت بإحتشاء فى عضلة القلب دخلت
بسببه فى غيبوبة طويلة . وفى يوم 20 يناير 2011 ماتت سكسى كورا نتيجة توقف مخها عن
العمل بعد الغيبوبة .



https://arz.wikipedia.org/wiki/%D8%AD%D8%B1%D8%A8_67

حرب 67 (”حرب حزيران“ او ”حرب الايام السته“ او ”النكسه“ او ”نكسة يونيو“ كلها
اسامى لحرب من 5 يونيو ل 10 يونيو 1967 و كانت بين اسرائيل من ناحيه و مصر و سوريا
و الاردن و دعم من العراق و بلاد عربيه. فى الحرب دى اتدمر الجيش المصرى و القوات
الجويه المصريه و اتقتل الاف الجنود المصريين و استولت اسرائيل على سينا و اقفلت
قناة السويس و تدمرت مدن القنال و تهجر ملايين من سكانها لمدن فى عمق مصر. على
الجانب العربى وقعت القدس الشرقيه و مرتفعات الجولان السوريه فى ايد اسرائيل. بكل
المقاييس الحرب كانت هذه كارثه على مصر بشرياً و اقتصادياً و اجتماعياً. الهزيمه
الساحقه دى حصلت فى عهد جمال عبد الناصر اللى اتحدى الغرب و اسرائيل و اتسبب فى
الحرب بقفله لمضيق تيران المنفذ الوحيد لاسرائيل فى البحر الاحمر.

بالنسبه لمصر المؤسسات اللى مسيطره على الحكم فى مصر وقتها ممكن تتقسم لاربع مؤسسات
هما.

فى 13 مايو 1967 مندوب المخابرات السوفييتيه فى القاهره ، اللى كان بيشتغل ملحق فى
السفاره السوفييتيه فى مصر ، بلغ مدير المخابرات المصريه العامه ان فيه 11 لوا
اسرائيلى محتشدين على حدود سوريا. عبد الناصر طوالى بعت قوات مصريه على سينا
لمساندة سوريا ن وبعت الفريق محمد فوزى على دمشق و اتعملت صور جويه لمنطقة الحدود ،
لكن رغم ان الصور مابينتش ان فيه اى حشود اسرائيليه على حدود سوريا عبد الناصر طلب
تانى يوم من الامم المتحده سحب قوات الطوارئ الدوليه من منطقة الحدود المصريه -
الاسرائيليه فى سينا ، و بعدها اعلن اغلاق مضيق تيران فى وجه السفن الاسرائيليه
الرايحه و الخارجه من ميناء ايلات. بطبيعة الحال اسرائيل اعتبرت خطوة عبد الناصر
الغير مبرره اعلان حرب عليها.

على يوم 3 يونيه 1967 بقى واضح ان اسرائيل بتجهز نفسها لخوض حرب حيث انها شكلت
وزارة حرب برياسة ليفى اشكول و اعلنت التعبئه العامه لكن عبد الناصر كان فاكر ان
الموضوع هياخد اسابيع لكن بعد يومين فاسرائيل شنت هجومها الخاطف. فى يوم الاتنين 5
يونيو الساعه سبعه و خمسه و اربعين دقيقه الصبح طارت الطيارات الاسرائيليه على
ارتفاع منخفض عشان تهرب من مجال الرادار وهاجمت المطارات الحربيه المصريه و كل
المرافق الجويه المصريه و فى ظرف 3 ساعات كانت اسرائيل دمرت 150 طياره مصريه على
الارض. فى نفس الوقت شن الجيش الاسرائيلى هجمات على القوات المصريه فى سينا وعلى
الضفه الغربيه اللى كانت تابعه للاردن ، و على مرتفعات الجولان السوريه و استولى
على غزه اللى كانت تابعه للاداره المصريه وقتها.

بيحكى عبد اللطيف البغدادى انه هو و حسن ابراهيم راحو مبنى القياده العامه للجيش و
قابلو عبد الحكيم عامر و انه اتصل بالتليفون بجمال عبد الناصر و بلغه ان الطيارات
الاسرائيليه المهاجمه عددها كبير جداً مابيتناسبش مع عدد الطيارات اللى بتملكها
اسرائيل و ان فيه طيارات امريكيه بتهاجم مطار الاقصر و فى اخر المكالمه طلب منه
يدور على حل سياسى.

احتلت اسرائيل سينا و الضفه الغربيه بما فيها القدس الشرقيه و هضبة الجولان السوريه
و فى يوم 8 يونيو صدر قرار من الامم المتحده بوقف اطلاق النار.

حصل بعد الحرب ان بانت درجة الفوضى و اللخبطه السياسيه اللى كانت عايشه فيها مصر
وقتها بالرغم من البروباجاندا بتاعة الاعلام الرسمى اللى كانت بيروج للعكس. لما
قامت حرب 67 كان جزء كبير من الجيش المصرى موجود فى اليمن و بعد الحرب تم استرجاعها
لمصر.



https://arz.wikipedia.org/wiki/%D8%AB%D9%88%D8%B1%D8%A9_%D9%84%D9%8A%D8%A8%D9%8A%D8%A7_%D8%B3%D9%86%D8%A9_2011

ثورة ليبيا سنة 2011 هى ثوره شعبيه و احداث إبتدت فى ليبيا بسلسله من المظاهرات فى
الشوارع والاحتجاجات و اعمال العصيان المدنى فى يوم 15 فبراير سنة 2011 علشان تبين
إعتراض الناس اللى شاركو فيها على قلة الحريات السياسيه و إنتشار الفساد ، وانعدام
حرية التعبير تحت حكم معمر القذافى. و بترتبط الاحتجاجات دى مع ثورة تونس و ثورة
مصر اللى هما من احتجاجات الشرق الاوسط و شمال افريقيا 2010-2011.

اتطورت الثوره لصراع مسلح مابين قوات تابعه للقذافى و الثوار اللى سيطروا على مدينة
بنغازى و مدن و مناطق تانيه فى ليبيا و فى 18 مارس 2011 اصدر مجلس الامن قرار بفرض
حظر جوى فوق ليبيبا علشان حماية المدنيين ، و بعدها بيوم ، فى 19 مارس 2011 ، شنت
فرنسا و امريكا و بريطانيا غارات على المواقع العسكريه التابعه للقذافى لوقف هجماته
على المدن الليبيه اللى بيسيطر عليها الثوار.

بعد ما نجحت ثورة مصر فى اسقاط واحد من اقوى الانظمه فى المنطقه العربيه و اجبار
حسنى مبارك على التنحى , اتشجع الناشطين فى ليبيا و اتظاهروا فى بنغارى و طالبوا
بالافراج على المعتقليين السياسيين منهم المحامى فتحى تربل و البلوجر فرج الشرانى و
حصلت اشتباكات منهم و مابين قوات البوليس و اتصاب 38 واحد منهم 10 من البوليس.بعدين
نشر جرنال قريب من سيف الاسلام القذافى ان المحامى فتحى تربل خرج من السجن و وصفت
اللى اتظهروا انهم مخربيين و انهم كانوا معاهم طوب و قنابل مولوتوف. و طلعت صفحة
على الفيسبوك و تويتر ,على طريقة ثورة مصر, بتدعو الليبين للثورة يوم 17 فبراير و
ان اليوم دا يبقى يوم غضب يطالبوا فيه بالإصلاح السياسى والاقتصادى والاجتماعى.اللى
دعوا للثوره اختاروا يوم 17 فبراير عشان يئكدوا انهم مش ناسيين الشهدا اللى ماتوا
برصاص نظام القذافى فى 17 فبراير 2006 فى مظاهرات.

استقال وزير العدل المستشار مصطفى عبد الجليل و دخل المتظاهرين مبنى التلفزيون و
الاذاعه الرسمى فى طرابلس ، و حرقو عدد من المبانى الحكومية و إتنشرت أخبار إن معمر
القذافى ساب طرابلس عاصمة ليبيا

معمر القذافى قال خطاب إتذاع على التلفزيون الرسمى، قال فيه إنه مش رئيس علشان
يستقيل، و إنه "قائد الثورة الى الابد"، و إن صورة ليبيا إتشوهت قدام العالم.

فرض الاتحاد الاوروبى عقوبات على ليبيا تتضمن تجميد ارصدة واصول ، والتوقف عن منح
تأشيرات دخول (فيزا).

خرج من امريكا اكبر تحذير لغاية الوقت ده لما طالب رئيس امريكا باراك اوباما بوقف
العنف فى ليبيا و قال ان معمر القذافى فقد شرعية القياده و لازم يمشى. و حذر كمان
اى مسئول من بتوع القذافى اللى حا يتثبت عليه انه شجع على شن هجمات على المواطنين
الليبيين ، وقال ان اللى حواين القذافى لازم يفهموا ان العنف اللى بيعملوه ضد
المدنيين الأبرياء حايتراقب و هيتحاسبوا عليه ، و انه طلب من وزارة الدفاع و وزارة
الخارجيه الامريكيه النظر فى الخيارات اللى من ضمنها فرض منطقه لحظر الطيران فوق
ليبيا لمنع طيران القذافى من شن غلرات على المعارضين الليبيين. سفن حربيه و حاملات
طائرات امريكيه راحت و رايحه على ليبيا.

الانتربول ( البوليس الدولى ) اصدر فى 4 مارس 2011 مذكرة تنبيه بخصوص معمر القذافى
و 14 شخص من المقربين ليه. و قال الانتربول ان الداتابيس بتاعته اتحطت فيها اسامى
المطلوبين و ارصدتهم المجمده و بياناتهم فى كل منافذ البلاد الاعضاء فى منظمة
الانتربول. وهما :

القرار 1973 بيسمح بتوجيه ضربات جويه ضد ليبيا لمنع القذافى من استخدام القوه ضد
المدنيين. وأعلن وزير خارجية فرنسا الان جوبيه ان التحرك هيبدأ فى ظرف ساعات.

باراك اوباما رئيس امريكا وجه انذار اخير لمعمر القذافى و حذره إنه هيواجه عواقب
ممكن تشمل تحرك عسكرى لو ماالتزمش بمطلب الامم المتحده بزقف ضرب النار.

اعلنت الكوماندية الفرنساويه إن طيارتين قطريتين ميراج 2000 عملوا مهمه جويه لقطر
فى سما ليبيا. قطر حطت اربع طيارات عسكرية فى كريت لخدمة قوات التحالف اللى بتعمل
هجمات فى ليبيا. و اتعرضت مواقع القوات المواليه للقذافى فى مدينة أجدابيا فى شرق
ليبيا لغارات فى العصريه.

استمرت المعارك و الضربات اللى ساعدت الثوار على السيطره على مناطق كتيره و اعلنوا
انهم عايزين يبدأوا يصدروا بترول بسرعه و قال متحدث بإسمهم انهم عملوا اتفاقيه مع
قطر. بيقول المتمردين انهم قادرين على تصدير من 100 الف ل 200 الف برميل بترول
يوماتى و يزودوا الكميه شويه شويه لغاية ما توصل ل 300 الف برميل. من جهه تانيه
البريطانيين اعلنوا انهم عايزين يتحكموا فى تجارة البترول الليبى.

مع ان الولايات المتحده و الاتحاد الاوروبى كان ليهم موقف جامد ضد نظام حسنى مبارك
فى مصر من اول لحظه انطلقت فيها المظاهرات فى ثورة مصر سنة 2011 ، الموقف من ليبيا
كان مختلف ، و فى الاول ماكانش فيه ردود افعال قويه من الغرب و منظمات حقوق الانسان
رغم ان النظام الليبى عمل مجازر و استخدم الطيارات فى العمليات ضد المتظاهرين و فى
ظرف يومين قتل اعداد كبيره من الناس اكتر من اللى اتقتلوا فى مصر فى كل فترة
المظاهرات. لكن مع تطور الأحداث ابتدى الغرب يهتم و يوجه تحذيراته. فى 3 مارس 2011
قال باراك اوباما رئيس امريكا ان العنف الشغال فى ليبيا لازم ينتهى و إن معمر
القذافى فقد شرعيته فى الحكم و لازم يمشى. فى 7 مارس اعلن اوباما ان الحلف الاطلسى
بيدرس التدخل العسكرى فى ليبيا و اعلنت فرنسا ان الجامعه العربيه موافقه على فرض
حظر جوى فوق ليبيا. فى 10 مارس اعلنت فرنسا اعترافها بالمجلس الوطنى المؤقت اللى
بيمثل المنشقين على نظام معمر القذافى و اعلنت انها حاتعين سفير لفرنسا فى بنغازى
معقل المنشقين. فى 18 مارس ايد الغرب قرار مجلس الامن بفرض حظر طيران فوق ليبيا
لمنع القذافى من قصف الثوار بالطيارات ، و فى 19 مارس شنت فرنسا و بريطانيا و
امريكا غارات عسكريه بالطيارات و الصواريخ على مواقع تابعه لنظام القذافى فى ليبيا.

بلاد المنطقه العربيه بينقسموا لممالك و مشايخ و جمهوريات. الجمهوريات هى مصر و
تونس و ليبيا و اليمن و العراق و سوريا و الجزاير و لبنان و السودان. بإستثناء
البحرين جايز لظروفها الإثنيه ، بيتلاحظ ان الجمهوريات العربيه هى بالذات اللى
بتواجه فى الوقت الحالى اضطرابات و ثورات. بعد العراق اتعرضت تونس و مصر و ليبيا و
اليمن لثورات و اضطرابات و فيه قلاقل ممكن تكبر فى سوريا.

بصفه عامه موقف العرب معادى للقذافى و بإستثناء جمهوريات سوريا و الجزاير اللى
بيتقال انهم مدوا نظام القذافى بطيارين بقية العرب و اجهزة الاعلام العربيه بوجه
عام ماهياش فى صف القذافى. مشيخة قطر اعلنت انها مع التحالف الغربى و هتشارك فى
العمليات الحربيه ضد القذافى و قناة الجزيره القطريه بتهاجم نظام القذافى. البلاد
التانيه اللى اعلنوا تأييدهم للتحالف لكن ما اعلنوش عن مشاركه عسكريه ضد القذافى
كلهم ممالك بيحكمها ملوك و شيوخ و هى السعوديه و الأردن و المغرب و الإمارات.
السعوديه ليها تار قديم مع القذافى اللى بيتقال انه كان عايز يغتال الملك عبد الله
بن عبد العزيز وقت ماكان لسه ولى عهد للملكه. قطر هى الطرف العربى الوحيد اللى اعلن
مشاركه عسكريه ضد القذافى و اشتركت اربع طيارات قطريه فى الهجوم على ليبيا. قطر
فيها اكبر قاعده عسكريه امريكيه بره امريكا و بطبيعة الحال بتنطلق منها ساعات
الغارات الامريكيه فى الشرق الاوسط. ذكرت الانباء فى 28 مارس ان المتمردين عملوا
اتفاقيه مع قطر لتصدير البترول.

يوم 21 فبراير 2011 اتكلم الشيخ يوسف القرضاوى رئيس الإتحاد العالمى لعلماء
المسلمين على قناة الجزيره القطريه. الشيخ القرضاوى العايش فى قطر استباح دم العقيد
معمر القذافى رئيس ليبيا و قال : "من استطاع أن يقتل القذافى فليقتله، ومن يتمكن من
ضربه بالنار، فليفعل، ليريح الناس والأمة من شر هذا الرجل المجنون".

كعادة الحكام العرب المتشبثين بكراسيهم لما بيدخلوا بلادهم فى مشاكل دوليه و
بيلاقوا نفسهم فى الاخر مزنوقين فى مواجهات عسكريه مش متكافئه مع الغرب المتسلح
بالعلم و السلاح اعلن القذافى ان الهجوم على نظامه حرب صليبيه. بطبيعة الحال الحروب
الصليبيه كانت فى العصور الوسطى لما كانت اوروبا متخلفه و عايشه تحت سيطرة الكنيسه
الكاتوليكيه و كانت الحملات الصليبيه ليها طابع دينى و بتتشكل و بتخرج بأمر الكنيسه
الكاتوليكيه مش بأمر دوله مدنيه حديثه فى القرن 21. قلة فهم الوقائع التاريخيه و
التمسك بمفاهيم قديمه عمرها قرون و ماعادتش موجوده بيعبر فى حد ذاته عن انعدام
الرؤيه السياسيه و استغلال وحش لأحداث تاريخيه قديمه عن طريق النوعيه دى من الحكام
لتبرير غلطاتهم فى حق بلادهم و شعوبهم. الشيخ القرضاوى اعلن فى مقابله تلفزيونيه
على قناة الجزيره القطريه فى 20 مارس 2011 ان العمليات اللى بتشنها قوات غربيه ضد
نظام الزعيم الليبى معمر القذافى ماهياش حرب صليبيه وان العرب و الليبيين طالبوا
بيها من الأمم المتحده.



https://arz.wikipedia.org/wiki/%D8%A7%D9%8A%D9%85%D8%A7%D9%86%D9%88%D9%8A%D9%84_%D9%83%D8%A7%D9%86%D8%B7

ايمانويل كانط او ايمانويل كانت (Immanuel Kant, نطق ألمانى: [ɪˈmaːnu̯eːl ˈkant])‏
(1724 - 1804) كان فيلسوفاً من القرن التامن عشر.ولد فى بروسيا التي تعرف
حالياً(المانيا.يعتبر اخر فيلسوف اثر فى اوروبا الحديثة من خلال التسلسل الكلاسيكى
لنظرية المعرفه التي بدأت فى عصر التنوير الذي بدأ ايضاً بمفكريين و فلاسفة مثل جون
لوك و ديفيد هيوم و فولتير وخلص كانت. كانط نشر اعمال مهمه عن نظرية المعرفه و
حاجات متعلقه بالدين و التاريخ و القانون,من اشهر اعماله هو كتابه نقد العقل المجرد
الذى هو عباره عن بحث عن محدوديات و بنية العقل نفسه. كانط كانط ينضر الى ان فلسفته
وجد حل وسط ما بين الفلاسفه المؤمنين ب العقلانيه و التجريبيه. الفلاسفه التجريبيين
زى جون لوك و ديفيد هيوم, كانو يظنون ان المعرفه تأتي عن طريق التجربه وحدها, و لكن
الفلاسفه العقلانيين مثل رينيه ديكارت و افلاطون, يرون ان العقل هو الذى يقدر أن
يدل الواحد للمعرفه لوحده, مع ان الطرفين اتفقوا ان استخدام العقل بدون تجرببة او
تنفيذ يعتبر وهم. افكار و فلسفة كانط اثرت فى المانيا وهو عايش ولا زالت مؤثره لحد
دلوقتى و فلاسفه مثل هجيل صححوا و طوروا افكار و فلسفة كانط. كانط كان من المؤمنيين
بالتنوير و كاتب اشهر شرح للتنوير باسم ايه هو التنوير.

كانط بيعتبر اخر فيلسوف من فلاسفه عصر التنوير, و كتب اشهر شرح للتنوير لما أجاب
على سؤال ما هو التنوير و اجابته كانت "ان التنوير هو خروج الانسان من مرحلة القصور
العقلى و بلوغه سن الرشد العقلى, و قصده بالقصور العلقى ان الانسان يتبع الناس
التانيه و كلامهم و يردده وممكنأن يحارب وهو لم يفهمه و انه قبل كل صغيره او كبيره
يذهب يسئل حد سؤاء كان راجل دين او سياسى و انه لم بيقدر فى التفكير او ياخد قرار
من غير ما يتئثر بكلامالناس و افكارهم التانيه وهولملا يفهمها," كانط رفض كلام
الناس الذى كانوا يقولون عن ان التنوير ضد الدين او عكسه و ان لا يمكن لاحد ان يبقى
تنويرى و متدين فى نفس الوقت, كانط راى ان حدود العقل تبدا بحدود الايمان و ان
الايمان يحدد العقل و الايمان بدون عقل لايبقى ايمان, و حذر الناس ان لا يسمعوا ولا
يرددوا كلام رجال الدين بدون تفكير او تغير مثل مايفهمون هم و الاخد بالتحريمات
بدون اى تفكير و تنفيذ كلام الذي فى السلطه بدون مناقشه و كلامه ..هذا هو الصحيح.
قال كانط لو الناس عملت الحاجتين و هؤلاء لن يتقدموا ابدا و لن يتحسن وضعهم. كانط
لخص كلامه عن شرح التنوير بقوله "فلتكن شجاع و لتشغل عقلك..هذاهو العنوان و المفتاح
التنوير" قال كمان ان الانسان الجبان و الكسول هم يقصدون ان يبقوا فى سبات عقلى مدى
الحياة مع ان الله اعطى للانسان عقلا لكي يستخدمه , لكن هؤلاء الناس تجلس و تسال
رجال الدين عن كل الاشياء ففي الحياة لايوجد شئ يستحق البحث لاجله, و يسمعوا كلام
اشخاص تتكلم'



https://arz.wikipedia.org/wiki/%D8%A7%D9%84%D9%82%D9%88%D8%A7%D8%AA_%D8%A7%D9%84%D8%AC%D9%88%D9%8A%D9%87_%D8%A7%D9%84%D9%85%D8%B5%D8%B1%D9%8A%D9%87

القوات الجويه المصريه ، هى اقدم و اعرق سلاح طيران فى الشرق الأوسط و بيعتبر أقوى
سلاح طيران فى الشرق الاوسط وده كان واضح فى تقرير حلف شمال الاطلنطي الناتو لما
اعترف ان مصر بتمتلك أعقد خط دفاع جوي فى العالم واقوى منظومة طيران فى الشرق
الأوسط بتعادل مع اسرائيل بس مصر بتتفوق فى عدد الطيارات و بتمتلك مصر اسطول من
احدث الطيارات القاذفه و المقاتله وطيارين على كفاءه عاليه.

إتأسس سلاح الطيران المصرى سنة 1928 كجزء من الجيش المصرى قبل ما يبقى فرع عسكرى
منفرد. اول قائد لسلاح الجو المصرى كان كندى اسمه ڤيكتور هيربيرت تايت.

سلاح الطيران المصرى شارك فى معارك و حروب من ضمنها حرب اليمن و الحرب الليبيه و
حرب الاستنزاف و حرب اكتوبر 73 اللى أظهر فيها تفوق كبير دك فيها القواعد العسكريه
الاسرائيليه قبل عبور القوات البريه قناة السويس و إقتحام خط بارليف . و فى وقت
الحرب ، يوم 14 اكتوبر ، قدر بكفائه عاليه انه يتصدى للمقاتلات الإسرائليليه فوق
الدلتا فى معركة المنصوره الجويه الضخمه اللى شاركت فيها حوالى 150 طياره من
الطرفين و قدر الطيارين المصريين بطيارات ميج انهم يوقعو 18 طياره اسرائيليه فانتوم
من احدث الطرازات وقتها مقابل 3 طيارات بس. قاد المعركه محمد حسنى مبارك.

بعد تصالح مصر و اسرائيل و عقد إتفاقية السلام و انهاء حالة الحرب بينهم استمر
تطوير السلاح الجوى المصرى عشان يبقى قوه رادعه لأى محاوله تطاول من أى بؤره من بؤر
المنطقه المحيطه بمصر و المليانه بصراعات و مشاكل وأطماع بتهدد السلام العالمى.



https://arz.wikipedia.org/wiki/%D8%A7%D9%84%D9%81%D8%AA%D9%88%D8%AD%D8%A7%D8%AA_%D8%A7%D9%84%D8%A5%D8%B3%D9%84%D8%A7%D9%85%D9%8A%D9%87

و الامبراطوريه البيزنطيه و الڤيسيجوث. بدأت الحروب من سنة 632 و الي سنة 732 فى
عهد الخلفا الراشدين و فى عهد الخلافه الأمويه. نتايج الحروب كانت انتشار واسع
للاسلام خارج شبه الجزيره العربيه , و انتشار اللغه العربيه فى بلاد و مناطق مثل
مصر و الشام و شمال افريقيا و سقوط الامبراطوريه الفارسيه و ضياع اجزاء كبيره من
الامبراطوريه البيزنطيه و تحول جيوش المسلمين لقوه عسكريه عظمى, و بعد ذلك ظهور
الحضارة الاسلاميه.

بعد وفاة رسول الاسلام محمد فى المدينة المنورة المسلمين اختاروا و بايعوا الصحابى
ابو بكر لكي يبقى خليفة المسلمين بعد النبى, و حارب قبائل العرب المتمرده قالب:تريد
مصدر فى حروب عرفت بحروب الرده و فى عهده توحدت اغلب اجزاء شبه الجزيره العربيه و
دخل المسلمين فى مواجهات مع القوى العظمى وفي وقت (الفرس و البيزنطيين). فى عهد عمر
بن الخطاب المسلمين استولوا على مصر و فارس و العراق و الشام و أسست فى عهده مدن
مثل الفسطاط و الكوفه. بقت الخلافة الراشده موجوده لمدة ثلاثين سنه (من سنة 632 –
حتى سنة 661) و انتهت بظهور الدوله الأمويه.

تأسست الدولة الأمويه فى سنة 661 بعد احداث الفتنه الكبرى, حكمت لمدة حوالى 100 سنه
قبل انهيارها فى سنة 750, و كانت عاصمتها دمشق و توسعت حتى سيطرت على شمال افريقيا
كلها (من ليبيا للمغرب الأقصى) و الاندلس فى شبه الجزيره الايبيريه (الان اسبانيا,
البرتغال). و وصلت حدودها فى اقصى توسع لغرب الصين و اجزاء من الهند (اغلبها
باكستان الان) و جنوب فرنسا. بعد قيام حروب الاسترداد (الريكونكويستا) قدر
الأيبيريين انهم يستردوا ايبيريا و يخرجوا المسلمين منها.

الفرس كانوا مسيطرين على منطقة بتبدأ من بادية الشام فى الغرب لغاية شمال الجزيرة
العربية فى الجنوب وكانت مناطقهم بتتوسع فى الغرب حسب انتصاراتهم على الروم فشوية
يوصلوا لغاية مضيق البوسفور وشوية يرتدوا لورا نهر الفرات ، وكان فى قبائل عربية
كتيرة كانت بتقيم فى المناطق اللى بيسيطر عليها الفرس زى تغلب اللى كانت مسيحية
وشيبان وطئ اللى كان الفرس مخلينها رئيسة القبائل عشان كده كانت بتقيم فى الحيرة
عاصمة العراق فى الوقت ده .وربيعة وبكر . وكان فى فارس شجاع من قبيلة شيبان اسمه
المثنى بن حارثة الشيبانى بيغير على الفرس هو وناس من قبيلته فراح للخليفة ابو بكر
بعد ما خلص حروب الردة وطلب منه انه يديله مدد فاداله الخليفة مدد وراح يحارب الفرس
وينتصر عليهم معركة بعد معركة بس كان عنده مشكلة انه جيشه بيقل من كتر المعارك
والفرس مابيخلصوش خصوصا ان هم كل اما بيغلبوا فى معركة يبعتوا جيش أكبر من الجيش
اللى قبله ومعاهم كمان العرب المسيحيينااغغغللااتتنههههه فكان محتاج لمدد من
الخليفة ابو بكر وفعلا راح للخليفة وطلب منه مدد وفى الوقت ده خلص خالد ابن الوليد
معركة اليمامة وقضى على مسيلمة الكذاب اللى ادعى النبوة فبعتله الخليفة ابو بكر
يطلب منه انه يروح العراق عشان يدعم المثنى بن حارثة . خالد بن الوليد راح على طول
على الحيرة وعرض على حاكمها هانئ بن قبيصة الطائي الاسلام او الجزية او الحرب فهو
قبل الجزية وعمل صلح مع خالد بن الوليد انه يدفع 190 الف درهم . وبعد ما خلص فتح
الحيرة بعت للمثنى بن حارثة انه ينضمله عشان الجيش يبقى متجمع وفعلا اتجمع الجيش
وبقى تعداده 18000 واحد بس المثنى مشى قبل خالد بيومين والتقوا بقائد الفرس هرمز فى
ارض الأبلة وهرمز كان عايز يقتل خالد وهو بيبارزه بس القعقاع بن عمرو قتله ولما
اتقتل اتشتت الجيش الفارسى والمعركة دى اتسمت بذات السلاسل لأن الفرس ربطوا نفسهم
بالسلاسل وبعد المعركة بعت خالد المثنى بن حارثة عشان يتبع اللى بقيوا من الجيش
الفارسى المهزوم وبعد ما قسم خالد الغنايم ، بس الفرس بقيادة ملكهم أدشير ما سكتوش
وبعتوا جيش كبير بقيادة القائد الفارسى قارن بن قريانس فلما وصل لقرية المذار وصله
خبر هزيمة جيش هرمز وموته فتجمع هناك وراحله خالد وحصلت بينهم معركة اتقتل فيها
القائد الفارسى قارن وكل قواد جيشه وتجمع الفرس مرة تانية فى الولجة بس برده
اتغلبوا من المسلمين بس العرب المسيحيين اتجمعوا فى قرية أليس فراحلهم خالد وانتصر
عليهم انتصار كبير وقتل منهم حوالى سبعين الف واحد ؛ وبعد ما انتصر فى الحيرة
الحيرة راح الأنبار وفتحها وبعد كده راح عين التمر وغلب الفرس اللى كانوا متجمعين
فيها وبعد ما خلص من المعركة دى راح على دومة الجندل اللى كان اهلها متجمعن فيها
ولما عرفوا ان خالد رايح لهم استنجدوا بالقبائل زى كلب وغسان وراحوا أمدوهم ولما
قرب خالد منها اختلف اتنين من رؤسائها أكيدر بن عبد الملك، والجودي بن ربيعة فانسحب
أكيدر باللى معاه وساب الجودى ينهزم هو اللى معاه . قعد خالد فى دومة الجندل شويه
وبعد كده رجع الحيرة ؛ووهو قاعد فيها جالو امر من الخليفة ابو بكر الصديق انه يسيب
العراق ويروح الشام عشان يساعد المسلمين لأن الروم كانوا متجمعين فى اليرموك ،
وبكده انتهت الفتوحات على الجبهة الفارسية فى عهد ابو بكر واتفتح معظم العراق وبقى
تحت السيطرة الاسلامية . . الخليفة ابو بكر اتوفى يوم 22 جمادى الاخر سنة 13 هجرية
بعد ما قضى على المرتدين وفتح معظم العراق ولما كان بيموت كانت موقعة اليرموك اللى
خلصت بانتصار المسلمين على الروم لسه شغالة .

عمر بن الخطاب لما مسك الخلافة كان القتال شغال فى اليرموك ، والمسلمين اتجمعوا
قدام حشود الروم الكبيرة وكان عدد المسلمين 36 الف واحد بس وعدد الروم كان أكتر من
250 الف وفضل القتال شغال خمسة ايام الروم يهجموا على المسلمين اللى كانوا بقيادة
خالد بن الوليد و المسلمين يصدوا الهجوم وفى اليوم السادس استخدم المسلمين اسلوب
الكماشة فانتصروا على الروم و مات من الروم حوالى 50 الف واحد بس مات من المسلمين
صحابة كتير زى : عكرمة بن أبى جهل وفقد فيها كتير من المسلمين عيونهم زى: ابو سفيان
فقد عينه التانية بعد ما كان فقد الأولانية فى غزوة حنين .

كان واضح ان المسلمين بعد ما خلصوا حروب الردة كانت خطتهم أن هم يهاجموا فى جبهة
الروم شوية ويهاجموا فى جبهة الفرس شوية والجبهة التانية كانوا بيدافعوا فيها لغاية
ما يصدر لهم امر ان هما يهاجموا على الجبهة دى عشان يحافظوا على فتوحاتهم وعشان كده
بعد ما خلص المسلمين فتح العراق فضلوا يدافعوا على جبهة الفرس ويهاجموا الروم لغاية
ما فتحوا الشام وبعد كده جالهم الامر انهم يروحوا على جبهة الفرس ويفتحوا
امبراطورية الفرس كلها و بالخطة دى قدر عمر بن الخطاب انه يفتح كل امبراطورية الفرس
وتلتين أراضى الروم . و من البلاد اللى اتفتحت فى عهد عمر : مصر والشام وبرقه وفارس
وخراسان وسنجستان .

سوريا قبل ما المسلمين يفتحوها كانت من أهم مناطق الدولة البيزنطية وكانت مركز
الامبراطورية البيزنطية ولما ابو بكر مسك الخلافة بعت جيش اسامة بن زيد اللى كان
مجهزه الرسول محمد قبل ما يموت وقالهم وصايا هى :"لا تخونوا ولا تغدروا ولا تغلوا
ولا تمثلوا ولا تقتلوا طفلا ولا شيخا ولا امرأة ولا تقعروا نخلا ولا تحرقوه ,ولا
تقطعوا شجرة مثمرة، ولا تذبحوا شاة ولا بعيرا..." . وفعلا نجح جيش اسامة فى مهمته
ورجع للمدينة وبعد كده طلب ابو بكر من خالد انه يروح عشان يساعد المسلمين ويقود
الجيوش الاربعة اللى كان باعتهم ابو بكر عشان يحاربوا الروم ؛ والمسلمين انسحبوا من
كل المناطق اللى فتحوها عشان يتجمعوا وانتصروا على الروم فى اليرموك وبعد ما
انتصروا اتفرقوا تانى وراح جيش ابو عبيدة بن الجراح لحمص وراح عمرو بن العاص
لفلسطين وراح شرحبيل بن حسنة يفتح دمشق وساعده ابو عبيدة.

ابو عبيدة بن الجراح بعت ابو الأعور السلمى عشان يفتح طبرية عشان ميوصلش للروم
امدادات وهما متحاصرين والروم جهزوا قوة كبيرة لحماية المدينة لأنها مركز الشام وان
المسلمين احتلوها فهيحتلوا الشام كله . راح ابو عبيدة بن الجراح عشان يفتح دمشق
وخلى خالد بن الوليد فى قلب الجيش وخلى نفسه فى الشمال وعمرو بن العاص فى اليمين
وبعت فرقة موجودة بين دمشق وحمص علشان ميوصلش الروم الامدادات .ووقف كل قائد من
قواد المسلمين على باب من أبواب دمشق وحاصروا المدينة كذا شهر وكان فتحها صعب على
المسلمين عشان أسوارها كانت قوية جدا وأهل دمشق عرفوا ان الامدادات مش ممكن توصل
لهم فالقتال بقى صعب وفى يوم البطريرك اتولدله مولود فدعا كل اهل المدينة والجنود
بتوعها وكانوا سكرانين وخالد بن الوليد شعر بكده وحس ان اللى بيقاتلوا سكرانين
وكمان من المعلومات اللى وصلتله من الجواسيس فجاب الجنود وقالهم أنا اذا كبرت
اقتحموا الأسوار وفعلا خالد كبر والمسلمين وجنود خالد بن الوليد اقتحموا السور فكل
جنود المسلمين اقتحموا الأسوار وفتحوا دمشق وعملوا صلح مع اهل المدينة . وبكده
اتفتحت المدينة وبقت عاصمة الشام .

فى البقاع : بعد ما ابو عبيدة خلص فتح دمشق بعت خالد ابن الوليد عشان يفتح البقاع
ولما خالد وصل جات حملة من الروم وقتلت شوية مسلمين وبعد الحادثة دى راح خالد عشان
يفتح بعلبك فأهلها ما حاربوهوش وعملوا صلح معاه ،وبكده اتفتحت مدينة بعلبك من غير
حرب . معركة مرج الروم وفتح حمص الأولانى: وأبو عبيدة راح لشمال دمشق برده فوصله ان
هرقل بعت جيش عشان يستعيد دمشق وهيمشى الجيش ده من حمص فراح ابو عبيدة لمرج الروم
عشان يحارب الجيش اللى بعته هرقل وجه خالد بن الوليد من ورا جيش الروم فالروم
اتحاصروا وماتوا كلهم ومانجاش منهم غير اللى استسلم واتأسر وبعد كده راح ابو عبيدة
ناحية حمص وحاصرها وجه فصل الشتا وكان صعب جدا على المسلمين ولما عدا فصل الشتا
فاشتد الحصار على الروم والأهالى استسلموا واتصالحوا مع المسلمين فأبو عبيدة بعت
عبد الله بن مسعود للخليفة عمر بن الخطاب . عشان يبشره بان حمص اتفتحت وبعت معاه
خمس الغنايم . وبكده اتفتحت حمص . فتح قنسرين : ابو عبيدة بعت خالد بن الوليد
لمدينة قنسرين اللى كانت موجودة فى شمال سوريا وحاصر المدينة شوية لغاية ما فتحها.

بعد ما الروم فتحوا أجنادين لقوا ان الروم كانوا معاندين جدا فقرروا انهم يجتمعوا
تانى وقرروا انهم يفتحوا بيت المقدس وفعلا اتجمعت الجيوش ؛ وساب ابو عبيدة سعيد ابن
زيد على دمشق والجيوش بتاعة المسلمين اتحركت وراحت حاصرت بيت المقدس شويه كتير
لغاية ما زهقوا وطلبوا الصلح لكن اشترطوا ان الخليفة نفسه هو اللى يستلم المفاتيح
بتاعة المدينة راح ابو عبيدة بعت لعمر بن الخطاب عشان يقوله على الشرط اللى حطه اهل
بيت المقدس راح عمر بن الخطاب استشار الصحابة واتقسموا لفريقين الأولانى كان قائده
عثمان بن عفان وكان شايف انهم مايقبلوش الشرط ده ويحاصروا المدينة لغاية ما تستسلم
والفريق التانى كان بقيادة على بن أبى طالب وقال لعمر ان ما مقدس فيش مشكلة انه
يروح فعمر ابن الخطاب خد برأى على ابن أبى طالب وسابه على المدينة وراح عمر بن
الخطاب لدمشق واستقبله ابو عبيدة وخالد بن الوليد وبعدين دخل بيت المقدس وقعد يدور
على الصخرة اللى النبى حكاله عنها لحد ما وصل لها وبعد كده استقبله بابا الكنيسة
بتاعة القدس وكان وقت صلاة الضهر فالبطريرك دعاه ان هو يصلى فى كنيسة القيامة
فمرضيش لأن المسلمين هيعتبروها مسجد وهيتخانقوا مع المسيحيين عليها وكمان هيعتبروا
ان الصلاة فى الكنيسة حلال عشان كده صلى قدام الكنيسة والمسلمين بنوا فى المكان
اللى صلى فيه عمر بن الخطاب مسجد وبكده اتفتحت القدس وبقى اول القبلتين وتالت
الحرمين تحت سيطرة المسلمين لأول مرة فى التاريخ واتفرقت جيوش المسلمين تانى .

اول ما وصل ابو عبيدة لمركزه فى حمص بعد ما اتفرقت جيوش المسلمين تانى حاصروه الروم
وأهل منطقة شرق الجزيرة وكان ابو عبيدة خد رأى المسلمين فى انهم يفضلوا جوا المدينة
ويستخبوا ورا سور المدينة او ان هم يطلعوا برا سور المدينة يحاربوا الروم فكلهم
شاروا عليه ان هم يفضلو مستخبيين ورا سور المدينة إلا خالد بن الوليد اللى جاله
بمدد من قنسرين اللى قاله يطلع يحارب الروم من ورا السور ، بس ابو عبيدة خد برأى
الأغلبية ،وبعت ابو عبيدة لخليفة المسلمين عمر بن الخطاب يقوله على الحصار
،فالخليفة امر سعد بن أبى وقاس فى العراق انه يبعت القعقاع بن عمرو بمدد لأبو عبيدة
اللى متحاصر فى حمص وانه يبعت عياض بن غنم بجيش عشان يفتح بلاد الجزيرة اللى بيسيطر
عليها الروم (بلاد الجزيرة دى منطقة فى شرق سوريا)؛ وفى الوقت نفسه خرج عمر بن
الخطاب بنفسه من المدينة عشان يساعد ابو عبيدة ، وأول ما اهل الجزيرة سمعوا بهجوم
المسلمين رجعوا بسرعة على بلادهم وكمان الروم اول ما عرفو إن الخليفة بنفسه جاى على
حمص عشان يفك الحصار اللى عليها خافوا وفى الوقت ده خالد بن الوليد نصح ابو عبيدة
إنه يطلع يحارب الروم وفعلاً فك الروم حصارهم للمدينة وهربوا من قدام سور حمص بعد
قتال جامد مع المسلمين انتهى بإنتصارالمسلمين وبعدها بتلات ايام وصل عمر بن الخطاب
لدمشق ووصله الخبر فوزع الغنايم وخد نصيبه ورجع للمدينة .



https://arz.wikipedia.org/wiki/%D9%87%D9%8A%D9%85%D9%88%D8%AC%D9%84%D9%88%D8%A8%D9%8A%D9%86

الهيموجلوبين (Hemoglobin او Haemoglobin و بيترمز له بـ Hb او Hgb) هو عباره عن
بروتين بيحتوى على عنصر الحديد موجود فى الدم بتاع حيوانات كتيره (كل الفقاريات و
بعض من انسجة الحيوانات اللافقاريه).

الهيموجلوبين بيبقا موجود جوه خلايا الدم الحمرا (الاريثروسيتات) و ظيفته هى نقل
الاوكسيجين من الرئتين (او الخياشيم) لانسجة الجسم المختلفه.

الهيموجلوبين بيعمل رابطه كيميائيه ضعيفه مع الاوكسيجين و بيسموه فى الحاله دى
اوكسى هيموجلوبين (بيبقى لونه احمر فاتح) و بكدا بيقدر يشيل الاوكسيجين و يوديه
لخلايا الجسم و هناك بتتكسر الرابطه الضعيفه دى و بينفصل عنه الاوكسيجين و بيتحول
لونه و بيبقا ازرق محمر و بيسموه هنا ديوكسى هيموجلوبين.

الهيموجلوبين بيتصنع فى نخاع العضم و بيتفرز فى الدم جوه خلايا الدم الحمرا اللى
بتكمل دورة حياتها و تموت بعد 100-120 يوم.لما بتموت الخليه بيتكسر الهيموجلوبين و
بيطلع منه حديد.فى بروتين اسمه ترانسفيرين وظيفته تجميع الحديد الناتج من موت
الخلايا دى و نقله مره تانيه لنخاع العضم عشان يتعمل منه هيموجلوبين و خلايا جديده.
اللى بيتبقا من الحديد فى الدم بيدخل فى تركيب ماده تانيه اسمها بيليروبين و بيتفرز
مع الصفرا و هو المسئول عن اللون البنى المصفر بتاع البراز.

جزيء الهيموجلوبين بيتكون من اربع مجموعات هيم صغيرين متجمعين حوالين مجموعة جلوبين
كبيره ، الهيم دا بيمثل 4% بس من وزن الجزئ بتاع الهيموجلوبين و بيتكون من مركب
عضوى شكله مدور بيسموه بورفيرين و مرتبط بيه ذرة حديد واحده، ذرة الحديد دى هى اللى
بتعمل الرابطه الكيميائيه الضعيفه مع الاوكسيجين عشان يتنقل من الرئتين لكل حته فى
الجسم.جزيء الهيموجلوبين الواحد بيبقا متركب من اربع مجموعات من الهيم يعنى اربع
ذرات حديد و دا معناه ان كل جزئ هيموجلوبين بيقدر يشيل اربع ذرات من الاوكسيجين فى
المره الواحده. قياس نسبة الهيموجلوبين فى الدم هى من اكتر انواع تحاليل الدم اللى
بيطلبها الدكاتره من المرضى بتوعهم ودى النسب الطبيعيه فى الستات و الرجاله و
الاطفال:



https://arz.wikipedia.org/wiki/%D9%86%D9%88%D8%A7%D8%B6%D8%B1_%D8%A7%D9%84%D8%A3%D9%8A%D9%83_%D9%81%D9%89_%D9%85%D8%B9%D8%B1%D9%81%D8%A9_%D8%A7%D9%84%D9%86%D9%8A%D9%83

نواضر الأيك فى معرفة النيك ، كتاب للإمام و المؤرخ الكبير جلال الدين عبد الرحمن
السيوطى (1445 - 911) اتكلم فيه عن الجنس و الاوضاع الجنسيه و ازاى الراجل و الست
يغروا و يهنوا بعضهم. الكتاب اضافة لقيمته التاريخيه و اللغويه بيوضح ان مصر فى
العصور الوسطى ما كانتش منغلقه و مكبوته و بتعانى من التابوهات زى ماحد ممكن يتصور
، و دليل كده ان شيخ و فقيه وامام كبير بيعتبر عند العامه ولى كتب ببساطه عن الجنس
و استخدم لغه مفتوحه و واضحه من غير تعقيدات و ان التثقيف الجنسى كان حاجه طبيعيه
فى المجتمع و ماهواش عيبه و بيدل على كده ان مفيش حد انتقده فى عصره. من ناحيه
تانيه، رغم ان الكتاب عمره اكتر من 500 سنه لكن بيتكلم عن الرجاله و الستات بطريقه
متكافئه و بيصور المتعه الجنسيه على انها حاجه متبادله بين الطرفين مش لطرف على
حساب طرف و ما بيصورش الراجل فى مكانه اعلى من الست. ده بيعكس مكانة الست فى مصر فى
العصور الوسطى. الست المصريه فى العصور دى ، و هى عصور حكمت فيها مصر واحده ست هى
شجرة الدر ، ماكانتش منغلقه او منزويه لكن كانت ليها مكانه محترمه فى المجتمع
المصرى و كانت هى المسئوله عن بيتها و بتديره من غير تدخل الراجل. من اسماء الستات
اللى كانت منتشره أياميها أسامى زى " ست الكل " و " ست الناس " و " ست الخلق "
والست المصريه كانت بتخرج تتفسح و تشترى احتياجاتها من الاسواق و كانت بتكلم
البياعين الرجاله و تهذر معاهم و تساومهم بطريقه عاديه ، و ساعات جوزها كان بيروح
معاها و يسيبها تتسوق براحتها و يروح هو يشترى احتياجاته ، و العاده ان الست
المصريه هى اللى كانت بتشترى لجوزها هدومه. و عادة الراجل ما كانش بيقدر يمنع مراته
من الخروج للتسوق و لو حصل " لوقع التشويش بينهما، وقد يئول الامر الى الفراق " زى
ما كتب المؤرخ ابن الحاج.



https://arz.wikipedia.org/wiki/%D9%84%D9%8A%D8%A7_%D8%AF%D9%89_%D9%85%D8%A7%D9%89

ليا دى ماى (Lea De Mae) (26 ديسمبر 1976 - 9 ديسمبر 2004) ممثلة بورنوجرافية
تشيكية ، واسمها الحقيقى أندريا أبسولونوڤا (Andrea Absolonova) .

ليا دى ماى اتولدت يوم 26 ديسمبر 1976 فى براج عاصمة تشيكيا ، وهى كانت عضوة فى
المنتخب التشيكى لرياضة الغطس اللى اتأهل لاوليمبياد صيف 1996 لكنها ماقدرتش تشارك
فيه بسبب إصابتها فى النخاع الشوكى فى التدريبات اللى قبل البطولة ، وبعدما شفيت من
الإصابة رجعت تمارس رياضتها المفضلة من جديد واشتركت فى تصفيات اوليمبياد صيف 2000
لكنها ماتأهلتش ليه ، ولما شافت سوء حظها فى الرياضة اللى بتحبها اعتزلت ممارستها
فى سنة 1999 .

فى سنة 1999 وبعد إعتزالها لرياضة الغطس مباشرة ، اشتغلت ليا دى ماى كموديل عريان
وبعد كده دخلت فى مجال البورنوجرافى عن طريق الممثلتين البورنوجرافيتين سيلفيا سانت
(Silvia Saint) و مونيكا سويتهارت (Monica Sweetheart) اللى اكتشفوها ، ومثلت أكتر
من 100 فيلم بورنوجرافى أهمهم Buttfaced!3 و Hot Property و Ass Lovers 2 و Cum
Dumpsters و Stocking Tease و Hustler Centerfolds 2 و (2004) Loaded و Anal
Training و Lady Lust و Nasty Dreams .

فى شهر يوليو 2004 اتعرضت ليا دى ماى لورم سرطانى خبيث فى المخ ، ودخلت بعد كده فى
مرحلة العلاج من مرض السرطان .

فى يوم 9 ديسمبر 2004 ماتت ليا دى ماى فى بيتها فى براج عاصمة تشيكيا ، نتيجة
مضاعفات مرض السرطان .



https://arz.wikipedia.org/wiki/%D9%84%D8%BA%D9%87_%D9%82%D8%A8%D8%B7%D9%89

القبطي (ⲘⲉⲧⲢⲉⲙ̀ⲛⲭⲏⲙⲓ ‏|Met Remenkēmi|)‏ هو المرحله التالته من اللغات المصرية
اللى اتكلمها المصريين طول التاريخ و كانت مكتوبة بحروف من اصل يونانى و
ديموتيكي-مصري. ودلوقتي بقت بتستعمل بس فى الصلوات بتاعت الكنيسية القبطية (وخصوصا
اللهجة البحيري), و ليها كمان تاثير كبير على اللغة المصري الحديثة (العامية
المصرية) بعني زي بقيت اللغات اللى ماتت لكن مانتهتش بشكل كامل. و بيمتد تاثيرها
على مستوى الكلمات المصرية الحديثة اللى اصلها قبطي، و كمان على مستوى المورفولوجي
والفونولجي والسينتاكس او النحو و الصرف و الصوتيات. مش بس كدا دا كمان تاثيرها
امتد بشكل محدود للغات التانية زي كلمة تمساح فى العربى القياسى الحديث و كلمة طوبة
وبعض الكلمات اليونانية و حتى الاسبانية و الروسية. و اللغة القبطية بيصنفها العلما
ضمن عيلة اللغات الافرواسيوية و تنتها مستعملة لحد القرن السبعتاشر و خصوصا فى
القرى البعيدة و استخدم المصريين الحروف اليونانية عشان يكتبوا لغتهم القبطية بس
زودو عليها 7 حروف مصرية (من الديموطيكي) علشان مالقوش ليها مقابل فى الحروف
اليونانية. فى ناس يتدعي دلوقتي ان اللغة القبطي ماماتتش لسة و ان فى عيلات مصرية
لسة بتتكلم قبطي لحد دلوقتي. القبطي لغة ليها لهجات كتيرة بس اهم اللهجات دي هى
البحيري و الصعيدي (الطيبي نسبة لطيبة العاصمة القديمة بتاعت مصر).

البابا كيرلس الرابع (بابا اسكندريه) (1854 – 1856 م) -المشهور بـ ابو الاصلاح- عمل
تغيير لنطق الحروف القبطية و خلاها تمشي مع النطق اليوناني للحروف فى محاولة منه
للتوحيد بين الكنيسة القبطية و الكنيسة اليونانية ودا سبب تغيير نطق اغلب الكلمات
القبطية و ظهور أصوات فونولوجية ما كانتش موجودة قبل كدا و ما نطقهاش المصريين طول
عمرهم زي حرف ال ث وحرف ال ذ. وشوية شوية ضاع و اتنسى النطق المصري الاصلي خاصةً فى
وجه بحري، انما لسه فى كنايس و أديرة كتير فى الصعيد بتستخدم النطق القديم.



https://arz.wikipedia.org/wiki/%D9%83%D9%88%D8%B1%D8%A9_%D9%82%D8%AF%D9%85

كورة القدم هى رياضه جماعيه بتتلعب بين فريقين كل فريق متكون من حداشر لاعب و
بتعتبر من اكتر الرياضات اللى ليها شعبيه فى العالم كله.

كورة القدم بيلعبوها فى ملعب شكله مستطيل متغطى بالحشيش الطبيعى او الصناعى ،
الملعب بيبقا فيه جونين ، واحد فى كل ضلع صغير من اضلاع المستطيل.الهدف بتاع
اللعيبه هو انهم يشوطو الكوره فى الجون بتاع الفريق الخصم. حارس المرمى (الجون) هو
الوحيد اللى بيبقا من حقه يلمس الكوره بايديه او بدراعاته اما بقية الفريق فمن حقهم
بس يلمسو الكوره برجليهم او براسهم و ممكن يستعملو صدرهم او بطنهم.الفريق الفايز هو
اللى بيجيب اكبر عدد من الاجوان فى نهاية الماتش.اذا انتهى الماتش بين الفريقين و
كانو جايبين نفس العدد من الاجوان او ولا واحد فيهم جاب اى جون ، الماتش بينتهى
بالتعادل او بيديلهم الحكم وقت اضافى و لو النتيجه تنتها زى ما هى بيبتدو فى ضربات
الجزاء الترجيحيه.

البلد اللى حطت قوانين لعبة كورة القدم الحديثه هى انجلترا سنة 1863 و الجهه اللى
بتنظم لعبة كورة القدم على مستوى دولى هى الاتحاد الدولى لكورة القدم و المشهوره
باسم الفيفا (FIFA و اللى هى اختصار للاسم بتاع الاتحاد بالفرنساوى Fédération
Internationale de Football Association).

كاس العالم لكورة القدم هيا اكبر مسابقه دوليه بتنظمها الفيفا مره كل اربع سنين و
اللى بيعتبر كمان اكبر حدث رياضى فى العالم كله من حيث عدد المتابعين ليه.



https://arz.wikipedia.org/wiki/%D9%83%D8%A7%D9%86%D8%AF%D9%8A%D8%AF%D8%A7_%D8%B1%D9%88%D9%8A%D8%A7%D9%84

كانديدا رويال (Candida Royalle) (15 اكتوبر 1950 - 7 سبتمبر 2015) ممثلة ومخرجة
ومنتجة بورنوجرافية امريكية ، واسمها الحقيقى كانديس ماريون ڤادالا (Candice Marion
Vadala) .

اتولدت كانديدا رويال يوم 15 اكتوبر 1950 فى مدينة نيويورك بولاية نيويورك
الامريكية ، ودرست المزيكا والرقص فى المدرسة العليا للفنون والتصميم فى مدينة
نيويورك وبعد كده كملت دراستها للفنون دى فى جامعة ولاية نيويورك .

فى سنة 1975 دخلت كانديدا رويال فى مجال البورنوجرافى ومثلت اكتر من 70 فيلم
بورنوجرافى أهمهم Analist و Carnal Haven و Love Secrets و Liquid Lips و
Liberations of Honeydoll Jones و The Starlets و Pizza Girls و Pro-Ball
Cheerleaders و Olympic Fever و Hot Rackets و Sunny و Blue Ecstasy و Studio Of
Lust و Three Daughters .

كانديدا رويال كانت بتكتب مقالات فى المجلات البورنوجرافية المشهورة زى High
Society و Cheri .

فى سنة 1984 أسست كانديدا رويال شركة Femme Productions لإنتاج الأفلام
البورنوجرافية ، وكان الهدف الأساسى للشركة دى هو أن الأفلام البورنوجرافية اللى
بتنتجها تكون سبب فى علاج أى مشاكل جنسية عند أى اتنين متجوزين بيتفرجوا عليها .
وده خلى عدد كبير من الدكاترة الاستشاريين والمعالجين فى مجال الصحة الجنسية يشيدوا
بكانديدا رويال لأنها اعتبرت شغلها فى مجال البورنوجرافى رسالة وطريقة لعلاج
المشاكل الجنسية عند الناس مش لمجرد المتعة والإثارة وبس .

فى سنة 1989 مضت كانديدا رويال على وثيقة تحديث صناعة البورنو . وبعد كده بقت
الخطيب العام و محاضرة فى مؤسسة سميثسونيان البحثية (Smithsonian Institute) وفى
المجلس العالمى لعلم السكس وفى جامعات كتيرة .

كانديدا رويال كانت عضو فى American Association of Sexuality Educators,
Counselors and Therapists (المنظمة الأمريكية لمدرسين الجنس واستشاريين ومعالجين
الامراض الجنسية) وكمان عضو مجلس إدارة مؤسس لمنظمة Feminists for Free Expression
(نسويات حرية التعبير) ، ده غير عضويتها لمنظمة XRCO ومنظمة AVN المتخصصين فى تقييم
مجال البورنوجرافى .

فى سنة 2014 بدأت كانديدا رويال فى إنتاج فيلم While You Were Gone: The Untold
Story of Candida Royalle عن سيرتها الذاتية إلا أنه ماكملش فى حياتها ، لكن الورثة
بتوعها قرروا يكملوه علشان يتم إصداره فى اقرب ميعاد ممكن .

فى يوم 7 سبتمبر 2015 ماتت كانديدا رويال فى بيتها بمدينة ماتيتوك بولاية نيويورك
نتيجة مضاعفات مرض سرطان المبيض .



https://arz.wikipedia.org/wiki/%D8%B1%D9%82%D8%B5

ارتبط الرقص عند الشعوب البدائيه بالدين ، فكان نوع من التعبير عن الشعور الجماعى
زى ما بيتشاف عند الهنود الحمر و قبايل فى افريقيا. فبيرقصوا مثلا لشكر الاله على
النصر ، او لطلب النجاح فى الصيد او الزراعه ، او لطرد الأرواح الشريره ، او لتمثيل
حدث حصل فى تاريخ قبيلتهم.

الرقص عند المصريين القدام كان هو كمان له طابع دينى. و فى اليونان و الهند ارتبط
بتطور المسرح زى ما كان كمان فى مسرح النو اليابانى فى القرن 14.

الرقص كنشاط اجتماعى و طريقه للترفيه ما ظهرش الا فى عصور حديثه نسبيا. فى العصور
الوسطى الرقص الاجتماعى كان مقصور على المثقفين و بلاط الملوك و لا سيما فى فرنسا.
و فى القرن 16 انتشر الرقص الهادى فى البلاط ، و الرقص السريع القوى عند الريفيين.

الباليه ظهر لأول مره فى البلاط الايطالى فى القرن 16 ، وبعدين شاع فى فرنسا ، و
وصل لذروته فى عهد الملك لويس الأربعتاشر. من الرقصات اللى شاعت فى القرن 17 رقصات
المينويت و الجافوت و السرابند.

بدا الرقص الزوجى فى القرن 19 لما انتشرت رقصة البولكا فى براغ و الفالس فى فيينا.
الرقص وصل انجلترا من فرنسا فى القرن 17 و بقت رقصة روجرى كوفر لى شايعه هناك.

فى البلاد التانيه ظهرت انواع تانيه من الرقص زى رقصات المازروكا و البولونيز فى
بولندا ، و الكازاردا فى المجر ، و الفنداجو و البليرو فى اسبانيا ، و الترانتلا فى
ايطاليا ، و التانجو و السامبا و الرومبا فى امريكا اللاتينيه.

من امريكا ظهرت رقصة الفوكس تروت سنة 1912، و بعدين ظهور مزيكة الجاز سنة 1920 طلع
رقصات جديده كان اشهرها رقصة الشارلستون اللى مهدت للرقصات الحديثه زى الروك اند
رول و التويست و الجيرك و غيرها.

الرقص الشعبى نوع من الرقص البدائى او الرقص الوطنى الشايع فى كل بلد ، زى الفنداجو
الاسبانى ، و البولكا البوهيمى ، و رقص الخيل و التحطيب فى مصر. فيه فى بلاد كتيره
مدارس و معاهد لتدريس الرقص الشعبى زى فى انجلترا و امريكا و غيرها.

الرقص الشعبى اتطور فى مصر و ظهرت فرق شعبيه زى فرقة رضا للفنون الشعبيه ، اللى
نجحت نجاح كبير فى مصر و اعجب بيها جدا فى الغرب ، و فرقة الفنون الشعبيه التابعه
لوزارة الثقافه.

فى مصر و تركيا اذدهر نوع من الرقص الفردى المعروف بالرقص الشرقى او الرقص البلدى ،
و بيعتمد الرقص ده على خطوات فنيه صعبه و محسوبه و تناسق حركى جميل و ظهرت فى مصر
مدارس فنيه كتيره للنوعيه دى من الرقص. اشتهر فى النوع ده من الرقص تحيه كاريوكا و
ساميه جمال و نعيمه عاكف و نجوى فؤاد و غيرهم.



https://arz.wikipedia.org/wiki/%D8%AD%D8%B1%D8%A8_%D8%A7%D9%87%D9%84%D9%8A%D9%87_%D8%B3%D9%88%D8%B1%D9%8A%D8%A7

احتجاجات سوريا فى سنة 2011 ، هى مظاهرات و احتجاجات اندلعت فى مدن سوريه فى 18مارس
2011 بدرعا و هى فى استمرار الى يومنا هذا بين الشعب و النظام السوري. بدأت الثورة
بشكل سلمي من قبل المتظاهرين قوبلت برد عنيف من قوات الامن السوري سقط فيها العشرات
من المدنيين الى انتقلت الى ثورة مسلحة بعد 7 شهور من المظاهرات السلمية وتم اعلان
تشكيل نواة القوات المعارضة تحت اسم الجيش السوري الحر
https://www.youtube.com/watch?v=SZcCbIPM37w بدات بعدها القنوات الموالية للنظام
السوري ومن اليوم الاول بتوجيه الانظار الى ان الحرب الواقعة حرب اهلية بين الطوائف
السورية مع العلم ان الطائفة السنية تمثل حوالي 92 بالمئة من الشعب السوري.

بدإت الأحداث يوم نص مارس و فى 20 مارس اعلنت مصادر ان قوات الامن السوريه قتلت
متظاهر من المتظاهرين اسمه رائد الكراد فى مدينة درعا فى جنوب سوريا و قالت المصادر
انه كان خامس مواطن يتقتل من بداية الاحتجاجات اللى بدأت يوم 18 مارس، و قالت مصادر
ان ٢٠ شخصاً أصيبوا بجروح. مصادر قالت للعربيه.نت إن مبنى قصر العدل اتولعت فيه
النار و اتحرقت اربع اتوموبيلات كانت واقفه جوه و قدام القصر و ان حصلت فوضى كبيره
و ان المتظاهرين رموا طوب على قوات الامن.

من جهه تانيه قالت العربيه.نت ان جهود الوساطه فشلت و ان الوضع بقى مش متسيطر عليه
و ان المتظاهرين استمروا فى فى رمى الطوب على قوات الامن اللى اضطرت لإستخدام
القنابل المسيله للدموع. السلطات كانت قبضت على 15 طفل بسبب كتابتهم على الحيطان فى
مدينة درعا كلام بيطالب بإسقاط نظام الرئيس بشار الأسد
http://www.syrianmediacenter.com/%D9%84%D9%82%D8%A7%D8%A1-%D9%85%D8%B9-%D8%A3%D8
%AD%D8%AF-%D8%A7%D8%B7%D9%81%D8%A7%D9%84-%D8%AF%D8%B1%D8%B9%D8%A7-%D9%85%D9%85%D
9%86-%D9%81%D8%AC%D8%B1%D9%88%D8%A7-%D8%A7%D9%84%D8%AB%D9%88%D8%B1%D8%A9/ .
استمرت المظاهرات فى درعا يومين ورا بعض و اتقتل فيها اربع مواطنين ، و فى وقت
تشييع جنازتهم اتحول التشييع لهتافات ضد الحكومه. و قالت انباء يوم السبت ان
الاتصالات بمدينة درعا اتقطعت بالكامل و ان عدد من الدبابات و قوات الحرس الجمهورى
محصراها و اتقال ان محافظ درعا مشى و ان بيته اتعرض لقصف.

سايت معارض على الانترنت طلب من السوريين الخروج للشوارع فى المدن السوريه و
التظاهر السلمى و المطالبه بالحريه و حدد اماكن للإحتشاد ، و من الاماكن دى ساحه
اسمها " شمدين " فى دمشق و هى منطقه ركن الدين اللى فيها كثافه سكانيه كرديه كبيره.
السايت ادا كمان توجيهات للمتظاهرين و قالهم ازاى يقدروا يتعاملوا مع الغاز المسيل
للدموع و هجمات قوات الامن و شرح طريقة الانتشار فى الزقايق الضيقه و الشوارع
الرئيسيه.

رجب طيب اردوغان رئيس وزرا تركيا قال انه كان حذر الرئيس بشار الأسد من امكانية
قيام مظاهرات معارضه فى سوريا من وحى المظاهرات الشعبيه اللى عمت اماكن تانيه فى
الشرق الأوسط و قاله يعمل اصلاحات ديموقراطيه و قال انه لما زار سوريا اخر مره قال
للأسد ياخد درس من اللى بيحصل فى المنطقه ( تركيا نفسها بتواجه مظاهرات من الأكراد
و غيرهم ).

وزير دفاع امريكا روبرت جيتس صرح بإن حكومة سوريا بتواجه نفس التحديات اللى بتواجها
كذا حكومه فى نواحى المنطقه و هى مطالب شعوبها برفع المظالم السياسيه و طلب من
الجيش السورى انه يحتذى بالجيش المصري الذي لم يضرب النار على المواطنين و ساعدهم ،
واستشهد جيتس بنظم سوريا و ليبيا و ايران كأمثله للانظمة الاستبداديه اللى قمعت
شعوبها و عندها استعداد لاستخدام القوة ضدها.

الرئيس بشار الأسد قبل استقالة الحكومه و اعلن عن عمل اصلاحات فى سوريا ، و خرجت
مظاهرات ضخمة رافعة العلم السوري وبتهتف بحياة الرئيس بشار الأسد و بتعلن تأييدها
ليه. شارك فى المسيرات الاف السوريين و رفع المشاركين صور الرئيس الأسد و يفط مكتوب
عليها كلام مؤيد ليه زى : " الله معك الشعب معك " و " لا للفساد نعم لمشروع الإصلاح
" و " استهداف سوريا استهداف المشروع المقاوم " ، و هتف المتظاهرين ضد اجهزة
الاعلام العربيه بكلام زى : " يا عربية يا عبرية تعالي صوري الحرية " و " يا جزيرة
يا حقيرة تعالي صوري هالمسيرة " ، و ذاع التلفزيون السورى صور المسيرات التأييديه
فى المحافظات السوريه زى حلب و ادلب و الحسكة و الرقة و طرطوس و دير الزور.



https://arz.wikipedia.org/wiki/%D8%A7%D9%8A%D9%83%D9%88_%D9%81%D8%A7%D9%84%D9%89

ايكو فالى (Echo Valley) (29 مايو 1954 - 21 مايو 2011) ممثلة بورنوجرافية امريكية
، اسمها الحقيقى سينثيا جين دوباى (Cynthia Jean Dubay) .

اتولدت ايكو فالى يوم 29 مايو 1954 فى مدينة ساجيناو بولاية ميشيجان الامريكية ،
واشتغلت فى الاول موديل عريان لحساب مجلات Hustler و Gent و Score وبعدين اشتغلت
رقاصة استربتيز فى كباريهات ولاية لويزيانا .

بعد كده دخلت ايكو فالى فى مجال البورنوجرافى ومثلت أكتر من 20 فيلم بورنوجرافى
اشهرهم فيلم Big Boobs 5 The Hard Way .

فى يوم 21 مايو 2011 ايكو فالى عملت حادثة فى مدينة ليكى بولاية تكساس وهى سايقة
عربيتها لما اتخبطت بيها فى عربية نقل وماتت فى ساعتها ، وظهر من معاينة الحادثة دى
إن ايكو فالى ماكانتش لابسة حزام الامان بسبب كبر حجم بزازها .



https://arz.wikipedia.org/wiki/%D8%A7%D8%B3%D9%8A%D8%A7

اسيا هى اكبر قاره فى العالم فى المساحه (43،810،582 كيلو متر مربع) و عدد السكان
(اكتر من 4 مليار انسان).

قاره اسيا محاطه من ناحية الجنوب بالمحيط الهندي و من الشرق المحيط الهادي و من
ناحية الشمال بيغطي المحيط القطبي كل سواحلها اسيا مهد حضارات انسانية عظيمة من قبل
التاريخ المكتوب و من بعده( الاكاديه والميديةو الفينيقيه و السومريه و الفارسيه و
الهنديه و الصينيه مجرد امتله) . اسيا فيها دلوقتي 37 دولة مستقلة ومن اكبر مدنها
طوكيو و سيول و مومباي و جاكرتا.

كلمة اسيا نشأت من كلمة "Ἀσία" اليونانية القديمة ، استعملها هيرودوت (سنة 440 قبل
الميلاد) فى اشارة للاناضول ، او علشان وصف الامبراطورية الفارسية فى وصفه الحروب
الفارسية.



https://arz.wikipedia.org/wiki/%D9%BE%D9%88%D9%84%D9%8A%D9%86_%D8%AA%D8%B4%D8%A7%D9%86_%D8%A8%D9%88-%D9%84%D9%8A%D9%86

پولين تشان بو-لين (Pauline Chan Bo-Lin) (23 مايو 1973 - 31 يوليو 2002) ممثلة
بورنوجرافية صينية .

اتولدت پولين تشان بو-لين يوم 23 مايو 1973 فى مدينة شانجهاى فى الصين ، وفى سنة
1985 سافرت مع أمها لمدينة هونج كونج .

فى سنة 1988 اشتغلت پولين تشان بو-لين عارضة أزياء ، وفى سنة 1990 دخلت فى مسابقة
Miss Asia Pageant (ملكة جمال آسيا) لكنها ماخدتش أى ترتيب فيها .

فى سنة 1991 دخلت پولين تشان بو-لين فى مجال البورنوجرافى بتشجيع من امها علشان
تقدر تصرف عليها . وفى الفترة من سنة 1991 لغاية سنة 1997 مثلت اكتر من 25 فيلم
بورنوجرافى أهمهم Flowers of Shanghai و Sex for Sale و Whores from the North و
Devil of Rape و Erotic Ghost Story 3 و Escape from Brothel و Behind the Pink
Door و Flying Dagger و From Beijing with Love ، واكتسبت شعبية كبيرة فى المجال ده
بسبب أدائها الجرئ للمشاهد البورنوجرافية ، وده اللى خلاها أبرز رمز للسكس فى هونج
كونج وكمان على مستوى الصين كلها .

فى سنة 1997 بدأت پولين تشان بو-لين فى علاقة عشق مع المستثمر التايوانى هوانج
چين-تشونج (Huang Jen-chung) اللى كانت اتعرفت عليه فى سنة 1993 وكان اكبر منها ب
33 سنة ، وسافرت معاه لمدينة تايبيه عاصمة جمهورية الصين علشان تعيش معاه . لكن بعد
كده ظهر على حقيقته لما بدأ يعاملها بوحشية لغاية لما خلاها بدأت فى سنة 1998 تتورط
فى تعاطى المخدرات وممارسة الشعوذة ، وفى أوائل سنة 1999 زهق منها وهجرها ؛ وده
يوضح السبب الحقيقى ورا التصرفات الشاذة اللى عملتها پولين تشان بو-لين فى الفترة
مابين سنة 1998 وسنة 2001 اللى كان منها : محاولة الانتحار وهى فى لقاء فى
التليفزيون على الهوا ، قلع كل هدومها فى الشارع ووقوفها وهى عريانة ملط قدام الناس
، حرقها لبيتها ، محاولة السفر للخارج من غير باسبور وكان طبعا بيتم ترحيلها فى كل
مرة ، ضرب أى حد قدامها فى الشارع وده كان السبب اللى خلاها تدخل السجن فى المملكه
المتحده فى شهر ديسمبر 1999 . ونتيجة كل ده دخلت المستشفى اكتر من مرة علشان تتعالج
من الإدمان .

وفى أوائل شهر يوليو 2002 ، پولين تشان بو-لين خلفت ولد من راجل أمريكى من أصل صينى
كان بيشتغل دى چى فى تايبيه عاصمة جمهورية الصين بعدما مارسوا السكس مع بعض من غير
جواز .

فى يوم 31 يوليو 2002 انتحرت پولين تشان بو-لين بعدما رمت نفسها من شباك شقتها فى
الدور ال24 من عمارة سكنية فى مدينة شانجهاى فى الصين وماتت فى ساعتها . وكانت كتبت
رسالة قبل انتحارها قالت فيها أن سبب الانتحار هو أن جالها مرض نفسى اسمه اكتئاب ما
بعد الولاده ده غير حزنها على نفسها بسبب اللى شافته من عشيقها الأولانى هوانج
چين-تشونج (Huang Jen-chung) . وفى يوم 3 اغسطس 2002 اتعملت لها جنازة على مستوى
عالى انتهت بحرق جثمانها تطبيقا لشعاير ديانتها البوذيه .



https://arz.wikipedia.org/wiki/%D9%85%D9%88%D8%B3%D9%88%D8%B9%D9%87

الموسوعه (انسيكلوبيديا) Encyclopedia هى كتاب او مجموعة كتب بتحتوى على معلومات
وافيه عن كل فروع المعرفه او فرع معين من المعرفه. مواد الموسوعات بتتقسم لمواد ،
ماده واحده لكل موضوع. المواد بتتقسم على المواضيع فى الموسوعه عادة حسب اسم المادة
ابجديا وممكن الموسوعه تكون وارده فى مجلد واحد او مجلدات ، وده بيعتمد على كمية
المواد المدرجه.

من اشهر الموسوعات العالميه العامه الموسوعه البريطانيه Encyclopædia Britannica و
موسوعة لاروس. و من امثلة الموسوعات المتخصصه فى مجال معين الموسوعه القبطيه.

الغرض من عمل الموسوعه هو نشر المعرفه بين الناس فى كل نواحى العالم و الحصول على
معلومات سريعه عن موضوع معين.



https://arz.wikipedia.org/wiki/%D9%84%D9%88%D8%B1%D9%89_%D8%A7%D9%84%D9%8A%D9%83%D8%B3%D9%8A%D8%A7

لورى اليكسيا (2 مارس 1980 - 19 سبتمبر 2011) ممثلة بورنوجرافية باربادوسية ،
واسمها الحقيقى لورا ان ايڤانز (Lora Ann Evans) .

اتولدت لورا اليكسيا يوم 2 مارس 1980 فى بريدج تاون عاصمة باربيدوس ، وفى سنة 1987
لما وصلت لسن 7 سنين هاجرت مع اسرتها لامريكا واستقرت معاهم فى ولاية هاواى وهناك
خدت الجنسيه الامريكيه .

فى سنة 2002 اشتغلت لورى اليكسيا موديل عريان لحساب مجلة Hustler ، وفى سنة 2004
دخلت فى مجال البورنوجرافى ومثلت اكتر من 40 فيلم بورنوجرافى من انتاج شركات
Hustler و Elegant Angel و Wicked Pictures و New Sensations و Red Light District
.

فى يوم 19 سبتمبر 2011 كانت لورى اليكسيا مع عشيقها وودى بورجيلا (Woody Borgella)
فى شوارع حى بروكلين بمدينة نيويورك بولاية نيويورك الامريكية واعترضهم قطاع طرق
كانوا عايزين يسرقوا فلوسهم ، ولما فشلوا فى سرقتهم ضربوا لورى اليكسيا بالرصاص فى
راسها و صدرها و ماتت فى الحال متأثرة بجروحها.



https://arz.wikipedia.org/wiki/%D9%83%D9%88%D9%85%D9%8A%D9%83%D8%B3

قصة مصوره او كوميكس عباره عن فن تصويرى, غالبا ما يتكون من مجموعه صور تحكى احداث
متتابعة تكون قصه و يكون نص الكلام ما بين الشخصيات فى رسم ضمن دائرة.

القفزة حصلت على عدة مراحل مرة... المرحلة الاولى : فى امريكا فى الثلاثينيات مع
ظهور سوبرمان. لكن المجتمع المحافظ رفض ان يرى اولاده يقرأون ميكى و سوبرمان و وصل
الموضوع لتحذيرات من المتخصصين النفسيين بالضرر الممكن حدوثه لعقلية الاطفال الذين
يقرأون كومكس و قمة التصعيد كانت وقت العهد المكارسى فى الخمسينيات وعندها تم عمل
رقابه على الكوميكس .

و المرحلة الثانيه فى الخمسينات مع ظهور ستان لى و كيربى اللذان قدما الاربعه
المدهشين و سبايدرمان .

و المرحلة الثالثه : مع نضوج الفن هذا و تقديمه فى شكل الكتب. و هنا لابد للاشارة
للعبقرى الامريكى ويل آيزنر الذي قدم لاول مرة مصطلح (جرافيك نوفيل ) او رواية
مصورة - رواية معمولة كلها بطريقة الكوميكس- فقدم رواية "عقد مع الرب" و استمر فى
نجاحاته حتى مات و الآن اهم جائزة للكومكس ف امريكا تقدم باسمه لكن عيبه انه كان
احيانا من اخلاصه و تحمسه لليهودية كان يفقد الموضوعية و لكنه ما يزال من المؤسسين
و المطورين وبناة هذا الفن . نفس الفترة تشهد نهوض الكومكس اليابانى "المانجا"
بظهور الولد الشجاع الذي يقتحم الفضاء للحفاظ على سلامة العالم اسمه " أسترو بوى -
و اتقدم ف مصر كارتون باسم فرافيرو- على ايدين "اوسامو تيزوكا". فى نهاية هذه
الحقبه المعروفة بالعصر الفضى فى السبعينات بدأ الخارجون عن كل نظام محافظ أمثال
"روبرت كرمب " يأسسوا لطريقة جديدة عن طريق رسم وكتابة مجلاته من الغلاف للغلاف ،
وجدالناس انه فيه مواضيع يومية حقيقية و رسوماته جعلتها اقرب للشباب من رسومات
الصناعة الضخمة و لأنه كان يبيعها ف محطات المترو سموها (الأندرجراوند) على اسم
محطات مترو امريكا.



https://arz.wikipedia.org/wiki/%D8%B4%D8%A7%D8%AF%D9%8A%D9%87

شاديه هى مغنيه و ممثله مصريه كبيره ، اتولدت يوم 8 فبراير 1931 فى الحلميه الجديده
فى حى عابدين فى القاهره فى مصر. اسمها الأصلى فاطمة احمد كمال شاكر واسم الدلع
فتوش. ابوها المهندس الزراعى كمال شاكر. اتجوزت شادية من المهندس عزيز فتحى و
الفنان عماد حمدى مدة تلت سنين قبل ماينفصلوا، كمان اتجوزت بعدها من الفنان صلاح ذو
الفقار لكن إنفصلوا سنه 1969. شاركت شاديه فى افلام مصريه كتيره قدام ممثلين كبار
زى عمر الشريف و عبد الحليم حافظ و فريد الأطرش و مثلت فى مسلسلات اذاعيه و
مسرحيات، و فى الغنا اتشهرت بتقديم كل انواع الأغانى زى الأغانى المرحه الخفيفه و
الأغانى العاطفية و الوطنيه.



https://arz.wikipedia.org/wiki/%D8%AF%D8%B9%D8%A7%D8%B1%D9%87

الدعاره (او  بغاء; انجليزى و فرنساوى:‏ prostitution;‏  پروستيتيوتيه) هو تقديم
الانسان نفسه للجنس مقابل فلوس لغرض تجارى. فى العصور القديمه كان بينطوى على قيم
دينيه، و كان الاتصال الجنسى بستات المعابد من طقوس عبادات اله المعبد. اتوجدالبغاء
فى كل العصور و فى كل المجتمعات تقريباً و انتشر فى العصور الوسطى، البغاء فى مصر
كان منظم و مسموح بيه فى فترات من العصور الوسطى و العصر الحديث، و كانت البغايا
(البروستيتيوت) بيدفعوا ضرايب للدوله و ده كان نوع من الرقابه و التنظيم زى ما
بيحصل فى بلاد كتيره دلوقتى، لكن فى سنة 1949 صدر فى مصر الامر العسكرى نمره 76 بـ
لغْى الدعاره الرسميه و قفل بيوت الدعاره. بإنتشار وسايل الاتصال الحديثه و سهولة
التنقل و السفر و زيادة الفقر و العوز فى العالم و تكديس ثروات البترو-دولار فى
اماكن معينه انتشرت الپروستيتيوتيه و راجت تجارة الرقيق الابيض و بقت فيه مناطق
مصدره خاصة فى اسيا و شرق اوروپا و افريقيا و مناطق مستورده خاصة فى المنطقة
الشرقيه من الشرق الاوسط اللى منها برضه بيخرج سياح شرا الجنس.



https://arz.wikipedia.org/wiki/%D8%AA%D9%83%D9%86%D9%88%D9%84%D9%88%D8%AC%D9%8A%D8%A7_%D8%A7%D9%84%D9%85%D8%B9%D9%84%D9%88%D9%85%D8%A7%D8%AA

تكنولوجيا المعلومات (انجليزى:‏ information technology)‏: حسب تعريف مجموعة
تكنولوجيا المعلومات الامريكية (ITAA) هيا دراسة وتصميم وتطوير انظمة المعلومات
خصوصا المرتبطة ببرامج وهاردوير الكمبيوترات. بتهتم تكنولوجيا المعلومات باستخدام
احدث التقنيات فى تحويل وتخزين وحماية ومعالجة وامان المعلومات والشبكات وادارة
قواعد المعطيات وبناء الحلول البرمجيةالذكية للشــركات .نعم كذلك ................
فى اى شركة يوجد قسم خاص مسؤول عن ادارة العمليات المؤتمتة ويسمي قسم تكنولوجيا
المعلومات اللى اختصاره IT والقسم هذا بيتعامل مع اى امر بالامور التكنولوجية فى
الشركة مثل برمجة التطبيقات الخاصة بالشركة, الشبكات , صيانة الكمبيوترات الخاصة
بالشركة, التجهيزات الشبكية كالسويتشات والراوترات , والنتورك الخاص بالشركة ,
ويعتبر حامل البكالوريوس فى تكنولوجيا المعلومات DBMS كـ oracle و DB2 او microsoft
SQL ... و... etc نظرا لانه يعتبر اكثر مجال فى عالم الهندسة المعلوماتية يأخذ
قواعد المعطيات فى سلم الاولويات سواء كتحليل او كانشاء او ادارة قاعدة البينات .
اى انها تكون مسؤولة عن كل التقنيات واتمتة الشركات فى القطاع العام والخاص ويعتبر
هذا الاختصاص أهــم اختصـاص فى هندسة المعلوماتية على الاطلاق وبدون منازع وتتجه كل
الجامعات والمراكز العلمية اليه ويعتبر حامل شهادة بكالوريوس تكنولوجيا المعلومات
عنصر حيوي أينما كان بل ويحتل مكانة مرموقةوبراتب يعتبر من اعلى رواتب عالم
الاعمال. .



https://arz.wikipedia.org/wiki/%D8%A8%D8%B1%D9%8A%D8%B7%D8%A7%D9%86%D9%8A%D8%A7_%D8%A7%D9%84%D8%B9%D8%B8%D9%85%D9%89

بريطانيا العظمى (انجليزى: Great Britain)‏ هيا جزيرة شمال غرب القارة الأوروبية. و
هيا تاسع اكبر جزيرة فى العالم حسب المساحه، وأكبر جزيره أوروبيه. عدد سكانها حوالى
60,0 مليون نسمة سنة 2009. و هيا تالت اكبر جزيرة فى العالم حسب عدد السكان و
حوالين بريطانيا العظمى فيه أكتر من الف (1000) جزيره أصغر. جزيرة ايرلندا موجوده
فى الغرب منها. فى السياسه بريطانيا العظمى بتشير للجزيرة نفسها جنبا مع عدد من
الجزر المحيطه بيها و اللى بتكون أراضى إنجلترا، اسكتلندا و ويلز. كل الجزيرة من
أراضى دولة المملكة المتحدة لبريطانيا العظمى وايرلندا الشمالية، ومعظم أراضى
المملكة المتحدة موجوده فى بريطانيا العظمى. وكمان معظم أراضى انجلترا و اسكتلندا و
ويلز و عواصمهم لندن، ادنبره، و كارديف.



https://arz.wikipedia.org/wiki/%D8%A8%D8%AF%D8%A7%D8%A6%D8%B9_%D8%A7%D9%84%D8%B2%D9%87%D9%88%D8%B1_%D9%81%D9%89_%D9%88%D9%82%D8%A7%D8%A6%D8%B9_%D8%A7%D9%84%D8%AF%D9%87%D9%88%D8%B1

بدائع الزهور فى وقائع الدهور كتاب تأريخى كبير كتبه المؤرخ المصرى محمد ابن إياس
الحنفى القاهرى ( 1448 - 1523 ). ابن إياس كان امير من اصل شركسى و كان حفيد الامير
إياس الفخر الظاهرى اللى كان من امرا السلطان الظاهر سيف الدين برقوق ، و أبوه كان
على إتصال بالامرا و موظفين الدوله المصريه و فوق كده ابن اياس عاش بعد فترة مؤرخين
مصر الكبار زى المقريزى و النويرى و ابن تغرى و بيبرس الدوادار و غيرهم و بالتالى
ابن إياس كان مطلع على معلومات كتيره و مهمه حصلت فى عصره و قبل عصره.

الكتاب بيحكى تاريخ مصر من بداية التاريخ لغاية سنة 1522 ، و ليه اهميه معينه
بالنسبه لتاريخ مصر و الدوله المملوكيه فى نهاية ايامها و بداية حكم العثمانليه
اللى احتلو مصر سنة 1517. بيعتبر ابن إياس هو المؤرخ الوحيد اللى عاصر و عاين احداث
غزو العثمانيين لمصر و كتب عنها. الكتاب فى فترة الاحتلال العثمانى اتحول نظام
كتابته لإسلوب الحوليات يوم بيوم و بانت براعة ابن إياس فى التأريخ.

الكتاب وصف احوال مصر السياسيه و العسكريه و الاداريه و القانونيه و الاقتصاديه و
الثقافيه و الفنيه و المعماريه ، و حكى عن الاعياد و عادات المصريين و حاجات كتيره
متصله بحياة المصريين الاجتماعيه و الدينيه فى العصر ده .

وقوع مصر فى ايد الغزاه العثمانيين كان كارثه على مصر بكل المقاييس و بعد ما كانت
دوله قويه مستقله و مزدهره حضارياً بقت ولايه تابعه للباب العالى فى استانبول.
العثمانيين نهبو تراث مصر و نقلوه على تركيا و نسبوه لنفسهم ، ده كان ليه اثر كبير
على الثقافه المصريه اللى اتدهورت فى العصر العثمانلى المظلم اللى مع طوله ما ظهرش
فيه مؤرخ يعادل مؤرخ من مؤرخين مصر قبل احتلال العثمانليه ليها.

اهتم المؤرخين و المستشرقين و الباحثين فى العصر الحديث بالكتاب و كلفت جمعية
المستشرقين الالمانيه مجموعه من الباحثين التاريخيين فى مصر بتحقيقه ، و بعد ما تم
تحقيقه بطريقه علميه من سنة 1960 لسنة 1975 اتطبع فى 6 مجلدات ، التحقيق ما تمش
بتسلسل فمثلاً اول جزء اتحقق كان الجزء الجزء الخامس (1960) و اخر جزء اتحقق كان
الجزء الاول (1975). بتحقيق الكتاب و نشره قدمت جمعية المستشرقين الالمانيه خدمه
كبيره لمصر و الباحثين و الدارسين . اتعاد طبع الكتاب عن طريق مركز تحقيق التراث
بتاع الهيئه المصريه العامه للكتاب.

مخطوطة الجزء الاول الموجوده فى مكتبة فاتح برقم 4197 كتب ابن إياس فى مقدمتها انها
" الجزء الرابع من بدائع الزهور فى وقائع الدهور تأليف كاتبه العبد الفقير الى الله
تعالى محمد ابن إياس الحنفى ". لكن ما اتعثرش على الاجزاء التلاته و المعتقد انه
عمره ما كتبهم لإن تاريخه من الجزء الاول الموجود بيبدأ بنشأة الخليقه فمش متصور ان
كان فيه حاجه قبل كده ممكن يملا بيها تلت اجزاء .



https://arz.wikipedia.org/wiki/%D9%88%D9%8A%D8%A8

الوورلد وايد ويب (او نت (net); انجليزى: World Wide Web, اختصارها: ”WWW“) هو نظام
من الهايپر تكست (انجليزى: hyper text) او فايلات بتكون مرتبطة ببعضها عن طريق
لينكات وبتكون فوق الانترنت واليوزر يقدر يشوف الصفح دى عن طريق اى برنامج ويب زى
انترنت اكسپلورر (انجليزى: Internet Explorer) او فاير فوكس (انجليزى: Firefox).
ابتدت سنة 1989 وكان الغرض منها هو تسهيل الاتصالات بين المنظمات الاوروپية
المتجمعة فى سويسرا. صفح الويب ممكن تحتوى على اى حاجة زى مثلا:

اللى بيوفير الصفح دى هو خادم الويب (انجليزى: web server) و بيبعت الصفح دى حسب
الطلب من برنامج الويب. من اهم البرامج اللى بتستعمل على النت هي محركات البحث
(انجليزى: search engines) زى جوجل Google مثلا واهميتها بترجع لضخامة الداتا
الموجودة على النت فا لازم اليوزر يستعمل برنامج يساعده فى التدوير عن الحاجة اللى
هوه عايزها.



https://arz.wikipedia.org/wiki/%D9%86%D8%A7%D8%AF%D9%89_%D8%A7%D9%84%D8%B2%D9%85%D8%A7%D9%84%D9%83

نادي الزمالك أو نادي الزمالك للألعاب الرياضية انجليزى: Zamalek Sporting Club
(تأسس 1911 تحت اسم نادي قصر النيل) نادي رياضي واجتماعي، يعتبر أحد أقدم الاندية
المصرية و العربية ( نادي عريق ) , تأسس منذ 104 سنة. يطلق عليه نادى "مدرسة الفن
والهندسه" ؛ هو اكثر نادي رياضي فى تاريخ مصر يحصل على بطولات على مستوى جميع
الالعاب الرياضية 204 بطولة فى كل الالعاب الرياضية ؛ هذا النادي مشهور فى قارة
افريقيا باسم ( مدرسه الفن و الهندسه) أيضا لأنه من أعظم أندية فريقيا.

توجد به 22 لعبة رياضية ولكن ما يميز النادي فريق كرة القدم، والذي فاز ببطولة دوري
أبطال أفريقيا (بطولة الأندية أبطال الدوري سابقاً) خمسة مرات، وتمكن من الفوز
ببطولة أفريقيا للأندية أبطال الكؤوس مرة واحدة، كما فاز الزمالك بكأس السوبر
الأفريقية لثلاثة مرات.

أحرز فريق الكرة بالزمالك لقب أحسن ناد في العالم وفق الاتحاد الدولي لتاريخ
وإحصاءات كرة القدم انجليزى: IFFHS وذلك في فبراير 2003. كما كان أول فريق مصري
يتأهل لكأس العالم لكرة القدم للأندية 2001 بإسبانيا وهي البطولة التي لم تقم بسبب
مشكلات تتعلق بالتمويل اللازم لها. ولعب أيضًا مع العديد من الفرق الأجنبية سواء في
مصر أو خارجها حيث فاز علي فريق وستهام الإنجليزي 5-1 عام 1966 وفاز علي فريق دربي
كاونتي الإنجليزي 1-0 عام 1975 كما فاز علي بايرن ميونخ 2-1 عام 1977 وفي عام 2003
فاز نادي الزمالك علي نادي لاتسيو الإيطالي بنتيجة 2-1 ،وفاز نادي الزمالك علي فريق
شاختار دونستيك الأوكراني بطل كأس الاتحاد الأوروبي عام 2009 بنتيجة 2-0.

أكبر فوز للزمالك على غريمه التقليدي النادي الأهلي كان بنتيجة 6-0، وتكررت مرتان،
الأولى في عام 1942 في دوري منطقة القاهرة والثانية في عام 1944 في نهائي كأس الملك
(كأس مصر حاليًا).

فى مرة تانية بعد حضور الملك فاروق ملك مصر ساعتها ماتش النهائى فى الكاس سنة 1942
قصاد الاهلي، اتغير اسم الفريق لإسم الملك فاروق علشان الزمالك غلب الاهلى 6-0
وكانت النتيجة دي اكبر نتايج القمة . ولما ثورة 23 يوليو 1952 قامت النادي اسمه
اتغير لاخر حاجة واللى معروف بيه حاليا وهو الزمالك ومتغيرش اسمه تاني لحد دلوقي.



https://arz.wikipedia.org/wiki/%D9%85%D8%B5%D8%B7%D9%81%D9%89_%D9%83%D9%85%D8%A7%D9%84_%D8%A3%D8%AA%D8%A7%D8%AA%D9%88%D8%B1%D9%83

مصطفى كمال اتاتورك (تركى: Mustafa Kemal Atatürk)‏ (19 مايو 1881 – 10 نوفمبر
1938) كان ضابطا فى الجيش التركى و رجل دوله ثورى و مؤسس تركيا الحديثه و اول رئيس
للجمهوريه التركيه, و مؤسس الجمهوريه التركيه. ولد فى تيسالونيكى فى اليونان و مات
و عمره 57 سنه فى استانبول و تزوج مرتين و اشتهر بلقب اتاتورك (Atatürk), ”جد
الاتراك“.

مصطفى كمال عرف بإنه كان ضابط جيش قوى فى الحرب العالميه الاولى. بعد ما
الامبراطوريه العثمانيه إتهزمت, مصطفى كمال الحركه الوطنيه التركيه, الذي عرف لاحقا
بـ حرب الاستقلال التركيه. بعد مع عمل حكومه موقّته فى أنقره, هزم القوات المبعوته
من الحُلَفاء. حَملاتهُ العسكريه الناجحه ادت لـ تحرير البلد و تأسيس جمهورية
توركيا. أتاتورك فى وقت رياستهُ, إبتدا برنامج إصلاح فى السياسه و الاقتصاد و
الثقافه. هو كان عاشق لـ عصر التنوير, أتاتورك كان عايز يحوّل الامبراطوريه
العثمانيه سابقاً لـ دوله ديموقراطيه و علمانيه و قوميه. المبادئ بتاعة إصلاحات
أتاتورك, اللى توركيا الحديثه إتأسست عليها, بتتسمّا المبادئ الكماليّه, على اسمه.

بعد تخرّجه, إتعيّن مُلازم فى دِمشق. إشترك فى مجتمع ثورى سرّى لـ ظبّاط إصلاحيين
اسمه ”الوطن و الحريّه“ (Vatan ve Hürriyet). فى 1907, إترقّا لـ منصب نقيب (كاپتن)
و إتعيّن فى ”بيتولا“ (Bitola/Manastır)‏. إنضم لـ لجنة الاتحاد والتَرَقّى
(İttihat ve Terakki Cemiyeti)‏. على أى حال, فى السنين الأخرانيه بقى معروف لـ
معارضته, و نقدهُ المتكرر للسياسات بتاعة قياده اللجنه. فى 1908, لعب دور فى مظاهرة
الشباب التوركى اللى صادرت السُلطه من ”عبد الحميد التانى“. فى 1910, شارك فى
مناوره فى فرنسا لـ جيش الپيكاردى (Picardie)‏. فى 1911, إشتغل فى وزارة الحرب لـ
فتره قصيره. بعدين فى 1911, إتنقل للاقليم العثمانى ”ترابلوسجارپ“ (Trablusgarp)‏
(دلوقتى فى ليبيا) عشان يحارب فى الحرب الطاليانيّه-التوركيّه. بعدين رجع للعاصمه
فى اكتوبر 1912 بعد بداية حروب البلقان. وقت الحرب البلقانيّه الأولى, حارب ضد
الجيش البلجارى فى جاليپولى و بولايير (Bolayır) على ساحل تراكيا. فى 1913, إتعيّن
ظابط فى القوات المسلّحه لـ صوفيا, بلجاريا و فى 1914 إترقّا لـ رُتبة عَقيد.

فى 1914, الامبراطوريه العثمانيه دخلت مسرح اوروبا و الشرق الأوسط فى الحرب
العالميه الاولى جنب قوات المحور (Central Powers)‏. مصطفى كمال كان عنده مهمّة
الترتيب و الإشراف على التقسيمه ال19 اللى متعلّقه بـ الجيش الخامس, وقت معركة
جاليپولى. مصطفى كمال بقى قائد بارِز لـ خط المواجهه بعد ما إتوقع بالظبط الحُلَفاء
حيهجمو فين, و حافظ على مكانه لحد ما إتراجعو. بعد معركة جاليپولى, مصطفى كمال خدم
فى اديرنه (Ederne)‏ لحد 14 يناير 1916. بعدين إتعيّن لـ قيادة الفرع ال16 للجيش
التانى بتاع الامبراطوريه العثمانيه و إتبعت لـ حملة القوقاز. قوة روسيا الهجوميه
الضخمه وصلت لـ مدن مهمه فى أناضول. فى 7 اغسطس, مصطفى كمال جمّع قوّاتهُ و عمل
هجوم مضاد.‏ إتنين من التقسيمات بتاعته سيطرو على ”بيتليس“ (Bitlis)‏ و ”موش“
(Muş)‏, مش بس كده, كمان أحبَطو حسابات القياده الروسيه.‏ فى 7 مارس 1917, مصطفى
كمال إتعيّن من القياده بتاعة الفرع ال16 لـ كل القياده بتاعة الجيش التانى. الثوره
الروسيه إبتدت و الجبهه القوقازيه بتاعة الجيوش التساريّه إتفككت.‏ مصطفى كمال كان
أصلاً ساب المنطقه و كان متكلّف بـ قيادة الجيش السابع فى ”حَملات سينا و فلسطين“.
رجع بعدين لـ حَلَب فى 28 اغسطس 1918, و كمّل القياده. مصطفى كمال إتراجع ناحية
الاُردن عشان يأسس خط دفاع أقوى, ضد القوّات البريطانيه اللى كسبت ضد قوّات القائد
الألمانى ”ليمان فون ساندرس“ (Liman von Sanders)‏ فى معركة ميجيدو‏ (1918‏)‏ مصطفى
كمال كان متكلّف بـ قيادة مجموعات الرَعد (توركى: Yıldırım Orduları Gurubu)‏, بدل
”ليمان فون ساندرس“. منصب مصطفى كمال بقى خط الاساس لـ هُدنة مودروس.‏

الخدمة الأخرانيه لأتاتورك فى الجيش العثمانى, كانت تنظيم رجوع القوّات اللى إتسابو
ورا جنوب الخط بتاعهُ. مصطفى كمال رجع للقسطنطينه المُحتلّه (إستانبول), العاصمه
العثمانيه, فى 13 نوفمبر 1918. على طول خطوط تقسيم الامبراطوريه العثمانيه, القوات
البريطانيه, و طاليانيّه, و فرنساويه, و اليونانيه إبتدو يحتلّو أناضول. إحتلال
القسطنطينيه, مع إحتلال إزمير, كانو السبب فى تجميع الحركه التوركيه الوطنيه و حرب
الإستقلال التوركيه.‏ ‏

فى ربيع سنة 1920 اسس مصطفى كمال المجلس الوطنى العظيم اللى اتحول لحكومه موازيه
لسلطة السلطان العثمانلى ، و أصدر المجلس ده " القانون الأساسى " اللى اتزامن صدوره
مع اعلان النصر وتحرير الأراضى التوركيه، وأعلن فيه مصطفى كمال إلغاء السلطنة
العثمانليه فى يوليو سنة 1923 ، و أعلن فى 29 اكتوبر من نفس السنه ولادة الجمهوريه
التوركيه وإلغاء الخلافه العثمانيه، و بقى رئيس توركيا لغاية ما اتوفى فى 10 نوفمبر
1938 .



https://arz.wikipedia.org/wiki/%D9%85%D8%B1%D8%B6_%D8%A7%D9%84%D8%B3%D9%83%D8%B1

مرض السكر ، بيتسمي بالانجليزى: diabetes و باللاتيني διαβαίνειν وذا مرض ( او
مجموعه امراض ) فى الميتابوليزم ( تفاعلات كيماويه داخل الجسم ) وغالبن الاصابه فيه
تكون لاسباب وراثيه وبيئيه مع بعض واللي بتأدي لارتفاع السكر ( الجولكوز ) فى الدم
. سكر الدم ( الجلوكوز ) بيتظبط بتفاعلات معقده و بمواد كيماويه و هرمونات كثيره
داخل الجسم . اهم الهرمونات هو الانسولين و الذي يعمل فى خلايا بيتا اللى موجوده فى
جزر لانجرهانز فى البنكرياس . مرض السكر يأتي فى سبب نقص فى افراز الانسولين او ضعف
تأثيره.

السكر ( النوع الاول ) بيأتي نتيجه نقص افراز الانسولين , السكر النوع الثاني و سكر
الحمل يأتي نتيجه مقاومه الخلايا له. واللذي يسبب لرفع نسبه السكر فى الدم واعراضه
اللى مثل دخول الحمام ( تبول ) كثير وبالتالي عطش تعويضي وزياده شرب الماء والسوائل
, وأيضا زغلله فى العين و نقصان فى الوزن , اجهاد , تغييرات فى طاقه الميتابوليزم ,
طلوع مواد ضاره بالجينات ( 1-5% من كل الحالات ) .

كل انواع مرض السكر و اصبح يتعالج من اول ما انتجو الانسولين سنه 1921 لكن لا يوجد
علاج قاطع لمرض السكر . الانسولين بيتحقن عن طريق السرنجات او مضخة الانسولين او
قلم الانسولين والانسولين هو العلاج الاساسي لمرضي السكر ( النوع الاول ) . اما
السكر النوع التاني فدا علاجه بيكون عن طريق تظبيط الاكل وعمايل المجهود وبعض
الادويه وممكن بعض الامدادات من الانسولين .

السكر وعلاجاته ممكن يعملو مشاكل كتير , الحاده منها زي ( نقص السكر فى الدم ,
زياده اجسام الكيتون ketoacidosis و غيبوبه السكر العالي Nonketotic hyperosmolar
coma ) والمشاكل دي ممكن تحصل لو السكر مش متظبط . اما المشاكل المزمنه الخطيره(
طويله الامد ) زي امراض القلب والاوعيه الدمويه ( السكر بيضاعف مخاطرها ) , الفشل
الكلوي المزمن , دمار شبكيه العين ( بيسبب العمي ) , دمار الاعصاب ( انواع كتير
منها ) وخلل فى الاوعيه الدمويه واللي ممكن يعمل ضعف جنسي وتأخر التئام الجروح
وخصوصا جروح الرجل اللى ممكن تتحول لغرغرينه و ممكن توصل احيانن لبتر الرجل .
العلاج المناسب للسكر مع التشديد علي تظبيط ضغط الدم هو تحسين اسلوب الحياه ( زي
تبطيل التدخين و المحافظه علي وزن سليم ) بيقلل مخاطر المشاكل المزمنه للسكر . فى
الدول المتقدمه بيعتبر السكر اهم واكتر سبب بيجيب العمي للي مش عواجيز ومن الاسباب
الرئيسيه فى البتر (اللى مش بسبب صدمات) عند الكبار . و|الفشل الكلوي الناتج من
السكر" اللى هوا اكتر مرض بيحتاج غسيل كلوي فى امريكا. .

كلمه مرض السكر من غير تحديد تعني سكر البول Diabetes mellitus يعني انه فيه زياده
فى سكر الجلوكوز فـ البول glycosuria . لكن فيه انواع تانيه برضه بتتسمي سكر زي "
سكر العطش " diabetes insipidus ودا مبيكونش البول فيه سكر زياده ولكن بيكون بسبب
مشكله فى الكليه او فى الغده النخاميه .

عالميا , السكر النوع الاول بيلم اكتر من نوع من انواع السكر زي سكر الاطفال والسكر
اللى معتمد عـ الانسولين ( الانسولين بيكون العلاج ) . السكر النوع التاني هوا كمان
بيلم اكتر من نوع من انواع السكر زي سكر كبار السن , سكر التخن والسكر اللى مش
معتمد علي الانسولين . وبعد دول مفيش اتفاق علي مصطلحات تانيه ولو انه فيه مصادر
كتير بتعرف السكر النوع التالت علي الانواع التانيه زي سكر الحمل, سكر النوع الاول
المقاوم للانسولين , سكر النوع التاني اللى اتطور لحقن الانسولين ,سكر المناعه
الذاتيه الكامن -بيسموه النوع 1.5 - ( المناعه بتدمر خلايا فـ البنكرياس بالغلط )
وسكر الجينات maturity onset diabetes of the young (MODY) " خلل فى الجينات خصوصا
فى وجود تاريخ فـ العيله " واللي كمان متصنف نوع تاني من 30 سنه .

دا بيحصل لما بيقل انتاج الانسولين من خلايا بيتا فى جزر لانجرهانز بتاعه البنكرياس
واللي بتأدي لنقص الانسولين واللي ممكن يتصنف برضه كسكر مناعي . اغلب السكر النوع
الاول بيكون فيه تدخل مناعي نتيجه مهاجمه خلايا المناعه بتاعه الجسم من نوع تي
T-cell "مناعه ذاتيه" لخلايا بيتا فى البنكرياس اللى بتنتج الانسولين. ولحد دلوئتي
مفيش تصرف معين معروف للحمايه من السكر النوع الاول؛ بيكون تقريبا 10% من حالات
الاصابه بسكر البول في شمال امريكا واوروبا ونسبه كبيره في مناطق تانيه. معظم
المصابين من الناس بيكونوا بصحه كويسه ووزنهم صحي وقت الاصابه . الحساسيه
والاستجابه للانسولين بتكون طبيعيه في العاده, خصوصن في المراحل الاولي . السكر
النوع الاول ممكن يصيب الاطفال او الكبار لكنهم بيسموه "سكر الصبي" لانه اغلب
الحالات في سن الطفوله بتكون منه .

العلاج الاساسي للنوع ده - حتي في مراحله الاولانيه - هيا حقن الانسولين الصناعي مع
متابعه نسبه السكر ( الجلوكوز ) في الدم بجهاز قياس السكر . ومن غير الانسولين
هتزيد اجسام الكيتون keton bodies واللي بتكون نتيجتها غيبوبه او وفاه . دلوقتي
بداو كمان يركزوا علي اسلوب الحياه زي ( الريجييم والمجهود ) برغم ان ده مش بيرجع
الحاله زي الاول ( بدون مرض ) لكنه بيساعد في تظبيط السكر . الحقن تحت الجلد غير
انه ممكن يكون بالسرنجات كمان فيه طريقه المضخه اللي بيتحط فيها محلول من الانسولين
بيفضل يدخل الجسم باستمرار لمده 24 ساعه بعد ما بيتظبط مستوي جرعتو, دا غير امكانيه
نزول الانسولين كدفعات وقت الحاجه عند الوجبات . الانسولين المستنشق اتوافق عيه من
FDA في يناير 2006 , لكنه اتوقف في الاستخدام التجاري من اكتوبر 2007 . اما
العلاجات اللى مش انسولينـ يه زي "الاجسام المضاده المتجانسه monoclonal
antibodies" والخلاياالجذعيه فدي نجحت فى حيوانات التجارب لكن تجاربها عـ البني
ادميين لسه مكملتش.

فى اغلب الحالات بيستمر العلاج بالانسولين ل مالانهايه. العلاج مش بيبوظ نشاطات
المريض , لو فيه شويه تدريب , وعي , رعايه مناسبه و انضباط فى القياس والجرعات . مع
كدا فا فيه شويه مرضي بيعتبروه علاج مرهق وتقيل. الانسولين بيتاخد من بره الجسم (
صناعي )وعشان كده ماهواش مثالي . مستوي جلوكوز الدم عند مريض السكر - النوع الاول -
المفروض يكون قريب من (80–120 mg/dl ) اللى آمن لحد ما وبعض الدكاتره بيرجحوه لحد
140-150 للي بيعانو من مشاكل مع انخفاض السكر زي اللى بيحصل لهم نقص السكر فى الدم
الحالات اللى بيوصل فيها السكر فوق ال 400 mg/dl علطول بيصاحبها تعب وتبول متكرر
واللي بيأدي للجفاف . اكتر من 600 mg/dl بيحتاج علاج طبي لان ده بيكون معرض لزياده
اجسام الكيتون وغيبوبه " غيبوبه ارتفاع السكر " ( ولو انها غيبوبه مش مميته فى
الحال ) . لكن الخطورة الاكبر هيا فى انخفاض السكر واللي بتأدي لرعشه وغياب عن
الوعي ودي حاله طارئه - بتحتاج اسعاف - للازم يتحط له جل مركز من الجلوكوز فى بؤه
او جلوكاجون حقن ( لو فى البيت ممكن يتلحق بسكر ) .

فيه نظريات كتير بتحاول تحدد سبب وآليه السكر النوع التاني.الكرش ( تكدس الدهن
حوالين منطقه الوسط وبيكون مرتبط بالاعضاء ومش الدهن اللى تحت الجلد ) بيتقال انه
ممكن يعرض الافراد لمقاومه الانسولين . دهون البطن خصوصن بتكون نشيطه هرمونيا
وبتطلع مجموعه هرمنات اسمها اديبوكينز Adipokines واللي ممكن تبوظ توليرانسيه
الجلوكوز . التخن موجود فى 55% من مرضي السكر النوع التاني . العوامل التانيه زي
الشيخوخه(20% من العواجيز فى امريكا الشماليه و اوروبا عندهم سكر ) وتاريخ العيله (
السكر شايع بين القرايب ) . فى العشر سنين الاخيره بدا السكر يخنبلمنؤوةركمنبلةو
نلكمن كمبنلكمنحخقهن tito

صيب الاطفال والمراهقين واللي حاصل بالارتباط بزياده تخن الاطفال فى العقود الاخيره
فى بعض المناطق. كمان العوامل البيئيه بيتقال ان ليها دور فى زياده السكر النوع
التاني , لقيوا انه فيه علاقه بين زياده تركيز الباي فينول أ bisphenol A ( موجود
فى البلاستيك ) فى البول والاصابه بالسكر النوع التاني .

فى البدايه بيتعالج السكر النوع التاني بزياده المجهود والحركه وتقليل الكربوهيدرات
فى الاكل ( رز - مكرونه - سكر العنب - دره - بطاطس - عيش - الحلويات والسكريات )
والريجييم . وده ممكن يرجع حساسيه الانسولين تاني زي الاول حتي لو الخسسان كان
متوسط ( مثلا 5 كيلو ), وخصوصن لو كان من دهن البطن (الكرش ) . كمان ممكن الاجراءات
دي لوحدها ( و لمده طويله ) تحافظ علي معدلات الجلوكوز ,ولو انه ميل الجسم لمقاومه
الانسولين بيفضل موجود , عشان كده لازم المريض يستمر فى الريجييم والمجهود وتظبيط
الاكل .الخطوه التانيه فى المعتاد هى حبوب السكر . انتاج الانسولين مش بيبوظ مره
واحده فى السكر النوع التاني وفي البدايه بيكون فى افراز متوسط عشان كده فيه بعض
حبوب السكر بتشتغل انها تزود انتاجه ( زي ادويه سالفونايل يوريا sulfonylureas) ,
او انها تنظم افراز الجلوكوز من الكبد مع اضعاف مقاومه الانسولين الي حد ما (زي
ميتفورمين metformin ; الاسم التجاري جلوكوفاج ) , او انه فعلا يقلل مقاومه
الانسولين ( زي ادويه ثيازوليدينز thiazolidinediones) . فيه دراسه واحده قالت ان
المرضي التخان اللى اتعالجوا ب ميتفورمين بالمقارنه باللي عملوا دايت diet , قلت
المخاطر النهائيه للسكر عندهم بنسبه32% , و42% انخفاض فى حالات الوفاه المرتبطه
بالسكر و36% انخافض فى الموت المفاجئ وعوامل التعرض للوفاه . لكن حبوب السكر فى
الاخر بتفشل نتيجه فشل خلايا بيتا ( اللى بتفرز الانسولين ) . وفي المرحله دي بيجي
دور الانسولين التعويضي (الصناعي ) للحفاظ علي مستوي السكر فى البالشفاءدم .

ساعات السكر ده لو ماتعالجش ممكن يدمر صحه الجنين والام , الجنين ممكن يتولد بوزن
زياده macrosomia و تشوهات فى القلب والجهاز العصبي المركزي والعضم . زياده
الانسولين عن الجنين ممكن يمنع انتاج العوامل المرطبه Surfactants واللي ممكن تعمل
ضيق تنفس عنده . كمان مرض الصفرا بسبب زياده تكسر كرات الدم الحمرا . فى الحالات
الشديده بيموت الجنين غالبن بسبب نقص الترويه فى المشيمه . فى حاله خلل وظيفه
المشيمه بيتطلب ده ولاده صناعيه مبكره . او قيصريه فى الحالات الخطيره اللى بيعرض
فيها زياده حجم الجنين الام للنزيف .

دراسه كامله فى 2008 فى امريكا لقت زياده فى حالات الستات اللى بيجيلهم سكر حمل .
فى الحقيقه ان المعدل ده زاد الضعف فى الست سنين الاخيره. طبعا دي مشكله لان السكر
بيزود مصاعب الحمل وبيزود احتماليه ان الست يجيبها سكر ف المستقبل .

فيه انواع من مرض السكر بتحصل من مستقبلات الانسجه نفسها مش من الانسولين ( حتي لو
الانسولين بمعدل طبيعي ) ودا بيميزها عن السكر النوع التاني ;والنوع ده مش منتشر .
كمان التغيرات الوراثيه ممكن تعمل اضرار فى خلايا بيتا فى البنكرياس . فى بعض
الحالات بيحصل تاثيرات وراثيه مش طبيعيه للانسولين .اى مرض بيعمل انهاك زياده
للبنكرياس بيعمل سكر ( زي التهاب البنكرياس المزمن , الالتهاب الليفي فى الغدد
Cystic fibrosis ) . الزياده فى افراز بعض الهرمونات اللى بتعمل تضاد مع الانسولين
( بتتحل المشكله بعد تقليل الهرمون ده ) . بعض الادويه بتأثر علي افراز الانسولين
وبعض السُميات بتبوظ خلايا بيتا فى البنكرياس. السكر المرتبط بسوء التغذيه استنكرته
منظمه الصحه العالميه لما طلع التنصيف الحالي فى 1999 .

اسامى الجينات اللي موجوده عند مرضي السكر النوع التاني زي TCF7L2, PPARG, FTO,
KCNJ11, NOTCH2, WFS1, CDKAL1, IGF2BP2, SLC30A8, JAZF1, و HHEX. كمان التخن اللى
هوا نفسه له اسباب وراثيه بيكون من مخاطره مرض السكر النوع التاني .

خلل الجينات بيسبب 1-5% من كل الحالات. كمان فيه بعض الامراض الوراثيه بتزود مخاطر
الاصابه بالسكر .

قبل التعرف عـ الانسولين , لازم من فكره عن الكربوهيدرات واللي لما بتدخل الجسم من
الاكل ( رز - مكرونه - حلويات وسكريات - عنب - بطاطس - دره ) بتتكسر لسكر متعدد
وبعدين لسكر احادي بسيط ( الجلوكوز ) اللى بيبقي وقود للجسم والخلايا ولكن لما
بيكون الجلوكوز فى الدم زياده بتروح خلايا بيتا (β-cells) فى جزر لانجرهانز فى
البنكرياس تطلع انسولين عشان يحاول يقلل الجلوكوز فى الدم للمعدل الطبيعي .
الكربوهيدرات مش بس بتنتهي لجلوكوز لكن فيه شويه سكريات ثنائيه وسكريات مركبه بتكون
موجوده .

بعد الاكل بيرتفع الجلوكوز فى الدم نتيجه الكربوهيدرات اللى كانت فيه . ودا بيدي
اشاره لخلايا بيتا لافراز الانسولين واللي دوره هوا مساعده الجلوكوز انه يدخل
الخلايا ( ماعدا خلايا الجهاز العصبي ) وبالتالي بتكون مهمته تقليل نسبه الجلوكوز
فى الدم فبيعمل مجموعه من الخطوات عشان الغرض ده زي : تخزين الجلوكوز فى الكبد
بتحويله لـ جلايكوجين ( جلوكوز متخزن بيرجع تاني فى وقت الحاجه لجلوكوز سايب لما
الجسم يحتاجه ) و/او تخزينه فى العضلات . ولما بيقل الجلوكوز فى الدم بيقل افراز
الانسولين وبيشتغل هرمون تاني اسمه جلوكاجون ( بيشتغل عكس الانسولين ) ويحول
الجلايكوجين ( الجلوكوز المتخزن فى الكبد ) لجلوكوز فى الدم عشان يمد الخلايا
بالوقود . العضلات مبتصدرش الجلكوز التمخزن زي الكبد لان معندهاش الامكانيه دي .

الانسولين له دور مهم فى العمليات البنائيه زي تكوين البروتين وتخزين الدهون عشان
كده نقصه بيكون تاثيره هدمي علي الجسم .

لو مفيش كميه انسولين زياده , او ان الخلايا مبتستجبش كويس للانسولين ( نقص حساسيه
الانسولين او مقاومه الانسولين ) او لو كان الانسولين معيوب فـ بالتالي هيزيد
الجلوكوز فى الدم ومش هيدحل الخلايا ومش هيتخزن فـ الكبد ولا العضلات بالشكل
المناسب وبالتالي هتكون النتيجه زياده الجلوكوز فى الدم ونقص فى تصنيع البروتين
ومشاكل تانيه كتير فى الميتابوليزم ( تفاعلات معقده جوه الجسم ) زي زياده حمضيه
الدم acidosis .

مع سكر البول بيكون فيه زياده فـ السكر ( الجلوز )فى الدم اما دايمه او متقطعه
,واللي بتظهر ( حسب منظمه الصحه العالميه 1999 ) بواحده من الطرق دي:

المرضي اللى عندهم سكر صايم من 100 ل 125 mg/dL بيبقي عنده خلل السكر الصايم ( حاله
ما قبل السكر ) هما والمرضي اللى فوق 140 mg/dL واق من 200 mg/dL بعد ساعتين من
اخدان 75 جم جلوكوز بالبؤ . الحالتين بيبقوا فى خطر كبير للدخول علي سكر مع مشاكل
القلب والاوعيه الدمويه.

فى تحليل معدش بيستخدم للتشخيص بشكل كبير ولكن ممكن يكون مرشد فى العلاج اسمه HbA1c
ودا بيقيس الجلوكوز اللى بيتحد ( بشكل مش دايم ) مع هيموجلوبين الدم . بيستخدم
احيانن لتحديد مخاطر السكر علي الكلي والعين.

فحص السكر مرشح لناس كتير فى مراحل مختلفه من حياتهم,لو للناس اللى عندهم مخاطر
ممكن تساعد الاصابه بالسكر. الفحوصات اللى بتتعمل عباره عن التحاليل زي تحليل السكر
صايم ,تحليل السكر بعد ساعتين من تناول 5 جم جلوكوز او حتي زياده تحليل تولورانسيه
الجلوكوز .بعض متخصصين الصحه بيفضلوا القحص السامل لكل اللى عندهم 40 او 50 سنه ,
ودوريا بعد كده . لكن التحليل بدري عن كده مفضل للي عندهم مخاطر التعرض للسكر زي (
تاريخ عيله عندها سكر , بعض العرقيات زي الاسبان والبورتغاليين Hispanic, الامريكان
الاصليين Native American, الافارقه اللى اتهجروا لامريكا او تشتتوا فى اوروبا
والشرق الاوسط Afro-Caribbean, سكان مناطق المحيط الهادئ Pacific Islander.

مشاكل كتير بتجتمع مع السكر وضمن فحوصه , بعضها زي ( علو ضغط الدم , ارتفاع مستوبات
الكوليسترول , مرض الشريان التاجي , سكر ما بعد الحمل , مرض تعدد البويضات فى
المبيض PCO , التهاب البنكرياس المزمن , الكبد الدهني , زياده مخزون الحديد فـ
الخلايا hemochromatosis . تليف الخلايا , التهاب الاعصاب , ضعف العضلات و مرض
فريدريك اتاكسيا Friedreich's ataxia ( خلل فى المشي ). خطر السكر بيزيد مع
الاستعمال المزمن لبعض الادويه زي الكورتيزونات , بعض منالعلاج الكيماوي ( زي علاج
سرطان اسمه Asparaginase ) و بعض ادويه الجنون وتظبيط الموود خصوصن phenothiazines
و Atypical antipsychotic ( الجيل التاني من علاجات الجنون ) .

النوع الاول من السكر بيعتمد علي خلل جيني بيخلس الشخص معرض للاصابه,لكن فيه سبب
بيئي مش معروف بيسببه (فيه توقع انه عدوي ,لكنها مسبتتش فى كل الحالات ) , خلل فى
المناعه الذاتيه بيخليها تاجم خلايا بيتا اللى بتنتج الانسولين. شويه باحثين
اقترحوا ان الرضاعه الطبيعيه من ضدر الام بيقلل المخاطر مع تقدم السن; عطيان
الاطفال 2000 IU من فيتامين د فى السنه الاولي من حياتهم مرتبط بمخاطر اقل للسكر ,
لكن العلاقه لسه نش معروفه.



https://arz.wikipedia.org/wiki/%D9%85%D8%A7%D8%B3%D9%88%D9%86%D9%8A%D9%87

الماسونية Freemasonry هى منظمة سرية بتعتمد علي نظام الاخوية يعني مجموعه من
الافراد بيجمعهم افكار واحدة بتجمعهم ومن مجددي الماسونية الامريكي بينچامين
فرانكلين والماسونية عليها انتقادات كثير وارتبط اسمها بفكرة نظرية المؤامرة

يوجد محفل ماسونى كبير (رئيسي) في مصر بيتبع حاليا «المحفل الكبير المنتظم بالشرق
الأوسط» اتسجل سنة 2007م وبتعود أصوله لحملة نابليون بمصر واستمر مع الحكم العثماني
والإنجليزى، واسمه الرسمي «المحفل الأكبر الوطني المصري للبنائين الأحرار القدماء
المقبولين» وكان لهم أعمال كتيره منها ملجأ الأيتام الماسوني، وكترت فروع المحفل
الرئيسي في كل البلاد.

فعرفت مصر الماسونية العامة المتبعة في المحافل الماسونية عند وصول نابليون بونابرت
وأسطوله لمصر، في سنة 1798، وكان من مشاهير الماسونيين، وبمساعدة قائد جيشه
«كليبر»، أسسا أول محافل الماسونية في مصر واتعرف بمحفل «إيزيس»، موش بس لتكريم
الألهة المصرية، إنما لبث رسالة من الماسونيين في العالم أن الماسونية نفسها من
آثار المصريين القدماء.



https://arz.wikipedia.org/wiki/%D8%B3%D9%8A%D8%B3%D9%8A%D9%84%D9%8A%D8%A7

سيسيليا (بالطليانى و السيسيلى Sicilia - و بتتنطق باللغتين /siˈtʃilja/، بالعربى
صقليه)، جزيره على شكل مثلث فى البحر المتوسط فى جنوب ايطاليا و بيفصلها عنها مضيق
مسينا. عاصمتها بالرمو. أكبر جزيره فى البحر المتوسط بمساحة 25.708 كم مربع و سطحها
جبلى ماعادا سهل كاتانيا الخصيب. اعلى قممها جبل اتنا . مناخها لطيف و طبيعتها
منظرها جميل. بتتمتع بالحكم الذاتى و أهم مواردها الزراعه و بتصدر العنب و البرتقان
و الكبريت و السمك.

زمان استعمرها الفنيقيين و القرطاجيين و اليونانيين و استولى عليها فى سنة 241 قبل
الميلاد بعد ما غلبو القرطاجيين فى الحروب البونيه. فى سنة 535 استولى عليها
البيزنطيين و غزاها العرب و بربر شمال افريقيا واحتلوها ما بين سنة 837 و 877 و
قعدو فيها 263 سنه لغاية ما طردهم النورمان سنة 1091 بقيادة روبرت جويسكارد و اخوه
روجر الاول و ازدهرت تحت حكمهم الثقافه و الحضاره و لم يدمروا الوجود
[[الاسلام|الاسلامى ولم يعتدوا على حرية عبادة المسلمين اللذين بقوا فى الجزيرة.
اتنقلت لحكم اسرة هوهنشتاوفن بعد جواز الاميره كنستانس من الامبراطور هنرى الساتت و
وصلت لذروتها الثقافيه و الاقتصاديه فى عهد فريدريك التانى ( حكم 1197 - 1250 ).
بعد ما انتصر بابا الكاتوليك على الامبراطوريه الرومانيه المقدسه ادا عرشها لأسرة
أنجو اللى ثار عليها الصقليين و اختارو ملك ارجوان عشان يحكمهم و اتدهورت احوالها
تحت الأسبان و فى سنة 1713 اتعمل صلح اوترخت و و اتمنحت ل مملكة سافوى اللى استبدلت
بيها سردينيا من النمسا سنة 1720. بعد حرب الوراثه البولنديه اتنقلت سنة 1735 لأسرة
بوربون الاسبانيه و انضمت سنة 1816 لنابولى فى مملكة الصقليتين و واجه الملوك
البوربون الثورات اللى قامت ضدهم بعنف جامد لغاية ما فتحها جاريبالدى سنة 1860 و
اتحدت مع ايطاليا. وقت الحرب العالميه التانيه وقعت فى ايد الحلفا فى اغسطس 1943
بعد قتال شرس. بعد ما خلصت الحرب اتمنحت الحكم الذاتى فى سنة 1947.



https://arz.wikipedia.org/wiki/%D8%B1%D8%A7%D9%81%D8%A7%D9%8A%D9%8A%D9%84_%D9%86%D8%A7%D8%AF%D8%A7%D9%84

رافاييل نادال (Rafael Nadal Parera ‏نطق كاتالانى: [rəfəˈɛɫ nəˈðaɫ pəˈɾeɾə]) (من
مواليد 3 يونيه 1986) لاعب تنس اسبانى محترف , كان فى المركز رقم 1 على العالم تلات
مرات أبل كده من اكتوبر 2013 ليوم 7 يوليه 2014 و من يوم 18 اغسطس 2008 ليوم 5
يوليه 2009 و من يوم 7 يونيه سنة 2010 ليوم 1 يوليه 2011. و كسب اربعتاشر بطوله من
البطولات الاربعه الكبيره فى التنس كسب بطولة الفردى للرجاله فى بطولة ويمبلدون
مرتين سنة 2008 و سنة 2010 و بطولة امريكا المفتوحه للتنس مرتين سنة 2010 و سنة
2013 و بطولة استراليا مره سنة 2009 و بطولة فرنسا تسع مرات 2005 و 2006 و 2007 و
2008 و 2010 و 2011 و 2012 و 2013 و 2014. رافاييل نادال كمان كسب الميدالية الدهب
فى فردى التنس فى الالعاب الأولمبية 2008 و كسب الميدالية الدهب فى زوجى التنس مع
مارك لوبيث فى الالعاب الأولمبية 2016. بسبب شطارته على ملاعب الطفله بيتئال عليه
"ملك الطفله" ، و خلت كتير من الخبرا يعتبروه أعظم لاعب على ملاعب الطفله فى تاريخ
التنس.

رافاييل نادال كسب 28 بطوله من بطولات الماسترز 1000 و ده أكبر عدد يكسبه لاعب تنس
ف تاريخ اللعبه و هو اللاعب السابع فى التاريخ، و أصغر واحد فى السن يكسب الاربعه
جراند سلام فى عصر التنس المفتوح ، و هو واحد من اتنين لعيبة تنس اللى كسبو على
الاقل اتنين من البطولات الاربع الكبرى على تلات انواع ارضيه مختلفه (الملاعب
الصلبة، والعشب، والطفله)، لأنه تانى لاعب يعمل كده بعد ماتس فيلاندر. رافاييل
نادال الوحيد اللى كسب بطوله من بطولات الماسترز 1000 تمان سنين ورا بعض و هيا
بطولة مونتى كارلو ماسترز.

رافاييل نادال إتولد فى ماناكور ، مايوركا، اسبانيا ابوه سباستيان نادال ، راجل
اعمال يملك شركة تأمين، و شركة إزاز و مطعم والدته اسمها أنا ماريا پيريرا ست بيت و
ليه أخت أصغر منه اسمها ماريا إيزابيل. رافاييل نادال إتعلم التنس على إيد عمه تونى
نادال و كسب بطولة التنس الإقليمية تحت سن إتناشر سنه لما كان عنده 8 سنين . و لما
كان عمره 14 سنه، طلب الاتحاد الاسباني للتنس انه يسيب مايوركا ويروح يتعلم تنس ف
بارسلونا . لكن عيلته رفضت الطلب ده علشان كانو خايفين يضر تعليمه، و كمان رأى عمه
تونى إنه مش محتاج يسيب مكانه علشان يكون لعيب تنس كويس. ابتدا يكسب بطولات كتير و
إحترف التنس سنة 2001.

رافاييل نادال كسب اول ماتش و هو محترف لما كان عنده خمستاشر و عشر شهور فى شهر
ابريل سنة 2002 نادال ساعتها كان ترتيبه 762 فى العالم ، الماتش كان قصاد اللاعب
رامون دلجادو ضمن بطولات رابطة محترفين التنس ف جزيرة مايوركا ، و ده خلاه تاسع
لاعب على مستوى العالم ف العصر المفتوح يكسب ماتش من ماتشات بطولات رابطة المحترفين
قبل ما يكون عنده ستاشر سنه. نادال لما كان عمره 17 سنه كسب اول ماتش ليه مع
السويسري روجر فيدرار ف بطولة مايامى ماسترز سنة 2004.

رافاييل نادال بييعتبر واحد من أحسن لعيبة التنس ف تاريخ اللعبه وبعد ما كان فى
المركز رقم 2 على العالم بعد السويسرى روجيه فيدرر لمدة 160 اسبوع ورا بعض بقا فى
المركز رقم 1 على العالم من يوم 18 اغسطس 2008 ليوم 5 يوليه 2009 .

رافاييل نادال سنة 2005 كسب بطولة روما للتنس و بطولة مدريد للتنس و بطولة مونتى
كارلو للتنس لأول مره,و كان أول لاعب يكسب بطولة فرنسا المفتوحه ف أول مره يلعبها
من أيام السويدى ماتس ڤيلاندر لما كسبها سنة 1982. رافاييل نادال غلب ماريانو
پويرتا ف فاينال فرنسا المفتوحه 6–7 6–3, 6–1, 7–5

رافاييل نادال سنة 2008 كسب بطولة مونت كارلو و بطولة فرنسا المفتوحه للمره الرابعه
و كسب بطولة الفردى للرجاله فى بطولة ويمبلدون لأول مره بعد ما غلب فيديرار ف
الفاينال. ماتش فاينال ويمبلدون 2008 بين نادال و فيديرار بيعتبر أعظم فاينال
بطولةعمر الزيني ابن شرموطة ويمبلدون ف تاريخها، و إتوصف إنه أعظم ماتش ف تاريخ
التنس . رافاييل نادال كمان كسب الميدالية الدهب فى فردى التنس فى الالعاب
الأولمبية 2008 .

رافاييل نادال سنة 2013 انسحب من بطولة استراليا المفتوحة بسبب فيروس ف المعده. بس
كسب عشر بطوات بعد كده. كسب بطولة مدريد لتالت مره كسب بطولة روما ف التنس لسابع
مره و بطولة انديان ويلز و كمان كسب بطولة فرنسا المفتوحة لتامن مره و بعدين كسب
بطولة كانادا المفتوحه ف التنس بعد ما غلب ميلوش راونيتش ف الفاينال و كسب بطولة
سينسيناتى المفتوحه ف التنس و كسب بطولة امريكا المفتوحه لتانى مره ف سبتمبر.

رافاييل نادال سنة 2014 كسب بطولة قطر ف يناير و بطولة ريو ف فبراير. ف مايو
رافاييل نادال كسب بطولة مدريد بعد كى نيشيكورى ما انسحب من الماتش ف المجموعه
التالته بسبب الاصابه . و كسب بطولة فرنسا المفتوحة لتاسع مره ف شهر يونيه. رافاييل
نادال خسر المركز الاولانى على العالم يوم 7 يوليه 2014 بعد ما خسر ف دور ال16 ف
بطولة ويمبلدون.

رافاييل نادال سنة 2015 خسر ف بطولة فرنسا المفتوحه ف دور التمانيه بس كسب تلات
بطولات ، بطوله من سلسلة 500 و بطولتين من سلسلة 250

رافاييل نادال و روجر فيديرار لعبو 33 ماتش ضد بعض نادال كسب 23 و روجر فيديرار كسب
10 . , ماتش فاينال ويمبلدون سنة 2008 بين نادال و فيديرار بيعتبر احسن ماتش ف
تاريخ التنس .

رافاييل نادال و نوڤاك ديوكوڤيتش لعبو 49 ماتش ضد بعض نادال كسب 23 و ديوكوڤيتش كسب
26 اول ماتش بينهم كان سنة 2006 و كسبه نادال.

رافاييل نادال و اندى موررى لعبو 24 ماتش ضد بعض نادال كسب 17 و موررى كسب 7 . و
كان مفروض يلعبو ماتش ف بطولة مايامى سنة 2012 لكن نادال انسحب بسبب إصابه .

رافاييل نادال واحد من خمس رجاله بس اللى كسبو بطولات من الاربع البطولات الكبار
على تلات انواع ارضيه مختلفه (الملاعب الصلبة، والعشب، والطفله) الاربعه التانيين
هما جيمى كونورز ، اندريه اجاسى ، ماتس ڤيلاندر ، و السويسري روجيه فيدرر . ماتس
ڤيلاندر ڤيلاندر هو اول واحد من اتنين لعيبة تنس اللى كسبو على الاقل اتنين من
البطولات الاربع الكبرى على تلات انواع ارضيه مختلفه (الملاعب الصلبة، والعشب،
والطفله)، و تانى لاعب يعمل كده بعده هو رافاييل نادال.من الاخر هوا لعيب فشيخ

رافاييل نادال واحد من اربع لعيبة تنس فى عصر التنس المفتوح كسبو بطولات الجراند
سلام الاربعه الكبيره و واحد من تلاته (مع روجر فيديرار و اندريه اجاسى) كسبوهم على
الملاعب الرملية و العشب و الملاعب الصلبة.

لما كسب فرنسا المفتوحة 2014 ، نادال كان الوحيد اللى كسب ع الأئل بطولة جراند سلام
فردى رجاله واحده كل سنه لمدة عشر سنين ورا بعض و فيه لعيبه اللى كسبو بطولة جراند
سلام فردى رجاله واحده كل سنه تمان سنين ورا بعض هما بيورن بورج ، بيت سامبراس ، و
السويسرى روجر فيدرار . رافاييل نادال هو اول لاعب اسپانى يكسب استراليا المفتوحة و
تانى لاعب اسپانى يكسب بطولة ويمبلدون والولايات المتحدة المفتوحة.

رافاييل نادال كسب 69 بطوله فردى منهم 14 جراند سلام و 28 بطوله ماسترز 1000 و 17
بطوله من بطولات سلسلة 500 و 9 بطولات من بطولات سلسلة 250 و كان فى فريئ اسبانيا
فى كاس ديڤيس لما كسب كاس العالم فى التنس سنة 2004 و سنة 2008 و سنة 2009 وسنة
2011.

نادال شارك ف تايلاند ف مشروع "مليون شجرة للملك" ، و غرس شجرة تكريم لجلالة الملك
بوميبول أدولياديج فى زيارة ل هوا هين خلال زيارته عشان يلعب ف بطولة تايلاندا
المفتوحه سنة 2010 ، و قال "بالنسبة لى ده شرف كبير أنى أكون جزء من المشروع ده و
عايز أهنى الشعب التايلاندى وأهنى الملك و أتمنا كل التوفيق للفكره . دى فكره لطيفه
جدا".

مؤسسة رافا نادال إبتدت ف نوفمبر 2007، و كان العرض الرسمى ف فبراير 2008، ف نادى
ماناكور للتنس ف مايوركا، اسبانيا. و بتركز المؤسسة على الشغل الاجتماعى ومساعدات
التنميه و بالخصوص ف مجال الطفوله و الشباب. مامة نادال، آنا ماريا باريرا، هيا رئس
مؤسسة رافا نادال الخيريه و باباه سيباستيان هو نايب الرئيس.



https://arz.wikipedia.org/wiki/%D8%AC%D8%B2%D8%B1_%D8%A7%D9%84%D9%83%D9%86%D8%A7%D8%B1%D9%89

جزر الكنارى هى مجموعة جزر (ارخبيل) من اصل بركانى تبع اسبانيا فى شمال المحيط
الأطلنطى , تتكون جزر الكنارى اساسا من اربع جزر كبيره رئيسيه تحيط بيها عشرات
الجزر الصغيره حواليها، الاربع جزر الكبيره هى جزيرة جران كناريا و تيناريفى و
لانثاروتى و لا بالما ، و عاصمة جزر الكنارى سانتا كروث فى جزيرة تنايريفى لكن
جزيرة جران كناريا تعتبر أكبر جزر الكنارى حجم وأكترها اتساع، اقليم جزر الكنارى
واحد من 17 منطقه من الأقاليم (مناطق) المتمتعة بحكم ذاتى فى اسبانيا

لانثاروتى يمكن كانت اول جزيرة من جزر الكنارى يسكنها ناس .الفينيقيين استقروا هناك
حوالى 1100 قبل الميلاد, و كتب الكتاب و الفلاسفة اليونانيين هيرودوت و أفلاطون و
بلوتارخ عن جنينة هيسبيريديس ارض الخصوبة فيها رائحة الزهور والفواكه فى جزء من
المحيط الأطلنطى. سنة 1402 ، وبسبب التنافس مع البرتغال ابتدا تاج كاستییا غزو جزر
الكنارى الى الوقت الحالي الذي كان يعيش فيها شعب الجوانتشيس غوانش احتلال جزر
الكنارى قام بيه السادة النورمان الموالين للملك انريكى الثالث ملك كاستییا. فى
1478 أبتدأت المرحلة النهائية من غزو جزر الكنارى عملية الغزو كملت فى سنة 1496 و
ظلت الجزر من ساعتها تابعه للتاج الاسبانى. من 1569 لحد 1618 احتل القراصنة
المغاربة جزيرة لانثاروتى عدة مرات، و كانوا يقتلون باستمرار ما بين الشواطئ
المغربية و لانثاروتى. حملات القراصنة المغاربة اللتي لم تصل لأي جزيره من جزر
الكنارى كجزيرة تيناريفى.

اقليم جزر الكنارى واحد من 17 منطقه من الأقاليم (مناطق) المتمتعة بحكم ذاتى فى
اسبانيا



https://arz.wikipedia.org/wiki/%D8%AB%D9%88%D8%B1%D8%A9_25_%D9%8A%D9%86%D8%A7%D9%8A%D8%B1

ثورة 25 يناير (الثوره المصريه - ثورة الغضب )) هيا ثوره شعبيه بدئت فى مصر فى يوم
25 يناير لسنة 2011 و لازالت تداعيات أحداثها مستمره حتى تبين إعتراض المشاركين
فيها على قلة الحريات السياسيه و حالة الطوارئ و زيادة الفقر و صعوبة وجود فرص
العمل و ووحشية البوليس ، والافتقار للسكن ، و غلاءالمعيشه و إرتفاع أسعار الغذاء،
و إنتشار الفساد ، و عدم وجود انتخابات حره نزيهه انعدام حرية التعبير و سوء
الأحوال المعيشية. تكونت نواة هذه الثورة المصريه سنة 2011 من سلسله من التظاهرات
فى الشوارع والاحتجاجات و أعمال العصيان المدنى و هذه كانت من أكبر التظاهرات التى
عاشتها مصر منذ انتفاضة العيش سنة 1977

و كان المنظمين حركة شباب 6 ابريل و كلنا خالد سعيد و الجمعيه الوطنيه للتغيير و
حركة كفايه و حركة شباب من أجل العدالة والحرية"هنغيّر و حركة 25 يناير و هم من
إختارو يوم 25 يناير حتى يتزامن مع يوم عيد الشرطه فى مصر. و كان المشاركين فى
التظاهرات مجموعه متنوعة مختلف الطوائف الاجتماعيه والاقتصاديه و الدينيه.

و على الرغم من كون طبيعة ثورة مصر سنة 2011 يغلب عليها السلميه، كان اشتباكات
عنيفه بين قوات الامن والمحتجين لما حاولت الحكومه المصريه تفريق المظاهرات
باستخدام مجموعة متنوعة من الطرق. و إرسال مجموعات من بوليس مكافحة الشغب أو ما
يسمى قوات الأمن المركزى لمناطق التظاهرات مسلحين بالدروع و والرصاص مطاطى و العصي
و خراطيم مياه ، والغاز المسيل للدموع ، والرصاص الحى و بنادق القنص وتم إستخدام
غالب الأسلحه ضد المتظاهرين و إستخدمت الأسلحه الحيه كعنصر ترويعى بصوره إنتقائيه و
لاكنها خلفت عددا لابأس به من القتلى و الجرحى و كذلك أحدثت باقى الأسلحه عددا لا
بأس به من القتلى و الجرحى ..

و بسبب ما كان بيحدث وقت هذه الثوره وصفت القاهره إنها "منطقة حرب" و حصل 840 حالة
وفاة ، وأكثر من 6000 جريح.

و إلى يوم 29 يناير ،تم قتل الأعداد التاليه من قبل جهاز الشرطه و الأمن المصرى 105
متظاهر (27 فى السويس ، و 33 فى إسكندريه ، و 45 فى القاهره) ، مع موت 10 من
البوليس . و إصابة 1500 متظاهر و 75 من البوليس .ولكن عدد المقتولين إلى يوم التاسع
و العشرين من فبراير تم تقديره ب 297 فرد , تم قتلهم بالرصاص الحى يومي 28 و 29
يناير و هذا بخلاف آلاف الجرحى و المصابين . بتاريخ 16 فبراير ، تقديرات وزارة
الصحه فى مصر إن القتلى من قبل جهاز الشرطه كان عددهم 365 و لاكنها تقديرات مخفضه
يغلب عليها الكذب لكون وزاره الصحه مسيطر عليها من قبل السلطه فى ذلك الوقت .بعد
كده يوم 22 فبراير ، تقديرات وزارة الصحه فى مصر إن الضحايا كانت 6467 مصاب و384
قتيل .

و بسبب هذه التظاهرات طلب الريس المخلوع حسنى مبارك من وزير الطيران احمد شفيق
تشكيل الحكومة جديدة و بعدها بعدد قليل من الأيام أعلن مبارك إنه سيكمل ولايته إلى
أكتوبر 2011 ولكنه لن يترشح لولاية جديدة فى إنتخابات الرئاسة مصر فى سبتمبر. و فى
يوم 11 فبراير 2011 قرر حسنى مبارك أنه سيترك منصبه و ذلك من الضغط الشعبى و
العالمى الأمريكى الأروبى تحديدا. و تم تسليم الحكم للمجلس عسكرى و هو المجلس
الأعلى للقوات المسلحة المصريه و هذاجعل المشير محمد حسين طنطاوى رئيس المجلس
الأعلى للقوات المسلحة ، بحكم الواقع ، رئيس دولة مصر.

المجلس العسكرى أعلن يوم 13 فبراير تعليق الدستور ، و حل المجلسين الشعب و الشورى ،
و أن الجيش سيحكم لمدة ستة أشهر أو إقامةالانتخابات.

لا يوجد إسم رسمى لثورة مصر سنة 2011 لكن قيل عنها أنها ثورة 25 يناير - الثوره
المصريه - ثورة الغضب - - الثوره البيضاء- ثورة الشباب.

فيه حاجات كتيره إتسببت فى قيام الثوره . و منها زيادة الفقر و قلة الحريات
السياسيه و إستمرار حالة الطوارئ أكتر من تسعه و عشرين سنه و صعوبة وجود فرص الشغل
و وحشية البوليس ، و قلة أماكن السكن ، و غلو العيشه و إرتفاع أسعار الأكل ، و
إنتشار الفساد ، و عدم وجود انتخابات حره نضيفه و انعدام حرية التعبير. الثوره دى
إبتدت بعد ثورة تونس و هما الإتنين من احتجاجات الشرق الاوسط و شمال افريقيا
2010-2011.

بعد ما إتقتل أنور السادات سنة 1981 مسك حكم مصر حسنى مبارك ، و نظام الحكم فى مصر
هو نظام شبه رئاسى بيحكم البلد بقانون الطوارئ (القانون رقم 162 لسنة 1958) من سنة
1967 لحد النهارده ، باستثناء 18 شهر سنة 1980 و سنة 1981. و عدد المساجين
السياسيين فى مصر اللى اعتقلوا تحت حكم قانون الطوارئ بيتقدر إنه ممكن يوصل تلاتين
ألف (30000 ) مسجون . منظمات حقوق الإنسان قالت إن سنة 2010 كان فيه بين 5000 و
10000 شخص معتقلين لمدد طويله دون تهمه أو محاكمه

إتسرب تلغراف من سفارة امريكا من سنة 2009 وصف وحشية البوليس ، بما فيه التعذيب ،
اللى شايع و منتشر و جهود الحكومه علشان تمنع التعذيب مش نافعه و ناقصه من ناحية
التنيفيذ و مش جد.

يوم 6 يونيه سنة 2010 مات شاب مصرى إسمه خالد محمد سعيد فى ظروف تفاصيلها عليها
إختلاف فى سيدي جابر فى اسكندريه.. السبب فى الإختلاف إن شهود كتير شهدو إن رجالة
البوليس ضربو خالد لحد ما مات . و يوم 25 يونيه إتجمع اكتر من 5 الاف واحد فى
مظاهرة فى اسكندريه و شارك فيها حركة شباب 6 ابريل و المسؤلين على صفحات الفيسبوك و
الدكتور محمد البرادعى, و المستشار محمود الخضيرى و جورج اسحاق و ايمن نور و حمدين
صباحى و مجموعة من قيادات الاخوان المسلمين و حزب الغد و الجميعه الوطنيه للتغير و
متظاهرين بيمثلوا تقريبا كل التيرات السياسيه فى مصر و هتافات تطالب بسقوط الحكومه
و محاكمة المسؤلين و سقوط الدولة البوليسية و هتفت ضد قانون الطوارئ و وزارة
الداخليه و عمل محمد البرادعى مسيره مع عشرات عشان يعزى ام الضحيه و اعلن تضامنه
معاهم.

حسنى مبارك مسك حكم مصر من أكتوبر سنة 1981 و ساب قانون الطوراىء اللى كان موجود من
ايام السادات ممتد لاكتر من 29 سنه و قال إن الإرهاب اللى اتعرضت ليه مصر و الموجود
فى المنطقه اللى حواليها كان ليه دور فى مد العمل بقانون الطوارىء.و منظمه
ترانسبيرنسى الإمريكانيه إدت مصر 3.1 من 10 . ( 10 يعنى دوله مفيهاش فساد و 0 يعنى
دوله كلها فساد ). الرقم رغم انه قريب و ساعات أعلى من دول مجاوره لمصر و لمجموعه
كبيره من دول العالم التالت لكن بيوضح درجة الفساد فى مصر من وجهة نظر المنظمه. من
جهه تانيه مجله امريكانيه اسمها " بيريد " Parade حطت مبارك فى المركز العشرين ما
بين سبعين حاكم من ضمنهم " عبد الله " ملك السعوديه و " بوتين " رئيس روسيا
اعتبرتهم المجله حكام ديكتاتوريين .

من جهه تانيه السياسه الخارجيه فى عصره كانت من عيوبها قلة القدره على التمييز بين
العدو والصديق و نقص ملحوظ فى امكانيات التحليل السياسى السليم للأحداث ، و ده سبب
مشاكل و ازمات كتيره لمصر مع دول العالم و القوى الكبرى. فوق كده شاف عهد حسنى
مبارك دخول مصر عناصر اجنبيه من لاجئين و غيرهم بأعداد كبيره من مناطق متخلفه
بتعانى من الصراعات الثيولوجيه و الاثنولوجيه ممكن يكون ليها اثر وحش على الثقافه
المصريه الهوموجينيه و تطورها للأحسن و على السلام الاجتماعى فى المجتمع المصرى ، و
كمان حشر مصر فى مشاكل العرب و صراعاتهم ولعبها دور الأخ الطيب بيجيب لمصر و
المصريين المشاكل و إتسبب فى دخول اختلافات خطيره فى الثقافه المصريه.

الفساد السياسى فى وزارة الداخلية تحت إدارة الرئيس مبارك ارتفع بشكل كبير ، علشان
زيادة القوة اللازمه علشان تمديد رئاسته. و و ده اتسبب فى سجن شخصيات سياسية و
ناشطين شباب بدون محاكمة

الفساد الإفتصادى كمان تحت حكم الرئيس مبارك ارتفع بشكل كبير ، احمد عز إحتكر صناعة
الصلب فى مصر و إتحكم فى أكتر من 60 ف الميه من حصة السوق علاء الدين الأعسر ، و هو
كاتب و أستاذ أميركانى مصرى ، بيقول إن ثروة عيلة مبارك قيمتها من 50 ل 70 مليار
دولار أمريكانى.

أحمد عز ، كان سكرتير عام الحزب الحاكم ، و بتتقدر ثروته بحوالى 18 مليار جنيه مصرى
؛ وزير الاسكان أحمد المغربى بتتقدر ثروته بأكتر من 11 مليار جنيه مصري ؛ و ثروة
وزير السياحة زهير جرانة بتتقدر ثروته تكون 13 مليار جنيه مصرى ؛ وزير التجارة
والصناعة ، رشيد محمد رشيد ، بتتقدر ثروته ب 12 مليار جنيه مصرى ؛ و حبيب العادلى
وزير الداخلية بتتقدر ثروته ب 8 مليارات جنيه مصرى.

بحلول أواخر 2010 حوالى 40 ٪ من سكان مصر بيعيشو على اللى بيعادل حوالى دولارين
امريكانى فى اليوم لكل واحد و بيعتمد جزء كبير من السكان على السلع المدعومة.

مصر هيه تانى أكبر دوله فى أفريقيا فى عدد السكان بعد نيجيريا, و أكبر دوله فى
منطقة الشرق الأوسط. و حسب تقدير سنة 2007 وصل عدد سكان مصر لحوالى 78,733,641 شخص
(فيه تقديرات تانيه بتقول انهم وصلو 81,713,517 فى يوليه 2008).

سكان مصر كانو 30083419 سنة 1966 ، و معظم المصريين بيعيشو بالقرب من ضفاف نهر
النيل ، في مساحة حوالي 40000 كيلومتر مربع (15000 ميل مربع) ، علشان دى بس الأراضى
اللى ممكن تتزرع. زيادة عدد السكان ساعد فى زيادة الفقر ، و قلة التعليم ، و قلة
النظافه ، و مشاكل الإسكان.

تفجير كنيسة القديسين ، عملية ارهابيه حصلت فى مدينة اسكندريه , مصر و سط
الاحتفالات بليلة راس السنه. بعد حلول السنه الجديده بعشرين دقيقه حصل انفجار قدام
كنيسة القديسين فى منطقة سيدى بشر. العملية الارهابية دى وقعت 25 قتيل المسيحيين
الأقباط و حوالى 100 مصاب. بتعتبر اول عملية ارهابيه بالمنظر دا تحصل فى تاريخ
مصر.قبل العملية بفتره تنظيم القاعده قام باستهداف كنيسة فى بغداد و هدد الكنايس فى
مصر بنفس الحاجة لو , بحسب كلامهم , مافرجوش عن ستات اسلموا, و روجوا و شجعوا
التعصب الدينى و قبل التفجير باسبوعين نزل على سايت سلفى متطرف دعوة لتفجير الكنايس
فى مصر و عناوين اكتر من كنيسه منهم كنيسة القديسين و الطرق و الاساليب اللى ممكن
يتعمل بيها المتفجرات.العملية عملت صدمة فى مصر و فى العالم كله. و إحتج كتير من
المسيحيين فى الشوارع ، و انضم بعض المسلمين للاحتجاجات. و بعد الاشتباك بين الشرطة
والمحتجين في الإسكندرية والقاهرة و هتفوا بشعارات ضد حكم مبارك في مصر.

علشان التحضير لاحتمال إن مبارك يتشال من الحكم، درست الجماعات المعارضه كتابات جين
شارب على الثوره بدون عنف، بما فيها الشغل مع قادة أوتبور!، و الانتفاضه اللى عملها
الطلبه الصرب سنة 2000. و كانت فيه نسخ من لستة شارب اللى بتوضح 198 نوع من أنواع
الأسلحه اللى مش عنيفه، مترجمه لللغه العربى، و مش دايما عليها إسم شارب، بتتوزع فى
ميدان التحرير وقت المظاهرات.

بعد نجاح ثورة تونس إنها تشيل رئيس تونس زين العابدين بن على من الحكم . قال كتير
من المحللين، بما فيهم رومانو برودى، إن مصر هيا اللى عليها الدور تحصل فيها ثوره .

فى الأيام الأولانيه قبل الاحتجاجات حصل ما يقلش عن ست حالات إنتحار عن طريق الحرق
فى مصر ، منهم راجل إسمه عبد المنعم عبده جعفر ،صاحب مطعم عمره 49 سنه، اتقبض عليه
و هو بيحاول يولع فى نفسه فى وسط مدينة القاهره قدام مجلس الشعب وهو بيهتف ضد مباحث
أمن الدوله . و فيه ست اشخاص معروف إنهم حاولوا الإنتحار عن طريق الحرق منهم: عبده
عبد المنعم جعفر ، محمد فاروق حسن ، محمد عاشور سرور ، و السيد أحمد هاشم .

المظاهرات دى إبتدت فى إماكن كتيره فى مدن زى القاهره ، اسكندريه ، السويس و
الاسماعيليه فى وقت واحد و إتسمت يوم الغضب ،و كمان إتقال عليها إنها ثورة الشباب .
و زاد التوتر العام و إتظاهر ناس كمان قدام السفارات المصريه فى بلاد كتير. الحكومة
وقفت خدمة الإنترنت فى مصر و فرضت حظر التجول ، و قالت إن ده علشان الحفاظ على
النظام ومنع حدوث انتفاضة من الجماعات الإسلامية الأصولية.

منظمين حركة شباب 6 ابريل و كلنا خالد سعيد و الجمعيه الوطنيه للتغيير و حركة كفايه
و حركة 25 يناير هما اللى إختارو يوم 25 يناير علشان يتزامن مع يوم عيد البوليس فى
مصر. m المشاركين فى المظاهرات كانو مجموعة متنوعة مختلف الظروف الاجتماعيه
والاقتصاديه و الدينيه.

المظاهرات فى القاهره إبتدت قدام دار القضاء العالى فى وسط البلد و و حاول بوليس
مكافحة الشغب اللى إسمهم الأمن المركزى تفريق المظاهرات و استعملو رصاص كاوتش و
عصايات و خراطيم الميه ، و الغاز المسيل للدموع ، بس عدد المتظاهرين كان أكبر من
المعتاد و قدرو يطلعو من حصار البوليس ليهم و راحو على ميدان التحرير.

يوم 26 يناير ، إتواصلت أعمال الشغب ، أعداد المحتجين كانت الآفات ، كان فيه زياده
فى استخدام العنف من جانب المتظاهرين و البوليس . السويس شافت انتفاضة جذرية ،و
إتحرقت مبانى حكومية ، بما فيها مركز للبوليس . البوليس إتراجع فى نهاية المطاف من
السويس ، و دخلها الجيش .

الاحتجاجات كانت مش كبيره يوم 27 يناير بسبب الاستعدادات للانتفاض على نطاق واسع
يوم 28 يناير. و أعلنت جماعة الاخوان المسلمين المسلمين الدعم الكامل للاحتجاجات ،
و رجع محمد البرادعى (زعيم معارضة بارز) من ڤيينا فى الوقت المناسب لاحتجاجات
الجمعة. البرادعى قال إنه هايقبل إذا إتطلب منه إنه يتولى منصب رئيس مصر خلال
الفترة الانتقالية إذا كان حسنى مبارك هايسيب مصر.

يوم 28 يناير انسحبت قوات البوليس و الامن المركزى من القاهرة و اسكندريه و السويس
بعد ما زادت الاشتبكات بينهم و بين المتظاهرين و اعلن حسنى مبارك بصفته الحاكم
العسكرى اعلان حظر تجوال فى المدن دى و نزل الجيش الشوارع.اعلنت وسايل الاعلام ان
مبارك حيطلع يقول كلمة و بعدين اتلغى الخطاب و اتعلن قرار حظر التجوال فى مصر كلها.
الحكومة المصرية نشرت الجيش فى القاهرة ، إسكندريه ، و السويس علشان مساعدة البوليس
.. بعد وقت قصير من صلاة الجمعة ، إتظاهر عشرات الآلاف من المصريين المحتجين ،
وخلال ساعات ارتفع العدد لميات الآلاف. و إنضم لهم محمد البرادعى لكن اترش بمدفع
ميه و كان فه أخبار إنه إتحجز فى بيته لكنه عمل مقابله مع بى بى سى يوم 29 يناير
قال فيها إن مبارك لازم يسيب الرياسه .

و قال الرئيس الامريكانى باراك اوباما إنه إتكلم مع مبارك و طلب منه "اتخاذ خطوات
ملموسة تعزز حقوق الشعب المصرى".

إتواصلت الاحتجاجات و المتظاهرين هتفو "يسقط مبارك" و بعضهم هتف "شعب وجيش واحد" ،
و موقف الجيش فى مجرى الأحداث الحرجة لسه مش واضح.بليل بعد ما انسحبت قوات الامن
المركزى من المدن حصلت هجمات منظمة و عمليات سلب و نهب قام بيها مجموعة من البلطجيه
فى كل انحاء مصر تقريبا , فيه منهم اكتشف بعد كدا انهم افراد فى البوليس المصرى و
مجموعة من المساجين خرجوا من السجون, لمجموعة من المحلات و بنوك و البيوت , و مفيش
وجود للبوليس, و حصل اعتداء على المتحف المصرى و اتجمع المتظاهرين و اهالى المناطق
اللى بيحصل فيها عمليات السرقة اتجمعوا , و كونوا لجان دفاع شعبية لحماية البيوت و
المتاحف و الممتلكات الخاصة و العامة و انضم ليهم الجيش بعد كدا, و قدروا انهم
يقبضوا على مجموعات من البلطجيه و الجيش استلمهم و احتجزهم.

و ناس قالو إن "بلطجية الحزب الوطنى" المرتبط مع النظام المصرى هما اللى نهبو
المحلات و البيوت فى القاهره.r و كان فيه أخبار من إسكندريه إن العصابات اللى هاجمت
المحلات و البيوت هناك كانت متشكله من رجالة البوليس فى هدوم مدنى علشان أوامرهم
كانت خلق حالة من الفوضى علشان الناس تخاف و تحرس بيوتها بدل ما تطلع فى المظاهرات
.

فى بنى سويف ، جنوب القاهرة ، مات سبعتاشر متظاهر برصاص البوليس المصرى و هما
بيحاول مهاجمة مركزين للبوليس فى مدينة بنى سويف.

أعلن مبارك إنه هايكمل ولايته لحد أكتوبر 2011 و مش هايترشح لولاية جديدة فى
انتخابات رئاسة مصر فى سبتمبر فى كلمة وجهها للشعب المصرى وعد فيها بإصلاحات
دستورية تتضمن تحديد فترات تولى الرياسه.

و قال بنيامين نتنياهو رئيس الوزرا الاسرائيلى إن عدم ترشح مبارك لرئاسة مصر يوم
مأساوى فى تاريخ الشرق الأوسط كتير من المسؤليين فى دول كتير طلبو إن التغيير يحصل
دلوقتى.

انصار مبارك ضربو المعترضين برصاص حقيقى و إتقتل خمسه على الأقل فى ميدان التحرير و
أكدت وكالة اسوشيتد برس الأمريكانيه في تحليل ليها، إن حسنى مبارك ضيع فرصته فى
خروج مشرف من السلطة بعد تلاتين سنه من حكم مصر و إتنشرت أخبار إن فيه خلاف شديد
بين الفريق أحمد شفيق رئيس الوزرا مع الرئيس مبارك وعمر سليمان نايب الرئيس بسبب
اللى حصل يوم الأربع 2 فبراير و بعتان بلطجيه لقلب ميدان التحرير

و إتنشرت أخبار إن بعتان بلطجيه لقلب ميدان التحرير خططه جمال مبارك أمين لجنة
السياسات فى الحزب الوطنى مع صفوت الشريف أمين عام الحزب الوطنى و ماجد الشربينى
أمين التنظيم اللى حل محل أحمد عز، و إتنين من رجال الأعمال إبراهيم كامل و محمد
أبو العينين، مع رجب هلال حميدة، وحسن عبد الرحمن رئيس جهاز مباحث أمن الدولة ممثل
وزارة الداخلية.

و قال الرئيس حسنى مبارك فى مقابله مع ايه بى سى إنه مايهمهوش الناس بتقول عليه إيه
و إنه زهق من الحكم وإنه عاوز يسيبه بس خايف يحصل فوضى فى مصر من بعده لو هو ساب
الحكم.

و اتهمت شركة التليفون المحمول "ڤودافون" السلطات المصرية انهم استخدمو شبكة
المحمول علشان يبعتو رسايل تكست بتأيد الحكومة .

و استقالت شهيره امين من منصب نايب رئيس قناة النيل ، و إنضمت للاحتجاجات علشان
رؤساءها قالولها إنها لازم تتكلم عن المظاهرات الهزيلة المؤيدة لمبارك بس و لقت
إنها مش قادره تكمل فى محاولة تضليل الشعب و غسل أدمغة ولاده.

سما المعترضين اليوم جمعة الرحيل وإستمرت المظاهرات فى ميدان التحرير و إتكتب فى
جورنال الجمهوريه فى مصر إ ن اللى بعتو مظاهرة علشان تأييد مبارك فى ميدان التحرير
سيطر على عقولهم الغباء

و نشر جورنال الوفد قصيده كتبها فاروق جويده يطلب من مبارك إنه يرحل و خبر إن
السفير محمد رفاعة الطهطاوى المتحدث بإسم الازهر قال إن النظام كتب نهايته بإيده

و نشر جورنال زى جارديان البريطانى مقال فيه إن ثروة الرئيس المصرى حسنى مبارك و
عيلته ما بين 40 و 70 مليار دولار امريكانى

التلفزيون الحكومى المصرى أعلن إن أعضاء هيئة المكتب السياسى بتاع الحزب الوطنى
الديمقراطى الحاكم إستقالو و حل محلهم أعضاء جداد. و إن حسام بدراوى رئيس لجنة
التعليم والبحث العلمى فى أمانة السياسات و عضو الأمانة العامة للحزب حل محل صفوت
الشريف الأمين العام للحزب و محل جمال مبارك، إبن رئيس مصر ، اللى كان أمين
السياسات و أمين عام مساعد للحزب.

و حصل انفجار فى سينا فى خط أنابيب الغاز لإسرائيل و الأردن و إتوقفت إمدادات الغاز
المصرى لإسرائيل و الأردن و سوريا بعد انفجار خط الأنابيب

اكبر حشود من ساعة بداية الاحتجاجات، عشرات الآلاف من المتظاهرين حاصرو مجلس الشعب
و مقر رياسة الوزرا القريبين من ميدان التحرير، و طلب چو بايدن نايب ريس امريكا
توسيع الحوار.

المتظاهرين فضلو فى ميدان التحرير و حاصرو مجلس الشعب و قال المتحدث بإسم البيت
الأبيض تصريحات عمر سليمان اللى تحدث قال فيها إن مصر مش جاهزه إنها تكون دوله
ديمقراطيه تصريحات مش مفيده .

و أخبار إن حصيلة ضحايا الاشتباكات فى محافظة الوادى الجديد، خلال يومين 8 و 9
فبراير ، وصلت 3 مقتولين و 100 مصاب.

و قال حسام بدراوى أمين عام الحزب الحاكم فى مصر إنه يتوقع استجابة مبارك لطلبات
الشعب قبل 11 فبراير. و قال حسام بدراوى لبى بى سى إنجليزى إنه طلب من مبارك يتنازل
عن الحكم.

إستمر المتظاهرين فى ميدان التحرير و إتجمع متظاهرين قدام قصر الرياسه، قصر
العروبة، فى مصر الجديدة. وزير المالية المصرى سمير رضوان قال لبى بى سى إن وقوع
انقلاب عسكرى ها يكون له تأثير مش كويس على الشعب و الاقتصاد.

لحد يوم 29 يناير ، مات ما يقلش عن 105 متظاهر (27 فى السويس ، و 33 فى إسكندريه ،
و 45 فى القاهره) ، مع موت 10 من البوليس . و إتصاب 1500 متظاهر و 750 من البوليس .

Coordinates: 30°2′N 31°13′E﻿ / ﻿30.033°N 31.217°E﻿ / 30.033;
31.217{{#coordinates:}}: cannot have more than one primary tag per page

فى 3 مارس 2003 حذر المشير حسين طنطاوى رئيس المجلس الأعلى للقوات المسلحه من
امكانية حصول كارثه فى مصر حيث ان مخزون القمح فيه نقص و يادوبك مش حايكفى غير
حوالى شهرين و ان القمح اتضاعف تمنه فى الاسابيع الأخيره من 210 دولار ل 420 دولار
، و ان رئيس الوزرا اشتكى للمجلس العسكرى انه مش هيقدر يوفى بمرتبات الموظفين فى
الفتره الجايه ، و فوق كده ان الأمن القومى المصرى فى حاله وحشه ممكن تضره.

يوم 29 يناير ، عين مبارك اللوا عمر سليمان رئيس المخابرات المصرية ، نايب رئيس
جمهوريه، و أحمد شفيق رئيس للوزرا.

و يوم 3 فبراير قال عمر سليمان، نايب الرئيس المصرى إن حركة ‏25‏ يناير هيا حركه
وطنيه , و قال إن لا الرئيس حسنى مبارك و لا إبنه جمال هايرشحو نفسهم فى إنتخابات
الرياسه و فى نفس اليوم قال احمد شفيق إنه مستعد يتكلم مع المعتصمين فى ميدان
التحرير.

رغم إن الإخوان المسلمين ما نظموش المظاهرات دى لكن شاركو فيها من يوم 28 يناير
يعنى بعد ثلات تيام من بدايتها .

الأحداث بينت إمكانية إن حركة الإخوان المسلمين فى مصر تمسك الحكم. حركةالإخوان
المسلمين بتقول انها عايزه اقامة " دوله مدنية ذات مرجعية إسلامية " . محمد غانم و
هو عضو كبير فى المنظمه صرح بإن قناة السويس لازم تتقفل طوالى و يتوقف بيع الغاز
لإسرائيل لإسقاط نظام مبارك و إن الناس لازم يستعدوا لحرب ضد اسرائيل .

بعد الثوره اتلاحظ نشاط المنظمات الاسلاميه الدينيه و اتأسست أو إبتدت تتأسس أحزاب
دينيه زى حزب الوسط الجديد و حزب النهضه و حزب الحريه و العداله التابع لمنظمة
الإخوان المسلمين فى مصر. هدف الأحزاب دى تطبيق الشريعه الاسلاميه على الشعب المصرى
و المحافظه على الماده التانيه من الدستور القديم و محاربة قيام مجتمع مدنى
سيكولارى فى مصر. مفيش لغاية اللحظه دى احزاب مدنيه إتأسست أو اتعلن إنها تحت
التأسيس.

رانيا نصار رئيسة قسم البحوث فى المجموعه الاقتصاديه صرحت فى 19 اغسطس 2011 بإن بقى
فيه نقص حاد فى السيوله بعد خروج المستثمرين الأجانب من مصر و اتوقعت ان البورصه
المصريه حاتقفل مؤقتاً حيث ان ماعادش فيه مقومات للصعود فى السوق المصريه بعد خروج
الأجانب من السوق و بعد الأحداث اللى حصلت فى سينا فى 18 اغسطس.

باراك أوباما واصل ضغوطه على الحكومة المصرية علشان تبعد عن العنف و تنفذ إصلاحات
سياسية. مصر مهمة لأمريكا، علشان فيها قناة السويس ، و هيا الدولة إللى فيها أكبر
عدد سكان فى المنطقه، و مصر كانت أول دوله فى المنطقه تعمل معاهدة سلام مع إسرائيل،
و من وجهة نظر أمريكا مصر هيا قوه بتمثل الاعتدال وصوت العقل.

طلب ديفيد كاميرون رئيس وزرا بريطانيا و نيكولا ساركوزى رئيس فرنسا و أنجيلا ميركيل
مستشار المانيا من الرئيس مبارك تنفيذ عملية تغيير كبيره و تشكيل حكومة فيها ناس
بتمثل شعب مصر و تنفيذ انتخابات حرة ونزيهة و إنه يتفادى بأى تمن استخدام العنف ضد
المدنيين العزل و طلبو من المتظاهرين إنهم يمارسوا حقهم بسلام من غير عنف.

روسيا أخدت موقف مختلف عن موقف الدول الغربيه و اعلنت انها بتعارض فرض حلول خارجيه
على مصر. سيرجى لافروف وزير خارجية روسيا أعلن إن موسكو ما بتعتبرش انه من المفيد
فرض " وصفات " و إنذارات من الخارج على السلطه المصريه و الشعب المصرى. و صرح بإن
روسيا مهتمه بالتطورات و مهتمه بإستقرار مصر و ازدهار مصر كدوله ديموقراطيه و ان
لازم تتحل كل المشاكل الاجتماعيه و الاقتصاديه و السياسيه بسرعه ، و أكد على إن
السياسيين المصريين و الشعب المصرى عارفين ازاى يحلوا المشاكل دى. فى 4 فبراير 2011
بلغت روسيا مصر انها بترفض أى حل مفروض من الخارج و أى تدخل خارجى فى شئون مصر لكن
فى نفس الوقت وضحت انها خايفه من عدم الاستقرار فى المنطقه العربيه و استغلال
المتطرقين الاسلاميين للموقف زى ما بيشير الخبرا. الرئيس الروسى ديمترى مدفيديف
نادى لعمل لتسويه سلميه للمشاكل القايمه فى إطار القانون.

موقف اسرائيل بطبيعة الحال بيعتبر تقريباً أهم المواقف حيث إنها جاره لمصر و كان
بينها و بين مصر حروب انتهت بمعاهدة السلام المصريه الاسرائيليه اللى حققت ايجابيات
للطرفين لمدة حوالى 30 سنه. فى حالة تغيير الاوضاع فى مصر بطريقه وحشه توصل لإلغاء
اتفاقية السلام النتيجه حاتكون وخيمه جداً و بالذات على مصر اللى ممكن تلاقى نفسها
فى حالة سنة 1972 و اوحش خاصة فى ظل التحولات الدوليه اللى حصلت فى التلاتين سنه
اللى فاتوا.

قال نتنياهو رئيس وزرا اسرائيل فى مؤتمر صحفي مشترك مع المستشاره الألمانيه أنجيلا
ميركل فى 31 يناير إن فيه مخاوف من "استغلال الجهات الإسلامية المتطرفة للاضطرابات
لبسط سيطرتها على مصر زى ما حصل فى إيران ودول أخرى " فى إشارة للاضطرابات اللى
مهدت لوصول روح الله الموسوى الخمينى للسلطه فى إيران بعد الإطاحة بالشاه سنة 1979
، وقال ان حركة الإخوان المسلمين فى مصر ممكن تستغل الوضع القايم. من جهه تانيه حذر
نتنياهو من إن تداعيات الازمه اللى فى مصر حا تتسبب فى حاله من قلة الاستقرار فى
المنطقه فى السنين الجايه ، و قال قدام البرلمان الاسرائيلى ان حا تكون فيه معركه
فى مصر بين الناس اللى بيطالبوا بالحريه و الناس اللى بيسعوا لفرض نظام دينى متطرف.
فى 18 فبراير 2010 نتنياهو صرح فى مؤتمر لليهود الأمريكان فى القدس بإن ماحدش يعرف
ايه اللى حا يجيبه المستقبل فى مصر و لإحترامها لمعاهدةالسلام ، و ان العالم لازم
ينتبه للأخطار المحتمله اللى جايز تكون فى السكه. و اكد ان الاحتفاظ بالسلام هو فى
مصلحة مصر و ان كل المصريين لازم يعرفوا إن الاسرائيليين من ناحيتهم متمسكين
بالسلام ، و ضاف ان رغم ان عنده أمل ان مصر ممكن تقدر تحقق الديموقراطيه لكن
اسرائيل لازم تستعد للأسوأ.

فى نوفمبر 2011 البروفيسور ديفيد بوقعى الخبير الاستراتيجى بشئون الشرق الأوسط فى
جامعة حيفا و المستشار السياسى للحكومه الاسرائيليه وضح ان اسرائيل قلقانه من
التطورات اللى بتحصل فى مصر اكمنها بتعتبر اللى بيحصل فى مصر بيصب فى مصلحة
الإسلامويين اللى عايزين يحتلو مصر و لو نجحو هيلغو معاهدة السلام و هيعلنو الحرب
على اسرائيل حيث ان الاسلامويين فى مصر بيتبعو مخططات تمكنهم من الاستيلاء على
مؤسسات الدوله زى ماعمل الاخوان المسلمين و حركة حماس فى غزه. بطبيعة الحال اسرائيل
قوه عسكريه قويه و امريكا و كل الغرب معاها بسلاحه و عتاده و بالتالى اسرائيل مش
قلقانه من هزيمه عسكريه لكن من اضطرارها لدخول حرب ضد مصر فى نهاية المطاف و الرجوع
لحدود 5 اكتوبر 1973 على الضفه الشرقيه لقناة السويس بعد ما اتعملت معاهدة سلام
هيصعب تعويضها لو ضربها الاسلامويين فى مقتل. من ناحيه تانيه نقل جورنال "يديعوت
أحرونوت" تصريحات للجنرال عوزى ديان القيادى فى المخابرات الاسرائيليه "الموساد" و
النايب السابق لرئيس أركان الجيش الإسرائيلى بإن اسرائيل بقت قلقانه من امكانية
وصول الاسلامويين للحكم فى مصر و ان الاسلامويين بيسعو للإطاحه بحكم العسكر و إقامة
حكم اسلاماوى فى مصر. و شرح الجنرال ان الاسلامويين هيفضلو فى صراعات مستمره مع
المجلس الأعلى للقوات المسلحه المصريه بهدف الوصول للحكم. الجنرال عوزى ديان وضح ان
اسرائيل لازم تكون على اهبة الاستعداد لمواجهة أوحش السناريوهات فى حالة استيلاء
الاسلامويين على الحكم فى مصر و ان الجيش الاسرائيلى مستعد لمواجهة التهديدات
الارهابيه فى سينا اللى بتمثل خطر على حدود اسرائيل و على امنه القومى.

طبعا لاهمية الحدث اللى حصل فى مصر فيه كتب كتير اتعملت عن الثوره ده غير كتير جدا
من الكتابات فى جوا مصر و برا مصر . من الكتب الكتير اللى اتعملت عن الثورة .

بعد ثورة مصر سنة 2011 حصلت محاكمات كتير من أهمها محاكمة الرئيس المصرى السابق
حسنى مبارك اللى ابتدت فى مصر يوم ٣ اغسطس سنة 2011 علشان تحاكم رئيس مصر السابق،
حسنى مبارك و متهمين تانيين بتهم الفساد وقتل المتظاهرين

نرجسية الثوره فى مصر هى تسميه عملها الباحث المصرى مأمون فندى فى برنامج " القاهره
اليوم " الحوارى مع عمرو أديب و محمد شردى فى 4 يونيه 2011. شبه مأمون فندى
المصريين بعد ثورة 25 يناير 2011 بواحد بيبص على نفسه فى المرايا بزهو من غير ما
يتابع اللى بيجرى حواليه. يعنى ببساطه ماهماش شايفين التغييرات و التحركات اللى
بتحصل على الخريطه حوالين مصر و جواها. بيقول فندى ان قطع طريق السكه الحديد زى ما
حصل فى جنوب مصر فى قنا و تفجير خط انابيب الغاز فى شمال مصر ليه معنى رمزى ان مصر
بقت تلت بلد حيث ان تلتينها فى الشمال و الجنوب مفيش سيطره عليهم و ان ده ممكن يدى
انطباع ان مصر مفيهاش ازمة حكم بس لكن ازمة دوله معرضه لخطر.

بيقول مأمون فندى ان مصر جزء من عالم متشابك المصالح و ممكن اى حد بره مصر يغير خط
سير الاحداث فى مصر ، و ادا مثل بإن لو اسرائيل قررت فجاءه تغيير وضع قواتها و
اعادة انتشارها ده حايربك المشهد فى مصر و حايضطر القايمين على الامر فى مصر بإتخاذ
اجراء مضاد حايكون بطبيعة الحال ليه اثر وحش على سير الاحداث فى مصر و تعويق التطور
الديموقراطى لمدة مثلاً أربع سنين. مثل تانى ان لو شوية مصريين قالوا انهم رايحيين
على رفح يوم الجمعه و بكده يساهموا فى اتخاذ اسرائيل لإجراءات معاديه فى لحظة ضعف
مصر و بكده يبقوا الناس دول بغباء ساهموا فى توريط مصر فى مشكله كبيره. من ناحيه
تانيه منطقة الشرق الأوسط حوالين مصر فى حالة انفجار فى سوريا و اليمن و العراق و
الصومال و ليبيا و مشاكل منظمة حماس فى غزه المفتوحه لكل الاحتمالات مع امكانية
حصول انفجارات تانيه فى منطقة الخليج فى سنين جايه ، فى الظروف دى بيتسأل فندى إيه
أدوات مصر للتعامل مع التطورات و الاحتمالات دى و دى حاجه مش موجوده فى الحوار جوه
مصر المقتصر على الحديث عن مين حايحكم مصر بس.

بخصوص مين حايحكم مصر فندى ادا كذا سيناريو منهم الحكم الدينى عن طريق التحالف بين
جماعة الإخوان المسلمين فى مصر و جماعات دينيه تانيه منهم السلفيين. السيناريو
التانى هو سيناريو الديموقراطيه المحليه بمعنى الوصول لصيغة حكم ديموقراطيه مغلقه
على طريقة الحكم فى عهد الرئيس حسنى مبارك. الديمقراطيه المغلقه دى بتشمل الجماعات
المختلفه لكن مش كل المجتمع. سيناريو تالت هو حصول توليفه مقبوله بتشرف عليها اداره
عسكريه. السيناريو الرابع هو ان الخونتا العسكريه اللى مسكت الحكم بعد مبارك ممكن
تستمر فى الحكم.



https://arz.wikipedia.org/wiki/%D8%AA%D9%8A%D9%85%D9%88%D8%B1%D9%84%D9%86%D9%83

تيمورلنك او تمرلنك (1336 - فبراير 1405 م) قائد و ملك تركي اتولد فى مدينة "شهر
سبز"، جنوب سمرقند (فى أوزبكستان دلوقتى). اسس الامبراطورية التيمورية و الاسرة
التيمورية و حاول يسترجع الامبراطورية المغولية ، لكن أعنف هجماته كانت ضد التتار
المغول القبيله الدهبيه . تيمور عمل دولة قوية استمرت لحد سنة 1506 . وقت موته وصلت
دولته من دلهى فى الهند لحد دمشق فى سوريا , و من بحيرة آرال لحد العراق و شمال و
اطراف شبه الجزيرة العربية. حول عاصمته سمرقند لجنة و عمل جوامع و قصور كتيره بطراز
معمارى مميز و اسر السلطان العثمانى

تيمور فى اول حياته كان حرامى ومرة وهو بيسرق اتضرب عليه سهم اصابه فى رجله وبقى
اعرج ( لنك : بالتركية) ومن هنا جاه اسم تيمورلنك. بعد كدا انضم لجيوش امير اسمه
حسين كازغان كان خان تركستان و اترقى فى المناصب وبقى من اصحاب الامير واتجوز اخته.
بعد كدا حارب مع الامير شوية حروب وفى الاخر اتخانق مع الامير اللى بقى وقتها سلطان
و قتل مراته, اللى هى اخت حسين كازغان, وحاربه فى معركة ضاغلغا وانتصر عليه . ودخل
مدينة سمرقند اللى هى كانت العاصمة فى 1 ابريل 1370، و اعلن نفسه حاكم عليها وادعى
انه من احفاد جنكيز خان من ابنه جغتاى. وانه حيرجع للمغول مجدهم وانتصراتهم و عمل
مجلس شورى من امراء الجيش والعلماء.

تيمورلنك جهز جيوشه واستعان بعدد كبير من الاتراك و هاجم خوارزم كام مرة وفى الاخر
قدر انه يسيطر عليها فى سنة 1379 وبعت ابنه ميران شاه عشان يحتل خراسان و فعلا قدر
يعمل كدا و ضم كمان افغنستان و بحستان و أذربيجان ومناطق كتيره . مابين 1381 و 1386
تيمورلنك غزا اراضى إيلخانية مغول فارس فى ايران و استولى على تبريز و تفليس سنة
1386.

تيمور لنك كان بيرهب اعدائه و بيدى امثلة مثلما حدث عندما ذهب يهاجم أصفهان (فى
ايران)اصبح قاضى عليها و قتل سبعين الف واحد هناك وعمل من جماجمهم مأذن و كمان قضى
على ثورة كبيره حصلت فى اذربيجان ضده و برضه و مخلاش حيطه ولا مبنى سليم ودمر
المدينتين وظلوا هكذا حتي ما امرهم انهم يبنوا المدينتين تانى فى سنة 1391. وبعد
كدا فضل خمس سنين يحارب ثورات ضده فى ايران و فى 1392 غزا بغداد و البصرة والكوفة و
بعدهم أرمينيا و الكرج (جورجيا دلوقتى) و وصل لحد موسكو واحتلها لمدة سنة وبعدين
انسحب منهاو هاجم اراضى مغول القبيله الدهبيه و فى 1395 ظهر فى شرق الاناضول و
استولى على ارزيننجان و سيفاس و بعدها استولى على شمال الهند. و طمع فى الشام بس
انسحب لما شاف ان الملك الظاهر برقوق طلع جيش كبير من مصر عشان يمنعه من احتلال
الشام.

مات فيروز شاه ملك الهند من غير وريث و حصلت مشاكل فى مين يحكم مكانه فقرر تيمورلنك
انه يضم الهند قرر انه يهاجم الهند و حارب جيوش عائلة "ال تغلق" وانتصر عليهم فى 17
ديسمبر 1397م و احتل دلهى عاصمتهم ودمرها ( بيقال انها فضلت سنين متدمرة من الخراب
اللى حصل فيها على ايد تيمورلنك). رجع تيمورلنك عاصمته وهو راجع بغنائم و سبعين فيل
شايلين حجارة و رخام من الهند عشان بيبنى جامع كبير فى سمرقند.

فى سنة 1399 لما رجع من الهند ووصله خبر ان الظاهر برقوق مات فطلع بجيوش ناحية
الشام تانى وقرر انه يعاقب المماليك عشان وقفوه قصاده و تأديب بايزيد الاول سلطان
الدولة العثمانية اللى كانت وقتها بتحكم شرق اسيا الصغرى.و طلع على حلب و وقعت فى
ايده ,و متدخلش مماليك مصر عشان كان عندهم صراعات على السلطة ما بينهم ( شوف: غزو
سوريا (1400) ), واتقتل فى حلب عشرين الف و اتأسر تلتميت الف وبعد عمليات النهب
والتدمير فى البلد. اتجه بجيوشه لحماة والسلمية، وحصل معاهم اللى حصل فى حلب. لحد
ما وصل دمشق اللى حاول اهلها الدفاع عنها بكل طريقة بس فى الاخر اضطروا يستسلموا
فدخلها تيمور بجيشه وولع فى البلد لمدة تلات ايام و اعد فيها تمانين يوم و اخد
العلماء اللى فيها و العمال و كل حد ليه قيمة فى دمشق وبعتهم لعاصمته. بعد كده اتجه
لطرابلس وبعلبك ودمرهم وبعدين عدى على حلب مرة تانية فدمرها زيادة و كسر بقية
الابراج والقلاع اللى فيها. فى 1401 راح على بغداد عشان يعاقبها على تمردها و
اقتحمها و دمرها بالكامل.

لما رجع تيمور سمرقند فضل فترة فيها وكان بيجهز جيوشه انه يغزو الصين وقرر انه
يبتدى الغزو فى خريف 1404م، وقتها عارضه داكترته لطلوعه مع الجيش عشان صحته و كمان
هو كان عدى الستيين فى الوقت دا بس هو رفض وطلع ما الجيش. و هو فى السكة جيشه قبله
تلج كتير والجو كان صعب جدا على الكل وخصوصا على تيمورلنك اللى كان عياان اصلان و
فى الاخر جيتله حمى فى نص السكة ومات فى فبراير 1405و ما وصلش جيشه للصين و اخدوه و
دفنوه فى عاصمته سمرقند فى ضريح اسمه بكور امير، اللى معناه مقبرة الامير. وصلت
دولته لما مات من دلهي فى الهند لحد دمشق فى سوريا , ومن بحيرة آرال لحد العراق و
شمال و اطراف شبه الجزيرة العربية.



https://arz.wikipedia.org/wiki/%D8%A7%D9%86%D8%AC%D9%8A%D9%84

الإنجيل كلمة متعربة من (يونانى: εὐαγγέλιον، ‏ euangelion: ‏eu- ”كويس“، -angelion
”رساله“)‏ ومعناها البشارة السارة او البشرى السارة او بشرى الخلاص. المسيحيين
بيؤمنوا بإن الانجيل هو كلام المسيح يسوع (او عيسى فى الاسلام).

عدد الأناجيل اللى بيعترف بيها المسيحيين بصفه عامه هو اربع اناجيل فى بداية العهد
الجديد (انجيل متى، انجيل مرقس، انجيل لوقا، انجيل يوحنا) و فيه اناجيل تانيه مش
متداوله و ما بتعترفش بيها الكنايس بصفه عامه و منها انجيل يهوذا و انجيل توماس و
انجيل برنابا و غيرها. الانجيل عند المسيحيين هو اساس ديانتهم وبيؤمنوا انه انجيل
واحد كتبوه اربعة رسل، وبيؤمنوا ان الرسل الاربعة (متى و مرقس و لوقا و يوحنا)
كتبوا الانجيل بوحى من الروح القدس ودا اللى بتقولوا رسالة بولس الرسول الثانية الى
تيموتاوس 16:3 "كُلُّ الْكِتَابِ هُوَ مُوحىً بِهِ مِنَ اللهِ، وَنَافِعٌ
لِلتَّعْلِيمِ وَالتَّوْبِيخِ، لِلتَّقْوِيمِ وَالتَّأْدِيبِ الَّذِي فِي
الْبِرِّ".

المسلمين بيؤمنوا بوجود الانجيل ولكن بيقولوا ان الانجيل الموجود دلوقتى مش هو
الانجيل الصحيح لانه تم تحرفيه من القبل الكنائس و المسيح برى منهم الى يوم
القيامةوفى قول الله عز و جل (وماقتلوه و ما صلبوه). القرآن (كتاب المسلمين) بيقول
{وَقَفَّيْنَا عَلَى آثَارِهِمْ بِعِيسَى ابْنِ مَرْيَمَ مُصَدِّقًا لِمَا بَيْنَ
يَدَيْهِ مِنَ التَّوْرَاةِ وَآتَيْنَاهُ الإِنْجِيلَ فِيهِ هُدًى وَنُورٌ
وَمُصَدِّقًا لِمَا بَيْنَ يَدَيْهِ مِنَ التَّوْرَاةِ وَهُدًى وَمَوْعِظَةً
لِلْمُتَّقِينَ ( 46 ) وَلْيَحْكُمْ أَهْلُ الإِنْجِيلِ بِمَا أَنْزَلَ اللَّهُ
فِيهِ وَمَنْ لَمْ يَحْكُمْ بِمَا أَنْزَلَ اللَّهُ فَأُولَئِكَ هُمُ الْفَاسِقُونَ
( 47 )} [المائدة: 46].

اتكتب الانجيل بلغات كتير زى العبري والسرياني والقبطي واليوناني بس اقدم نسخة من
الكتاب المقدس كله مكتوبة باللغة اليوناني. الكنيسة بتؤمن بإن اللى كتب إنجيل متى
هو التلميذ والرسول متى، واللى كتب إنجيل مرقس هو مرقس اللى هو ابن أخت القديس
برنابا وتلميذ القديس بولس، واللى كتب إنجيل لوقا هو لوقا الطبيب وهو واحد من
تلامذة القديس بولس واللى كان معاه فى رحلاته التبشيرية، واللى كتب إنجيل يوحنا
التلميذ يوحنا بن زبدي. ولكن محصلش تحقيق تاريخى عشان يتنسب كل انجيل للرسول اللى
كتبه وخصوصا ان مفيش اى اشارة بتدل من قريب او بعيد فى الانجيل نفسه ان اى شخص هو
اللى كتب الاناجيل، ودا خلى شوية دراسات تاريخية تنسب الاناجيل لـ مجهول.



https://arz.wikipedia.org/wiki/%D9%86%D9%8A%D9%83%D9%89_%D9%81%D8%B1%D9%8A%D8%AA%D8%B2

نيكى فريتز (Nikki Fritz) ممثلة بورنوجرافية امريكية اتولدت يوم 7 ابريل 1964 فى
مدينة بيتسبرج بولاية بنسيلفانيا الامريكية واسمها الحقيقى نيكى جولدشتاين (Nikki
Goldstein) وهى مرات الممثل والمخرج البورنوجرافى جوناثان مورجان (Jonathan Morgan)
.

نيكى فريتز هى اشهر موديل عريان وممثلة بورنوجرافية ظهرت فى البرامج والأفلام اللى
انتجتها قناة Cinemax TV ، وظهرت كمان فى مجلة Femme Fatales.

نيكى فريتز ظهرت فى أكتر من 100 فيلم أنتجهم التليفزيون عن بيان السيرة الذاتية
بتاعتها ، واتعلمت التمثيل من استاذ التمثيل والمخرج المسرحى الأمريكى هوارد فاين
(Howard Fine) وبعد كده اختاروها تبقى فتاة البيكينى لشركة افلام Columbia Pictures
من وسط مئات البنات الموجودين ومن وقتها بقت عضوة واعدة هناك وما رجعتش ورا تانى
أبدا .

بعد كده اشتغلت نيكى فريتز مع المخرج والمنتج الأسطورى روجر كورمان (Roger Corman)
فى فيلم Dinosaur Island وكان دورها هو الابرز عند الجمهور وبعدين عملت دور صغير فى
فيلم Go مع المخرج والمنتج دوج ليمان (Doug Liman)

نيكى فريتز ليها موقع خاص بيها على شبكة الإنترنت [1] وهى كمان اللى بتديره ، وفى
كل المقابلات بتاعتها بتوصف نفسها بأنها السيرفر العاطفى للإنترنت .



https://arz.wikipedia.org/wiki/%D9%85%D8%AD%D9%85%D8%AF_%D8%B9%D8%A8%D8%AF_%D8%A7%D9%84%D9%88%D9%87%D8%A7%D8%A8

محمد عبد الوهاب محمد عيسى ابو حجر ( 13 مارس 1902 ، باب الشعريه ، القاهره-
القاهره ، 4 مايو 1991) مغنى و ملحن و ممثل مصرى اتلقب بـ موسيقار الأجيال.

اتولد محمد عبد الوهاب فى القاهره فى حى باب الشعريه و بدا يغنى فى المسرح ، اعجب
بيه الشاعر احمد شوقى فرعاه و كتب له اشعر عشان يغنيها. شويه شويه ابتعد عن الغنا و
اتجه للتلحين فعمل نهضه موسيقيه عظيمه فى مصر. اهتم بالتأليف للموسيقا الاليه و لحن
أدوار و قصايد كتيره. من ألحانه " موكب النور " و " يوم سعيد " ، و من اغانيه "
جارة الوادى " و " الجندول " و " كليوباترا " و " همسه حائره " و " الكرنك ". لحن
سلسلة أغانى لام كلثوم كان اولها اغنية " انت عمرى " فى لقاء غنائى اتسمى اياميها "
لقاء القمه ". محمد عبد الوهاب مثل كمان فى السينما المصريه فى افلام " الورده
البيضا " و " دموع الحب " و " يوم سعيد ".



https://arz.wikipedia.org/wiki/%D9%85%D8%A8%D8%B1%D9%85%D8%AC

هو الشخص الذي يقوم ببرمجة الكومبيوتر و يطور البرمجيات له. من الممكن ان يكون
المبرمج متخصص فى مجال معين من مجالات البرمجه او يبرمج فى مجالات مختلفه و ممكن
اعتبار المبرمج: مهندس برمجيات او مطور برمجيات او محلل برمجيات.

البرمجه تكون بكتابة تعليمات او اوامر لغة برمجه مثل :السى شارب او الچافا او لغات
برمجة اخرى و عن طريق استخدام برنامج معين اسمه المُجمع(Compiler) يتم فيه كتابة
الكود و تحويله لبرنامج كامل يعمل وظايف معينه. ويوجد لغة من لغات البرمجه تسمح
باستخدام اساليب مختلفه لعمل البرامج بدلا من الطرق التقليديه العاديه المستخدمه
لكتابة الاوامر و الاكواد. وهناك من يعتبر الكونتيسه و عالمة الرياضيات الانجليزيه
آدا لوفلايس اول مبرمجه فى التاريخ و بسبب انها كتبت اول محرك تحليلى فى التاريخ
الذي كان من المفترض عالم قبلها يقوم باكماله.

المبرمجين يكتبون البرامج حسب المواصفات التي يحددها قبلا المبرمجين الاعلى ومحللي
النظم (هنا مقصود اعلى فى الوظيفه و اكثر فى الخبره) . بعد ان تكتمل علميلة
التصميم، يتبقى مهمة المبرمج ان يحول التصميم هذه لسلسله منطقيه من التعليمات التي
تمكن الكمبيوتر لكي يفهمها. المبرمج يكتب التعليمات هذه باستخدام واحده من لغات
البرمجه. وتستخدم لغات البرمجه المختلفه على حسب الغرض من البرنامج, يوجد لغات
تستخدم للحاجات التجاريه مثل لغة الكوبول (COBOL) و لغات تستخدم للحاجات العلميه و
الهندسيه مثلالفورتران (FORTRAN) و لغات تستخدم لتعليم الناس البرمجة مثلالباسكال
(Pascal) و البيسك (BASIC) و انواع اخرى كثيرة. المبرمجين عامة يكونون على علم
باكتر من لغة برمجه واحده وبسبب تشابه كتير من لغات البرمجة تعلم لغة برمجه جديده
يكون اسهل. عمليا المبرمجين يسمون على حسب لغة البرمجه التي يعملون بها: مبرمج چافا
او مبرمج سى بلس بلس, و على حسب نوع الشئ الذي يعملوه مثل مبرمج قواعد بيانات او
مبرمج ويب.

عندما يحصل تغييرات فى الكود المصدرى للبرنامج يتم اعلام كل المبرمجين الذين يعملون
فى البرنامج و هذا يتم عن طريق كتابة تعليقات فى الكود و الذي يجعل المبرمجين
يفهمون التعديلات اللى حصلت بسهوله. المبرمجين دائما يستخدمون مكاتب برمجيه فيها
كود اساسى و يعدلون فيه على حسب الحاجه, الطريقه هذه تجعل البرمجيات موثوق فيها و
ادائها ثابت و تزود انتاجية المبرمج لانها تلغى الحاجه لعمل خطوات روتينيه ليست
ضرورية

فى كثير من الاحيان مبرمجين الكمبيوتر بيتم تجميعهم فى نوعين: المبرمجين الذين
يعملون التطبيقات (البرامج العاديه يعنى) و مبرمجين النُظم. مبرمجين التطبيقات
يكتبون برامج للتعامل مع وظيفة محددة، مثلا برنامج يتتبع المخزون فى شركه. ومن
الممكن يراجعون و ينقحون البرمجيات الموجودة او تخصيص التطبيقات العامة التي يتم
شراءها من بياعين البرامج المستقلين. مبرمجين النظم فى المقابل، يكتبون برامج مثل
انظمة التشغيل ونظم إدارة قواعد البيانات. المبرمجين هؤلاء يكتبون برمجيات تكلم
الهاردوير مثل الطابعات و الهارد ديسك و السى دى.



https://arz.wikipedia.org/wiki/%D9%84%D9%8A%D8%A8%D9%8A%D8%A7

ليبيا هي دولة تقع في شمال أفريقيا يحدها البحر المتوسط من
الشمال، ومصر شرقا والسودان إلى الجنوب الشرقي وتشاد و النيجر في
الجنوب، والجزائر، وتونس إلى الغرب. الأجزاء التقليدية التاريخية الثلاث للبلاد
هي برقة وطرابلس، وفزان. وتبلغ مساحتها ما يقرب من 1.8 مليون كيلومتر مربع (700،000
ميل مربع)، وتعد ليبيا رابع أكبر دولة مساحةً فيأفريقيا، وتحتل الرقم 17 كأكبر
بلدان العالم مساحةً. وتحتل المرتبة العاشرة بين عشر دول لديها أكبر احتياطيات
نفطية مؤكدة لبلدٍ في العالم.

طرابلس هي أكبر مدينة وهي العاصمة، وتقع في غرب ليبيا ويسكنها أكثر من مليون
نسمة من اجمالي عدد سكان البلاد البالغ ستة ملايين نسمة. المدينة الكبيرة الأخرى
هيبنغازي، وتقع في شرق ليبيا بعدد سكان يصل إلى 700,000 نسمة.

سجلت ليبيا اعلى مؤشر للتنمية البشرية فى افريقيا ورابع اعلى ناتج محلي اجمالي فى
القارة لعام 2009، بعد السيشيل، وغينيا الاستوائية والغابون. وهذا يعود
لاحتياطياتها النفطية الكبيرة والسكانية المنخفضة.وليبيا عضو في عدد من المنظمات
والتجمعات الإقليمية والدولية من بينها الأمم المتحدة، والاتحاد الأفريقي، واتحاد
المغرب العربي، وجامعة الدول العربية، وحركة عدم الانحياز، ومنظمة التعاون
الإسلامي، ومنظمة الدول المصدرة للنفط وكوميسا.

في عام 1969، أطاح انقلاب عسكري بالملك ادريس الاول، لتبدأ فترة من التغيير
الاجتماعي الجذري. أبرز قادة الانقلاب معمر القذافى، كان قادراً في نهاية المطاف
على تركيز السلطة في يديه بشكل كامل أثناء ماعرفت (الثورة الثقافية الليبية)، ليظل
في السلطة حتى اندلاع الحرب الأهلية الليبية أو ماعرفت باسم ثورة 17 فبراير عام
2011، حيث تم دعم المتمردين من قبل حلف شمال الاطلسي. منذ ذلك الحين اختبرت ليبيا
كماً من عدم الاستقرار والعنف السياسي والتي أثرت بشدة على كل من الاقتصاد وانتاج
النفط. كما أصبحت ممراً رئيسياً لما يعرف بالهجرة الغير شرعية عن طريق شبكات
الاتجار بالبشر التي تستغل اللاجئين الفارين من الحروب في أفريقيا والشرق
الأوسط إلى أوروبا وهو ما دفع بالاتحاد الأوروربي بالقيام بعمليات بحرية قرب
السواحل الليبية للحد منها.

يبلغ عدد سكان ليبيا 6.597 مليون نسمة وهو ضئيل مقارنة بمساحة البلاد التي تبلغ نحو
1.800.000 كيلومتر مربع، وتعد السابعة عشرة على مستوى العالم من حيث المساحة، ورابع
أكبر بلدان افريقيا مساحة، كما أنها تملك أطول ساحل بين الدول المطلة على البحر
المتوسط يبلغ طوله حوالي 1.955 كم. تاريخياً تكونت من ثلاثة أقاليم: طرابلس وبرقة
وفزان.

ليبيا تمتد على مساحة 1.759.540 كيلومتر مربع ( 679362 ميل مربع)، مما يجعلها تحتل
المرتبة 17 في العالم من حيث المساحة، يحدها من الشمال البحر الأبيض المتوسط، ومن
الغرب تونس والجزائر، والجنوب الغربي النيجر، ومن الجنوب تشاد والسودان ومن
الشرق مصر. وتقع ليبيا بين خطي عرض 19 درجة و 32 درجة شمالا، وخطي طول 9 ° و 26 °
E.

الساحل الليبي هو أطول من أي بلد أفريقي مطل على البحر الأبيض المتوسط. اذا يبلغ
طوله 1،770 كيلومتر ( 1،100 ميل). حيث يوجد جزء من البحر الأبيض المتوسط شمال ليبيا
يسمى البحر الليبي. المناخ الغالب في أغلب مساحات البلاد جاف وبين الصحراوي وشبه
الصحراوي. يستثنى من ذلك المناطق الشمالية التي تتمتع بمناخ معتدل وهو مناخ البحر
الأبيض المتوسط.

تاريخيا اطلق اسم ليبيا على الإقليم الواقع فى شمال افريقا بين مصر تونس نسبة الى
قبيلة الليبو التي سكنت هذه المنطقة منذ الاف السنين.

وقد هاجر الإغريق من جزيرة كريت حوالي القرن الثامن قبل الميلاد ليؤسسوا المدن
الخمس الإغريقية (البنتابوليس) فى برقة (سيرينايكا)، وهي المدن الاكثر ازدهارا فى
افريقيا فى ذلك العصر.

السجلات التاريخية الموجودة تشير الى أن ليبيا كانت مأهولة قديما بقبائل البربر،
اما الساحل الغربي فقد قطنه الفينيقيون - الذين هاجروا من ساحل المتوسط الغربي-
بدءاً من القرن العاشر قبل الميلاد. فى القرن السادس قبل الميلاد صعد نجم قرطاج
كدولة ذات قوة ومكانة على المتوسط، واستمرت قرطاج حتى سقوطها بيد فى القرن الثاني
قبل الميلاد.

فى القرن الخامس بعد الميلاد أصبحت ليبيا فى قبضة الوندال ومن ثم تحت سيطرة
البيزنطيين فى القرن السادس للميلاد. وفي القرن السابع للميلاد دخلها العرب
المسلمون لتنضم للخلافة الراشدية ثم الخلافة الأموية ثم الخلافة العباسية. أهم
السلالات التي حكمتها وحققت عصورا مزدهرة كانت الأغالبة فى القرن التاسع الميلادي،
والزيريون بدءاً من سنة 972 م، وهم من اصول أمازيغية تابعين للفاطميين.

فى عام 1050، تمرد الزيريون على خلافة الفاطميين ذو المذهب الشيعي فى القاهرة
ليتبنوا المذهب المالكي، مما أغضب الفاطميين ودفعهم لإرسال قبائل بني هلال للقضاء
على بني زيري الصنهاجيين.

بعد استقلال ليبيا من الامم المتحدة بعد الحرب العالمية الثانية اشأت ملكية دستورية
في ليبيا وكان بها حكومة نيابية تمارس عملياتها بشكل شبه ديمقراطي. إلا أنها أصبحت
بعد انقلاب الأول من سبتمبر 1969 تحكم عمليا عن طريق العقيد معمر القذافي قائد
الانقلاب بشكل انفرادي منذ ذلك الحين إلى أن قامت ثورة 17 فبراير في عام 2011
بالاطاحة بمعمر القذافي ونظامه.

بعد ثورة 17 فبراير وتشكيل المجلس الوطني الانتقالي الذي تأسس في 27 فبراير 2011
وبعد الاطاحة بنظام العقيد معمر القذافي اثر حرب أهلية والاعلان الرسمي انتهاء
الحرب في 23 أكتوبر 2011 شهدت ليبيا مرحلة انتقالية لتأسيس دستور ونظام حكم جديد.
تم تسليم السلطة إلى المؤتمر الوطني العام في الثامن من أغسطس، الذي انتخب في
السابع من شهر يوليو، ليدير شؤون البلاد لمدة عام ونصف. كان من المفترض أن يعمل
المؤتمر الوطني في أولى جلساته بحسب  الإعلان الدستوري على انتخاب رئيس ونائب
للمؤتمر الوطني عبر الاقتراع السري. وبعدها -وقبل انقضاء ثلاثين يوما- اختيار رئيسا
للحكومة ويبدأ الإعداد لانتخاب أعضاء لجنة صياغة الدستور. ونتيجة لاخفاق المؤتمر
الوطني العام في ادارة المرحلة الانتقالية في المدة الزمنية التي حُددت له وفق
الاعلان الدستوري فقد تم تعديل الاعلان الدستوري لأجل انتخاب جسم تشريعي جديد يحل
محل المؤتمر. وفي 4 أغسطس 2014 حل مجلس النواب الليبي الذي تم انتخابه في 255 يونيو
2014 بانتخابات ديمقراطية، محل المؤتمر الوطني العام المنتهية ولايته. وتوافق
غالبية النواب على اختيار مدينة طبرق التي تنعم بالهدوء النسبي لعقد جلساتهم عوضاً
عن بنغازي أو طرابلس اللتين شهدتا الأسابيع السابقة واللاحقة لتسلم مجلس النواب
مهامه تدهوراً وانفلاتاً أمنياً غير مسبوق. في أواخر أغسطس 2014 قامت ميليشيات
من مصراتة والميليشيات الإسلامية المتحالفة معها تحت مسمى فجر ليبيا بادخال قواتها
إلى مدينة طرابلس وقامت بالسيطرة على مؤسسات الدولة والوزارات اثر سيطرتها على مطار
طرابلس العالمي وأعلنت رفضها لمجلس النواب الليبي المنتخب والحكومة المؤقتة وأُعلن
عن اعادة المؤتمر الوطني العام المنتهية ولايته وشكلت حكومة أسمتها حكومة الانقاذ
برئاسة عمر الحاسي لم تحظى بأي اعتراف دولي.

يرتكز النظام القانوني الليبي على مزيج من القانون المدني والمبادئ القانونية
الإسلامية ويطبق القضاة مبادئ الشريعة الإسلامية في القضايا المتعلقة بالأحوال
الشخصية.

يتألف الجيش الليبي من القوات البرية، و القوات البحرية، والقوات الجوية ويجري
حاليا إعادة تشكيله من قبل الحكومة الليبية، اعتبارا من مايو 2012 قدر عدد المنضمين
لصفوفه بنحو 35،000 فرد.

تاريخيا كان تعتبر منطقة من ليبيا ثلاث أقاليم اقليم طرابلس في شمال غرب البلاد،
وبرقة في الشرق، وفزان في الجنوب الغربي. وكان الغزو من قبل إيطاليا في الحرب
الإيطالية التركية قد وحدت سياسية الأقاليم الثلاث الي سياسة واحدة.

الدينار هو الوحدة الاساسية لعملة ليبيا. ويتكون الدينار من 1000 درهم، وهو مغطى
بالذهب، وقابل للتحويل الى العملات الاجنبية ولا توجد قيود على عمليات التحويل
النقدي من و الى ليبيا. ويعادل الدولار الامريكي حوالي 1.28 دينار. فئات العملة
المعدنية فى ليبيا (50 درهم، 100 درهم، 0.25 دينار، 0.50 دينار).



https://arz.wikipedia.org/wiki/%D9%82%D8%B7%D9%87

القطه او البسه (الاسم العلمى: Felis catus) احسن بس بالعالم وني الوني هى حيوان
ثدى تبع عيلة الفيليدى (القطيات ، زى النمر و الاسد) ، رتبة الكارنيفورا (اكلات
اللحوم). البسه استأنسها البشر من حوالى 9500 سنه بسبب قدرتها على صيد الفيران و
التعابين و العقارب و لسه لحد انهارده من اكتر الحيوانات المنزليه المحببه للانسان.
القطة افضل حيوان اليف

القطط كان ليها مكانه عاليه جدا عند المصريين القدام اللى قدسوها و حنطوها و سموها
الاهه باستت ( و منها اسم بسه ) اللى كانت بتحمى البيوت و الغيطان و اعتقدو انها
بنت الالاه رع. هيرودوت (ح. 484 ق.م – ح. 425 ق.م ) اللى زار مصر من قرون طويله وصف
فى كتابه " التواريخ " حب المصريين الكبير للقطط. مع تطور الدين المصرى القديم بقت
الاهة للحرب . فى بعض المجتمعات اللى بتهاب البسه و خصوصا السودا منها و بيتشائمو
منها لو عدت من قدامهم.الخوف المرضى من القطط بيتسمى ايلوروفوبيا. من الاساطير
التانيه المرتبطه بالقطط انها ليها سبع ترواح (او تسعه) و السبب اللى ورا الاسطوره
دى هو ان البسه لما بتقع من اماكن عاليه ما بيحصلهاش حاجه لانها ما بتنزلش على
راسها او ضهرها و دايما بتنزل على رجليها .



https://arz.wikipedia.org/wiki/%D9%81%D9%8A%D9%88%D8%AF%D9%88%D8%B1_%D8%AF%D9%88%D8%B3%D8%AA%D9%88%D9%8A%D9%81%D8%B3%D9%83%D9%89

فيودور ميخايلوڤيتش دوستويڤسكى - بالروسى Фёдор Миха́йлович Достое́вский - ‏(نطق:‏
[ˈfʲodər mʲɪˈxajləvʲɪtɕ dəstɐˈjɛfskʲɪj]‏ دوستوى-يڤسكى) (موسكو، 11 نوفمبر 1821 -
سانت بطرسبورج، 9 فبراير 1881) كان روائي روسي عبقري و من اهم اعماله الجريمه و
العقاب و الاخوه كارامازوف. دوستويڤسكي اتولد فى موسكو و عاش معظم حياته فى سانت
بطرسبورج و بتدور معظم احداث رواياته فى المدينه دي ايام روسيا القيصريه.
دوستويڤسكي اتقبض عليه و اتحكم عليه يالاعدام بتهمة انتماءه لجماعة ليبراليه و بعد
ما غموا عينيه علشان يضربوه بالنار جاه عفو من القيصر الروسي اللى غير حكم الاعدام
للنفي مع الاشغال الشاقه لمدة اربع سنين فى سيبيريا. الحادثه دي و سنوات النفي اثرت
كتير فى نظرته للحياة و اتصورت فى روايته ذكريات من منزل الأموات. من اشهر اعماله
التانيه: ”مذلون مهانون“، ”فى قبوي“، ”الشياطين“، الأبله.

فيه روايات اتعملت افلام أنتجتها هوليوود من اشهرها الاخوه كرامازوڤ بطولة يول
براينر. وانتجت السينما المصريه رواية الاخوه كرامازوڤ بعنوان ”الاخوه الاعداء“ و
”الجريمه والعقاب“ بعنوان ”سونيا والمجنون“.



https://arz.wikipedia.org/wiki/%D9%81%D9%8A%D9%86%D8%B3%D9%8A%D9%86%D8%AA_%D9%81%D8%A7%D9%86_%D8%AC%D9%88%D8%AE

فينسينت فان جوخ (هولاندى: ‏Vincent van Gogh فينسينت فان خوخ نطق: [ˈvɪntsɛnt
vɑɲˈʝɔç] )‏ (اتولد 30 مارس 1999 – اتوفى 29 يوليه 1890) هو رسام هولاندى من مدرسة
ما بعد الانطباعيه و لسه بيعتبر من اشهر الفنانين و لوحاته بتعتبر من اغلى اللوحات
فى العالم. بتشتهر اعماله بالجمال و صدق المشاعر والألوان البارزه. فان جوخ فنان
كان ليه تأثير عظيم على فن القرن العشرين. بعد سنين من العذاب ومعاناة المرض النفسى
اتوفى فان جوخ وهو عنده سبعه و تلاتين سنه بعد ما اتصاب برصاصة مسدس بيرجح انه هو
اللى ضرب بيها نفسه. وقت حياته كان فيه قله من الناس بتقدر اعماله الفنيه.

قبل عمله فى الفن عمل فتره من حياته كمعلم و ثم عمل فى شركة لوحات فنية و بعدها عمل
فى المناجم. فى سنة 1880 بدأ بالرسم و كانت لوحاته الاولى تتميز باللون الغامق
الكئيب حتى لقائه بالرسامين الانطباعيين الجداد فى باريس فبدأ يقتبس منهم الوانهم
الزاهيه الفاتحه و قرر ان يطور اسلوبه الخاص به و هو فى فرنسا.



https://arz.wikipedia.org/wiki/%D8%B9%D8%A8%D8%AF_%D8%A7%D9%84%D8%AD%D9%84%D9%8A%D9%85_%D8%AD%D8%A7%D9%81%D8%B8

عبد الحليم حافظ ، الاسم الفنى لـ عبد الحليم على شبانة (الحلوات، الشرقيه، 21
يونيه 1929 - لندن، 30 مارس 1977) ، مغنى مصرى كبير من اشهر المغنيين المصريين.
اتلقّب بـ " العندليب الاسمر " اشتهر بالغنا الرومانسى و بيعتبر من احسن المغنيين
فى الشرق الاوسط فى زمنه.

ولد عبد الحليم حافظ يوم 21 يونيه سنة 1929 فى الحلوات مصر. امه ماتت بعد ولادته
ابوه مات قبل ما يبقى عنده سنه و بقى يتيم. دخل معهد الموسيقى قسم تلحين سنة 1943 و
قابل الملحن كمال الطويل اللى كان فى قسم الغنا و اتخرجوا سنة 1949 و اترشح انه
يسافر برّا بس اتلغى الترشيح و اشتغل مدرس فى طنطا و الزقازيق و القاهره. استقال من
التدريس و اشتغل عازف فى فرقة الراديو سنة 1950 على الة الابوا Oboe. اول اغنية
غناها كانت "صافينى مره" اللى لحنها محمد الموجى, و قصيدة لقاء كمال الطويل بس
الناس رفضتهم. بعد كده حقق النجاح. اشتغل مع ملحنين مهمين زى محمد الموجى و كمال
الطويل و بليغ حمدى و محمد عبد الوهاب, اللى لحن له اغانى تانيه كتير (اهواك, نبتدى
منين الحكايه, فاتت جنبنا). بليغ حمدى و معاهم الشاعر محمد حمزه كانت من اغانيهم:
زى الهوا, سواح, حاول تفتكرنى, اى دمعة حزن لا, موعود. غنا قصايد بالعربى من كلمات
نزار قبانى, زى اغنية ”قارئة الفنجان“ و ”رسالة من تحت الماء“ , الاغنيتين من الحان
الموسيقار محمد الموجي.

مات سنة 1977 فى لندن فى مستشفى كينجز كولدج King's College و كان عمرة 48 سنه,
بسبب نزيف لدوالى المريئ نتجت عن فشل كبدى سببته بلهارسيا قديمة وزاد من خطورته
اصابته التهاب كبدى الفيروسى سى (انجليزى:‏ Hepatitis C) بسبب نقل دم ملوث.

قدّم مسلسل راديو واحد: ارجوك لا تفهمنى بسرعه سنة 1973, مع نجلاء فتحى و عادل
امام.



https://arz.wikipedia.org/wiki/%D8%AF%D9%8A%D8%A7%D9%86%D8%A7%D8%AA_%D8%AF%D8%A7%D8%B1%D9%85%D9%8A%D9%87

كلمة دارما (Dharma) كلمة باللغة السنكسريتية معناها (القانون الثابت والواجب
الثابت) يعني ممكن تترجم الكلمة ويكون معناها (دين)

فى الجاينيه مصطلح دارما معناه (الطبيعه) وكمان بيعرفوه على انه (القيام بأوامر
معلمين الدين)

البوذية نسبة لبوذا اللى اسمه الحقيقي سيدارتا جوتاما,, عدد البوذيين فى العالم
حوالي 500 مليون شخص وبيرجع تاريخ البوذيه لحوالي 483 سنة قبل الميلاد.

الجاينية (معروفة بأسم "جاين دارما") واحدة الديانات الدارمية اللي ليها الطابع
الفلسفي نشأت في الهند القديمة تبعا لتعاليم ماهافيرا (حوالي القرن السادس قبل
الميلاد). أتباع هذه الديانة دي دلوقتي بيشكلوا أقلية في الهند.. وده بالإضافة
للتجمعات المهاجرة المتزايدة في الولايات المتحدة، غرب أوروبا، أفريقيا، الشرق
الأقصى وأمكان تانيه. تحافظ الجاينية على تقاليد الشرمان القديمة.

الاصول الاولى للبوذيه:معتمده على قصه حياه بوذا,,وتعاليم بوذا اهم حاجة فى العقيدة
البوذية وأهما الحقائق النبيله الاربعه اللى هما

فى البوذية كتاب سوترا بيتاكا اللى يعتبر فيه الحوارات بين بوذا واتباعه وفينايا
بيتاكا اللى هى بتتكلم عن تنظيم الحياه والرهبنة وكده وأبهيدارما بيتاكا اللى فيها
مناقشات فى الفلسفة والعقائد وغيرها من المواضيع التي بترتبط بالعقيدة البوذية

جورو جرانث صاحب (Guru Granth Sahib) أو أدي جرانث هو كتاب مقدس في السيخية. وهو نص
أنجس (Angs) ضخم يرجع تاريخه لعام 1430، تم تجميعه وتأليفه في عهد الغورو السيخ
(Sikh gurus)، من سنة 1469 لغاية سنة 1708. وهو عبارة عن مجموعة من تراتيل (شابدا
(shabda)) أو باني (baani) توضح صفات الإله وطريقة تأمل العبد في اسم الإله.

السيخ كمان بيقدسوا كتاب تاني اسمه داسم جرانت اللى كتبه الغورو العاشر (الغورو
غوبند سنغ)

اكبر تجمع للهندوس فى الهند وبيشكلوا نسبة 80% وبعديها النيبال وبنجلادش واندونيسيا

اكبر تعداد للبوذيين فى العالم موجود فى الصين وبيمثل عددهم 244,130,000 نسمة بنسبة
18.2% من سكان الصين وبنسبة 50.1% من تعداد البوذيين فى العالم.

تعداد السيخ اكتر من 23 مليون نسمه اغلبهم فى الهند وبيشكلوا 2% من سكان الهند
وليهم تجمعات فى باكستان و افغانستان ,,,بالاضافة للهجرة بقى موجود سيخ فى كندا
وامريكا واوروبا واستراليا وسيريلانكا.

بتشكل الجاينية أقلية في الهند بالاضافة للتجمعات المهاجرة كتير في امريكا، غرب
أوروبا، أفريقيا، الشرق الأقصى وأمكان تانيه, وبيتراوح اعداد اتباع الجاينية ما بين
5 إلى 6 مليون شخص.

الجورو ناناك كان هندوسي واتولد فى بيئة مسلمة وكان شغال عند ناس مسلمين فتأثر
بتعاليم الاسلام وخصوصا موضوع التوحيد وانه لقى فى الاسلام صفات كويسة على عكس
الهندوسية زي موضوع الطبقية اللى فى الهندوسية على عكس الاسلام اللى بيساوي بين
الغني والفقير

لقب جورو او (غورو) باللغة الهندية معناها (المعلم) ,,, فى السيخية 10 غورو اولهم
الغورو ناناك مؤسس الديانة واخرهم الغورو جوفند سنج

الطاوية (بالـصينية: 道教 = Dàojiào) هي في الاصل تعتبر عائله دينية لوحدها شبه
الدارمية والابراهيمية لكن الاكاديميين ساعات بيعتبرها ديانه دارمية عشان فيها شبه
كبير بينها وبين الهندوسية والبوذية والجاينية ,,,الطاوية من ضمن الديانات الصينية.

تعتبر الطاوية عبارة عن مجموعة من المبادئ، بتتقسم لفلسفة وعقيدة دينية، مشتقة من
المعتقدات الصينية القديمه. من بين كل المدارس العقلية اللي عرفتها الصين، تعتبر
الطاوية التانية من حيث تأثيرها على المجتمع الصيني بعد الكونفشيوسية.



https://arz.wikipedia.org/wiki/%D8%AA%D8%A7%D8%B1%D9%8A%D8%AE_%D9%85%D8%B5%D8%B1_%D8%A7%D9%84%D8%AE%D8%B1%D8%A7%D9%81%D9%89

تاريخ مصر الخرافى - Imaginary History of Egypt - ، هو تاريخ مصر اللى كان معروف
قبل فك شامبوليون للهيروغليفيه المصريه و إهتمام الأوروبيين بإكتشاف تاريخ مصر
الحقيقى Real history of Egypt عن طريق الابحاث العلميه و الإكتشافات الاثريه.
تاريخ مصر الخرافى ده موجود فى كتب القرون الوسطى و ساعات لغاية دلوقتى فى عقول غير
المثقفين.

قبل شامبوليون (1790 - 1832) كات الهيروغليفيه المصريه نفسها بتتفسر غلط، و كان
السايد إن الرسومات الهيروغليفيه دى مش حروف لكن رسومات بترمز لحاجات. و من المنطلق
الغلط ده اترجمت الرسومات و اتفسرت بطريقه خرافيه و ظهرت نظريات لجهال ومنجمين
وسحره ورجال دين من الشرق والغرب.

قبل الإكتشافات و الابحاث العلميه اللى فتح بابها شامبوليون كان المعروف من تاريخ
مصر اللى اتذكر فى الكتب الدينيه و قصة فرعون و موسى و يوسف إتضافت ليها قصص و
تفسيرات خرافيه. ده مع انه كانت فيه كتب لرحاله و مؤرخين يونانيين و رومان ( زى
مثلا هيرودوتوس و ديودورس الصقلى و استرابون و بلوتارك و غيرهم ) زاروا مصر و كتبوا
عنها و عن تاريخها و ديانتها بطريقه موضوعيه. وده السبب أن الأوروبيين كانوا
بيعرفوا عن تاريخ مصر أكتر بكتير من المصريين فى عصور ما بعد الفرعونيه، اللى من
كتابتهم واضح انهم فى الغالب ما كانوش بيطلعوا على الكتب دى. و دى ملحوظه أشار ليها
المستشرق فان هومر فى كتابه عن تاريخ الدوله العثمانيه بقوله " إن أغلب الأتراك و
الفرس و العرب ما بيشوفوش ( عجايب مصر ) زى ما بيشوفوها الأوربيين و قدماء
اليونانيين و الرومان " و بيقول ان فى الوقت اللى الأوربيين بيعتبروا مصر المنبع
الاول للعلوم و الفنون و مهد للهندسه و البنا و الزراعه و الكتابه و الملاحه و
بيحترموها و بيحترموا عقائدها و بيعجبوا بأثارها و معابدها و اهرامها و مسلاتها و
تماثيلها، بنلاقى الشرق ما بيشوفش فى المعابد و التماثيل و ابو الهول إلا مخابئ
سحريه لكنوز مدفونه بتحرسها التماثيل و الصور. و ما بيلاقوش فى الهيروغليفيه الا
طلاسم بتخفى عن الناس طرق استخراج الدهب. و كمل : إنهم ( الشرقيين ) ما بيعرفوش من
الفراعنه إلا فرعون يوسف و فرعون موسى اللى بلعه البحر. طبعاً هو بيتكلم عن فتره
كان فيها العلم منعدم او شبه منعدم فى الشرق و كان لسه ما ظهرش فى مصر ناس بيهتموا
بأثارات و تاريخ بلدهم. المفكر المصرى سلامه موسى (1887 - 1958) بيحكى إنه لما راح
أوروبا سنة 1908 لفت نظره إهتمام الأوربيين بتاريخ و اثار مصر و بيسألوه عنها بصفته
مصرى فأول ما رجع مصر سافر على الصعيد عشان يتعرف على تاريخ مصر و أثارها اللى
الأوروبيين مهتمين بيهم و المصريين مش دريانين بيهم.

مثلاُ المقريزي (1365 - 1441) بيبدأ تاريخ مصر بقوله عن اسم مصر : " بيتقال ان
اسمها فى الدهر الاول قبل الطوفان ' جزلة '، و بعدين اتسمت مصر ، و اهل العلم
اختلفوا عن المعنى اللى بسببه اتسمت ' مصر '. فيهم اللى قال : اتسمت مصر على اسم '
مصر بن مركابيل بن دوابيل بن عريان بن ادم عليه السلام ' و هو مصر الاول. واتقال :
اتسمت على اسم مصر التانى ' مصرام بن نقراوش الجبار بن مصريم بن تيصر بن حام بن نوح
عليه السلام ' و ده بعد الطوفان ".

ابن تغري (1410 - 1470 ) بيتفق مع المقريزى فى اصل الاسم بس بيختلف معاه فى اسم
جزله اللى كتبه " زجله " و قال انه من المزاجله.

ابن إياس (1448 - 1523) من جهته قال نفس الكلام و حكى قصة سام و حام و يافث و
أرفخشد أولاد نوح، و ان نوح دعا لمصريم بن بيصر بن حام انه يسكن الارض المباركه
اللى هى ام البلاد و غوث العباد.

كل الكتب العربيه فى العصور الوسطى، حتى الكتب المصريه، اللى اتناولت تاريخ مصر
بتبدأ بترديد الكلام الخرافى ده. حتى ابن العبرى (1226 - 1286) المسيحى اللى كتب عن
تاريخ العالم من ايام ادم وعدى على فارس و اليونان و المغول و ما خلاش حاجه ما كتبش
عليها، ما قالش عن تاريخ مصر الفرعونى إلا إن هرميس هو إدريس العرب.

المؤرخين المصريين المذكورين فوق طبعاً ما أخترعوش القصص الخرافيه دى، لكن كانوا
بينقلوا اللى سمعوه و قروه من العرب بغض النظر عن إقتناعهم بيه او لا. و كانوا
حريصين على إنهم يقولوا " بيتقال ". انما نقلوا لينا الفكره اللى كات سايده فى
زمنهم، فى العصور الوسطى، عن تاريخ مصر الفرعونى.

الجبرتى اللى عاش فى فتره احدث (1754 - 1822)، و عينه نابليون كاتب فى ديوانه و كان
مطلع على اعمال البعثه العلميه الفرنساويه و زارها، ما ذكرش حاجه تخص جهدها فى وصف
و تسجيل الاثار المصريه، و إكتفى بقوله عن التماثيل المصريه " لا يعلم قدرها إلا
علام الغيوب ".

تاريخ مصر الخرافى فترتين، قبل الطوفان و بعد الطوفان. بيحكى تاريخ مصر الخرافى إن
مصر قبل الطوفان اتسمت على اسم مصرايم بن مراكيل بن داويل بن عرباق ابن ادم (مصر
الاول) ، اللى استقر هو او ابنه نقراوش بن مصرايم فى مصر مع سبعين من نسل عرباق، و
كلهم جبابره، و حفر فيها الترع و بنى فيها ابراج اتكتبت على أسوارها اسرار الحكمه،
و قسم مصر على ولاده فإدى الغرب لنقراوس و الشرق لسوريد وإدى لابنه اللى اسمه برضه
مصرايم (مصرايم بن نقراوش الجبار - مصر التانى) مدينه اسمها يربيان. و مات الاب
مصرايم و هو عنده 180 سنه، فحنطوا جسمه و حطوه فى تابوت دهب و معاه كنوزه و تماثيل
دهب و طلاسم لازمه لطرد الزواحف و كل اللى يحاول ينبش تربته.

اول ملك (خرافى) بنى مقياس للنيل كان اسمه خصليم، و حط عند المقياس تمثالين نحاس
لنسرين ، دكر و نتايه. لما كان بيبدأ فيضان النيل الملك خصليم كان بيروح على هناك
مع الكهنه اللى كانوا بيقروا تعاويذ لغاية ما يصفر نسر. إذا صفر الدكر يبقى الفيضان
سنتها حا يكون كويس و مية النيل حا تعلى، لكن لو صفر تمثال النتايه يبقى الفيضان و
حش و حا يحصل قحط.

اللى بنى الاهرام، اللى بتتنسب فى خرافه تانيه لشداد بن عاد و العماليق، كان الملك
سوريد بن سلهوق بن سرياق بن ترميل دون بن قدرشان بن هوصال ، من ملوك قبل الطوفان
اللى كانوا ساكنين فى مدينة " الاشمونين "، و بناها عشان ينفد بجلده من الطوفان
اللى حلم بيه قبل ما يحصل بـ 300 سنه، او ، زى ما فى خرافه تانيه، اتنبأ بيه الحكيم
فيلمون. و حط سوريد فى الاهرامات تاريخ الملوك و اللى مكتوب لمصر فى لوح القدر
لغاية اخر الزمان ومعاها طلاسم و فلوس و جثث ملوك و كل العلوم المعروفه و صور
الكواكب و عقاقير و سموم و حاجات كتيره تانيه. و سوريد بن سهلوق ده هو برضه اللى
بنى البرابى و الاثار الموجوده فى قفط و إخميم. و امر بنقش أسرار العلوم و أسامى
النجوم و خواص النباتات و طريقة عمل الطلاسم على الحيطان و العمدان.

وبيقول ابن تغرى، نقلاً عن الكتاب العرب و منهم المسعودى، إن هرميس، اللى بيسموه
العبرانيين خنوخ و المسلمين النبى ادريس، هو اللى عرف من تحركات الكواكب إن فيه
طوفان حا يحصل، فأمر ببنا الاهرامات و حط فيها الفلوس و كتب العلوم و كل الحاجات
اللى خاف عليها تضيع.

مصرايم بن بيسر بن حام بن نوح (مصر التالت) فى تاريخ مصر الخرافى كان اول ملوك مصر
بعد الطوفان و اول واحد يبنى السفن، و اتجوز بنت الحكيم فليمون فخلف قبطيم. مصرايم
مات بعد الطوفان بـ 700 سنه، و قبطيم بقى الملك و اتجوز و هو لسه عنده 90 سنه، فخلف
قفطاريم و اشمون و أتريب و صا، و بنوا مدينة مافا ( منف )، و عرفوا الكنوز اللى كات
متخبيه قبل الطوفان مخفيه فين من جدهم فيلمون، اللى علمه كمان قراية الكتابات اللى
على حيطان البرابى و بنى مدينة رقوده على البحر المالح.

بعد قبطيم مسك قفطاريم الحكم لمدة 400 سنه، و بنى اهرامات دهشور و مدينة دندره. و
فى عهده اكتشف الشيطان أغلب الأوثان اللى غرقها الطوفان و رجعها المعابد عشان يكيد
للناس. بعد 400 سنه من حكم مصر اتوفى قفطاريم و اتدفن بين كنوزه قاعد على كرسى فى
الجبل الغربى جنب مدينة إرم ذات العماد. و اتحمى قبره بصنمين نحاس كبار كل واحد
فيهم ماسك سيف فى إيده اللى بتتحرك و تقطع أى حد يحاول دخول المقبره.

بعد قفطاريم حكم البودشير مصر. و ده كان بقى عالم فاضل متخصص فى الطلاسم و السحر و
الكهانه، و كان يقدر يعمل عجايب، منها انه عمل شجره نحاس، الحيوان او الطير اللى
يعدى قدامها يتسمر، فيتاخد و يتاكل. و اياميه بفضل الشجره دى شبع المصريين من أكل
اللحمه.

عديم كان ملك مفترى طاح فى مصر 140 سنه و مات و هو عنده 930 سنه. فجه بعده شداد، و
ده غير شداد بن عاد، وبنى معبد أرمنت و أستئنس الكلاب السلوقيه من الديابه عشان
يستخدمها فى الصيد. و حكم 90 سنه و مات و هو عنده 440 سنه وخلفه منقاوس.

منقاوس قسم خراج مصر على اربعه. ربع ليه و ربع للجيش و ربع لإستصلاح الاراضى و بنا
القناطر و حفر الترع و ربع تحويشه للطوارئ. إيراد مصر اياميه اتعدى المليون دينار.
و بعده حكم ابنه متاوس و كان اول واحد يعبد العجل فى مصر.

أشمون بن قبطيم حكم مصر و كان من اعظم ملوكها و حكمها 800 سنه و هو اللى بنى مدينة
البهنسا. و فى عهده وقعت مصر فى إيد قوم عاد بس قدر يستردها منهم بعد ما قعدوا على
قلبها 90 سنه. و بعده حكم مصر ابنه مناقيوس و هو اللى صنع الميزان. و بعده مرقوره و
هو اللى إستأنس الوحوش و روض السباع و كان بيركبها، و بعد ما مات جه ابنه بلاطس و
ده كان عيل صغير فأمه " مرهبة " هى اللى مشت البلد و كات ست عاقله وفضل الوضع ع
الحال ده لغاية ما عمه أتريب مسك الحكم.

طوطيس فى تاريخ مصر الخرافى كان اول الفراعنه، و هو اللى حاول يراود ساره مرات
ابراهيم عن نفسها و بعد ما تاب إدى سارة لبنته حوريه اللى بدورها أهدتها هاجر اللى
اتجوزها ابراهيم و خلف منها اسماعيل جد العرب.

حورية حكمت مصر بعد أبوها طوطيس و فى عهدها بعت ملك سوريا العملاق جيش على مصر
بقياة جيرون لكن فى الأغلب ( الخرافى ) إن العملاق " الوليد بن دومع " هو اللى غزا
مصر.

بغزو الوليد بن دومع لمصر بدأ حكم العمالقه الخرافى. الريان ابن الوليد خلف الوليد
بن دومع فى الحكم، وكان المصريين بيسموه نهراوس. و ده كان راجل طويل و وسيم و عالم
فى الطلاسم و حاكم عادل و نزيه امن على ايد يعقوب لما راح مصر بس خبى إيمانه على
الناس وهو اللى بنى قصر الشمع ( حصن بابليون )، و فى عهده بنى يوسف مدينة الفيوم، و
اتسمت كده لإنه بناها فى " الف يوم ". بس الريان اخدته روح الشر و إنحلت أخلاقه
فساب امور الحكم لراجل من رجالاته اسمه " قطفير " و هو المعروف بالعزيز. ولما مات
الريان قعد يوسف مكانه.

بعد كده مسك داروم تالت الفراعنه و بعده دريموس، و ده كان فرعون بيعمل عجايب كان
عنده فرن بيشوى من غير نار ( زى الميكرو ويف ) و سكينه منصوبه بتدبح البهايم من
نفسها ( زى المدبح الأوتوماتيكى ). و بعده حكم ابنه ميلاطس اللى غرق فى النيل.

الوليد بن مصعب اللى المصريين كانوا بيسموه " طلما بن قومس " كان الفرعون الساتت. و
ده كان فرعون موسى. اصله من مدينة بلخ او حوران، و كان فى الاصل بيشتغل عطار لكن
اتراكمت عليه الديون فساب بلده و راح على مصر، و كان أعور و قصير و بيعرج وله دقن
طولها سبع أشبار. قعد يحكم مصر 300 سنه او 400 سنه، و الناس بتموت حواليه و هو لسه
عايش، فطغى و اتكبر و قال للمصريين أنا ربكم الاعلى. فغرق و مات هو و قومه و هو
بيطارد موسى. فى عهد فرعون ده (تبعاً لبعض الاحصاءات العربيه) كان فيه فى مصر بتاع
240.000 سحار.

بيقول تاريخ مصر الخرافى إن لما فرعون " الوليد بن مصعب " غرق مع اهله ، مصر مابقاش
فيها غير العبيد و الخدامين و الستات اللى مااشتركوش فى مطاردة موسى . فبقت الستات
تتجوز الخدامين و يعتقوا عبيدهم و يتجوزوهم. و بعدين اتفقت الستات على انهم ينصبوا
واحده منهم اسمها " دلوكه " ملكه على مصر. و كات دلوكه ست عاقله و حكيمه بتاعة 160
سنه. بنت دلوكه سور من أسوان للعريش و حطت عليه مراقبين و أجراس نحاس بحيث لما يحصل
هجوم على حدود مصر يدق المراقبين الأجراس فتوصل أخباره مصر بسرعه فيستعدوا. و بقايا
السور ده لسه موجوده فى الصعيد و معروفه باسم " حائط العجوز ".

بعد موت دلوكه نصب العساكر دركون بن نكوطس ملك على مصر ، و ده كان من أولاد أشراف
القبط. بعد ما حكم مده طويله مات فمسك الحكم واحد اسمه مرنوش، اللى فى عهده غزا
بختنصر مصر و خربها و نهبها و قتل رجالتها و سبى ستاتها و ما خلاش فيها طلاسم و لا
برابى، و فضلت مصر اربعين سنه مخروبه و مفيهاش سكان. و بعد كده جت ناس و اختلطت
الأمم فيها، مصريين على يونانيين على عملاقه. و فضل القبط يحكموا واحد ورا التانى
لغاية ما جه المقوقس اللى فى عهده استولى العرب على مصر.

قدم مصر و طول تاريخها و استمراريته و تجدد ثقافتها و تفوقها الدايم على محيطها فى
كل العصور ميزه مش موجوده فى بلد تانيه. و لغاية النهارده المعروف عن تاريخ مصر
الحقيقى و ثقافتها نسبته صغيره جداً بالنسبه للى مش معروف. و بيقول المصرولوجى
الكبير مارييت : " مصر ما بتشرقش كام لحظه و بعدين بتختفى فى ليل طويل، زى ما حصل
لبلاد كتيره، العكس هو الصحيح، من حظها العجيب انها بتواصل عملها من 70 قرن ".

رحاله و حجاج عرب و غيرهم اتوقفوا فى مصر فى العصور الوسطى و انبهروا باللى شافوه
فيها و هما جايين من ثقافات بدائيه بسيطه ما قدرتش تستوعب ثقافة مصر و رقيها
الحضارى . الاهرامات و الاثار المصريه كات بالنسبه لهم ألغاز مش مفهومه ، و التقدم
العمرانى و الثقافى و الإقتصادى اللى شافوه فى مصر كان خارج نطاق تفكيرهم. ابن
بطوطة (1304 - 1377 ) اللى زار مصر فى العصر المملوكى بيقول عن القاهرة : " و بعدين
وصلت مدينة مصر، وهى ام البلاد، و قرار فرعون ذو الأوتاد ،ذات الأقاليم العريضه و
البلاد الأريضه، اللى ملهاش نهايه من كترة مبانيها، المتناهيه بالحسن و النضاره " و
بيكمل : " قهرت قاهرتها الأمم، و اتمكنت ملوكها من نواصى العرب و العجم ". و اتكلم
عن الاهرامات اللى شافها و قال عنها إنها " من العجايب المذكوره على مر الدهر " و
بعدين حكى تاريخها الخرافى بإن " ملك من ملوك مصر قبل الطوفان شاف رؤيا خوفته.... "
، و حكى إن الخليفه المأمون كان عايز يهد الهرم لكن مشايخ مصر نصحوه ما يعملش كده
لكن ما سمعش كلامهم و فتح جنب الهرم الشمالى بالنار و رش الخل، و بعد ما فتحوا حته
لقوا فلوس لما وزنوها طلعت بالظبط بقيمة الفلوس اللى صرفوها على النقب. و عن إخميم
بيقول " وهى مدينه عظيمه، اصيلة البنيان، عجيبة الشأن، فيها البربى المعروف
باسمها.و هو مبنى بالحجاره، جواه نقوش و كتابه للاوائل مش مفهومه فى العهد ده "

ابن جبير (1145 - 1217) زار مصر قبل ابن بطوطه و برضه أظهر انبهاره و حيرته فى اللى
كتبه و قال عن الاهرامات : " .. الاهرام القديمه، معجزة البناء، غريبة المنظر " و
كمل : " لو رام اهل الارض نقض بنائها حا يعجزوا "، و عن تاريخها قال إن فيه ناس
بيقولوا انها قبور لعاد و بنيه و فيه ناس بيقولوا حاجات تانيه، لكن " بالجمله فلا
يعلم شأنها الا الله عز وجل ".و برضه راح إخميم و قال عن معبد فرعونى شافه هناك "
سبحان الموجد للعجائب " و عن التماثيل و الرسومات اللى فيه " يحار الوهم فيها، و
يضل العقل فى الفكرة فى تطليعها و وضعها ".

مصر بالنسبه للعرب كات حاجه ضخمه مليانه ألغاز و بتسودها ثقافة متطوره مش قادرين
يفهموها و لا يستوعبوها. فى التراث العربى الدينى مصر متميزه و لها مكانه كبيره
جداً لإن اسمها اتذكر كذا مره فى الكتب المقدسه و فى الأحاديث النبويه و غيرها. زى
حديث " إذا فتح الله عليكم مصر فاتخذوا فيها جنداً كثيفاً فذلك الجند خير أجناد
الارض " و حديث بيقول : " استوصوا بأهل مصر خيراً فإن لهم نسباً و صهراً ". و قول
عمرو بن العاص : " ولاية مصر جامعة تعدل الخلافة ". و قول عبد الله بن عمرو بن
العاص : " اهل مصر أكرم الأعاجم كلها، و افضلهم عنصراً و أقربهم رحماً بالعرب، و
بقريش خاصة ". وقول ابن يونس : " من أراد أن ينظر الى شبه الجنة فلينظر الى مصر إذا
أزهرت ". و قول ابى بصرة الغفارى : " سلطان مصر سلطان الارض كلها ". و عشرات
الاقوال اللى إتقالت على مصر، و اللى بتعكس مدى ضخامة حجم مصر فى ذهن العربى. لكن
بسبب فقدان المعلومات بطريقه غامضه بعد دخول المسيحيه مصر ( اللى فرض انتشارها فى
مصر استعمال الحروف اليونانيه ) تاريخ مصر الفرعونى الطويل اقتصر على فرعون موسى و
فرعون يوسف على شوية خرافات مرتبطه بالسحر و الطلاسم. بيقول حسين فوزى إن تاريخ مصر
القديم : " فص ملح داب بين إيدين المسلمين و الأقباط ". و فضل الوضع على الحال ده
لغاية ما الأوروبى شامبوليون قدر يفك الهيروغليفى و يفتح بوابة تاريخ مصر الفرعونيه
و ظهر تاريخ مصر الحقيقى اللى بهر الدنيا كلها اللى اصلاً كات مبهوره بمصر فى كل
العصور. مفيش بلد اتكتب عن تاريخها و اتملت متاحف الدنيا بتحفها زى مصر.



https://arz.wikipedia.org/wiki/%D8%A7%D9%84%D9%85%D9%82%D8%B1%D9%8A%D8%B2%D9%89

تقي الدين احمد بن على المقريزى القاهرى ( إتولد فى القاهرة 1356 - إتوفى فى
القاهرة 1441 ) عميد المؤرخين المصريين من العصور الوسطى و لغاية دلوقتي .

كتبه بتعتبر افضل اللى إتكتب عن تاريخ مصر. إتولى الحسبه فى القاهره و كان له إتصال
بالملك الظاهر برقوق. بس فضل إنه يبعد عن وظايف الدولة عشان يتفرغ لكتابة تاريخ
مصر. من مؤلفاته الموسوعية " السلوك لمعرفة دول الملوك " ( 7 اجزاء ) و أرخ فيه
لتاريخ مصر الضخم ، و " المواعظ و الاعتبار بذكر الخطط و الاثار " ( 4 اجزاء ) عن
تخطيط القاهرة و مصر و مبانيها ، و " اتعاظ الحنفا بأخبار الائمة الفاطميين الخلفا
" . من كتبه كمان " البيان و الإعراب عما فى ارض مصر من الأغراب " و " إغاثة الامة
بكشف الغمة " و " تاريخ الأقباط ".

اتولد المقريزى فى القاهره سنة 1356 و نشأ فى حارة برجوان ، و دى كانت حاره مشهوره
فى القاهره معروفه بحيويتها و زحمتها ، و درس على ايدين مشايخ عصره الكبار زى ابن
رزين و البرهان الأمدى و ابن ابو المجد و السراج البلقينى و الهيثمى و ابن خلدون و
ابن الصائغ اللى اتكفل بيه و رباه بعد ما اتوفى ابوه اللى كان بيشتغل فى القضاء و
ديوان الانشا. اتلمذ المقريزى و اتعلم على ايدين حوالى 600 عالم و اتأثر بالذات
بإبن الصايغ و ابن خلدون ، فطلع متبحر فى علوم الدين و الفقه و الادب و علوم عصره و
اهتم بالتاريخ بالذات. علمه و قدراته و مواهبه الادبيه فتحو له باب التوظيف فى
الدوله فإشتغل فى ديوان الإنشا سنة 1386 و هو لسه عنده اتنين و عشرين سنه ، و بعدين
درس فى الجوامع و اتعين نايب عن قاضى القضاه الشافعى ( يعنى قاضى ) ، و بعدين بقى
خطيب فى جامع عمرو بن العاص و مدرسة السلطان حسن و امام فى جامع الحاكم و مدرس حديث
فى المدرسه المؤيديه ، و فى سنة 1389 عينه السلطان برقوق محتسب فى القاهره و الوجه
البحرى و اتولى الشغلانه دى كذا مره ، و فى سنة 1413 سافر مع السلطان الناصر فرج بن
برقوق على الشام و اتصاحب على الامير يشبك الدوادار و اتعين ناظر على اوقاف
القلانسى و البيمارستان النورى فى دمشق و درس هناك فى المدارس و بالذات فى الدرستين
الاشرفيه و الاقباليه و بعد ما قضى كام سنه فى دمشق رجع مصر و مارضاش يشتغل فى
الحكومه واتفرغ فى بيته للقرايه و الدراسه و الكتابه. و بعد فتره سافر الحجاز و عاش
فى مكه خمس سنين و اشتغل فى التدريس و التأليف و بعدين رجع للقاهره و استقر فى بيته
فى حارة برجوان من تانى و فضل فيه يقرا و يدرس و يكتب لأخر حياته.

علم المقريزى و براعته الادبيه و التاريخيه خلته يبقى مقرب من السلطان الظاهر برقوق
و بعد كده من ابنه الناصر فرج و كان على صله بالامير يشبك الظاهرى فكانت حياته
مستقره من النواحى الوظيفيه و الماليه و ده اداه فرصه للدراسه و جمع المعلومات
التاريخيه. و لما قرب من سن الستين استقر فى القاهره بطريقه شبه دايمه و اتفرغ
للتاريخ.

المقريزى هو زعيم المؤرخين المصريين و عميد مدرسة التأريخ المصريه فى العصور الوسطى
من غير منازع و السبب فى كده انتاجه الضخم و اسلوبه الجميل و طريقة طرحه للمعلومه
التاريخيه المقريزى ما اتوقش بس على كل مؤرخين مصر و الشرق الاوسط فى العصور الوسطى
لكن على كل مؤرخين زمانه فى الشرق و الغرب.

مؤلفات المقريزى نوعين ، نوع عباره عن كتب صغيره و نوع عباره عن كتب موسوعيه كبيره.
كتبه الصغيره ليها اهميه خاصه و ما بتقتصرش على التاريخ و من ضمنها كتب فيها مواضيع
ماهمتش غيره من المؤرخين زى كتاب " الإلمام بأخبار من بأرض الحبشة من ملوك الاسلام
" ، و كتاب " الطرافة الغريبة من أخبار حضر موت العجيبة ". معظم الكتب الصغيره دى
الفها المقريزى فى اخر ايامه.

المقريزى كان عالم تاريخ بمعنى الكلمه فكان بيحب المعرفه لذاتها و بيتمتع بالبحث و
الدراسه و التدوير على المعلومات و قال فى كذا مقدمه كتبها لكتبه انه ما كتبش
الكتاب ده بسبب طلب امير او عظيم لكن عشان هو نفسه يتعلم و يفهم. فى مقدمة كتابه "
البيان والإعراب فيمن نزل ارض مصر من الأعراب " كتب ان المقاله (الكتيب ) " قيدتها
لنفسى و لمن شاء من ابناء جنسى ".

المواعظ و الاعتبار بذكر الخطط و الاثار  : الكتاب ده فريد فى موضوعه و طريقته و
مادته الغزيره اتكلم فيه المقريزى عن القاهره و خططها ( يعنى طبغرافيتها ) قبل عصره
و فى عصره ، و ازاى القاهره و شوارعها و اسواقها و احيائها و جوامعها و كنايسها و
مدارسها و قصورها و اسوارها و ابوابها اتطورت. و بتبين نصوص الكتاب الاصليه ان
المقريزى كتبه و ضاف ليه و صححه فى فتره مدتها خمسه و تلاتين سنه. و لولا الجهد
الكبير اللى عمله المقريزى فى جمع مادة الكتاب ده و كتابته كان ما اتعرفش الكتير عن
تاريخ القاهره العمرانى و الطبغرافى فى العصور الوسطى. و حرص المقريزى كمؤرخ كبير
انه يذكر مصادر المعلومات اللى وردت فى الكتاب. معظم المصادر دى ضاعت و لولا ان
المقريزى ذكرها ما كانش حد عرف عنها حاجه فى العصر الحديث. و بعد عصر المقريزى فيه
مؤرخين كتبوا مختصرات للكتاب زى محمد بن احمد الشبلى ( الروضه البهية فى القاهرة
المعتزلية ) ، و شمس الدين بن ابى السرور ( قطف الأزهار من الخطط و الاثار ).

الشعور الوطنى المصرى ده شعور مبكر فى العصور الوسطى و مالهوش مثيل لغاية نص القرن
التسعتاشر لما رفاعه رافع الطهطاوى اشاد ببلده مصر فى كتاباته اللى كان منها كتابه
" مناهج الألباب المصرية " .

الجزءالأولانى من الكتاب جغرافيا عامه عن مصر و نيلها و جبالها و خراجها، و الجزء
التانى عن المدن المصريه و اجناس سكانها ، و التالت عن الفسطاط ، و الرابع عن
القاهره ، و الخامس عن أحوال القاهره فى عصره ، و الساتت عن قلعة الجبل و السلاطين
اللى حكمو مصر و منطقة جنوب البحر المتوسط منها و المبانى ، و السابع عن اليهود و
المسيحيين المصريين و كنايسهم و اديرتهم. و بكده الكتاب عباره عن منجم تاريخى فيه
تسجيل لتاريخ مصر العمرانى و الاجتماعى و الفنى و الاقتصادى بطريقه مش موجوده فى أى
كتاب تانى . للاسباب دى كتاب " الخطط " اهتم بيه المستشرقيين الغربيين و الباحثين ،
و لقو كذا مخطوط ليه فى كذا بلد منها مخطوط الأوقاف فى استانبول ( مجلدين ) ، و
مخطوط احمد التالت 2946 ( مجلد ) و 2947 ( تلت مجلدات ) ، و عاشر ريس ، و حكيم
أوغلو ، و دامار ابراهيم ، و الظاهريه فى دمشق ، و كلها نسخ كامله غير حتت مخطوطه
من الكتاب اتلقت فى امصر و استانبول و اماكن تانيه. العثمانيين بعد ما دخلو مصر سنة
1516 نقلو - من ضمن كل اللى نقلوه- مخطوطات مصريه كتيره لتركيا.

السلوك لمعرفة دول الملوك  : ده ابرز مؤلفات المقريزى و أهم الكتب اللى اتكتبت عن
تاريخ مصر الوسيط. جمع فيه المقريزى و سجل فيه معلومات كتيره عن العصر الأيوبى و
المملوكى من سنة 1181لسنة وفاته 1441. اعتمد المقريزى على المصادر اللى سبقت زمانه
و بحيادته التاريخيه و اسلوبه العلمى المتزن سجل المصادر مع الأحداث. و من مصادره
كانت مؤلفات ابن الفرات و ابن أيبك الدوادارى و بيبرس الدوادار و ابن واصل و محيى
الدين بن عبد الظاهر و غيرهم. المقريزى نقل كمؤرخ محترف متمكن مش كمجرد ناسخ و ضاف
معلومات و تفاصيل مهمه تكميليه خلت من كتابه يبقى ثروه تاريخيه. المقريزى كتب
الكتاب ده بطريقه جديده بتختلف عن طريقة اللى سبقوه زى ابن الفرات او الدوادار او
النويرى ، و عمله بطريقة الحوليات و دون احداث كل سنه فى فصل مستقل و ختم كل سنه
بذكر الوفيات و الترجمه للمتوفيين بإختصار. فى النص التانى من الكتاب بقى بيفتتح
احداث السنه بذكر اللى عاصروها من سلاطين و رجال الدوله و التغييرات اللى حصلت خاصة
فى حالة قعاد سلطان جديد على عرش مصر.

مخطوطات كتاب " السلوك " منها مخطوط ايا صوفيا فى تركيا ( 4 مجلدات ) و مخطوط احمد
التالت ، و فيه اجزاء اتلاقت فى الظاهريه فى دمشق و فى اكسفورد فى انجلترا ( 4
مجلدات ) ، و فيه مخطوطات للكتاب محتفظ بيها فى دار الكتب المصريه.

اهتم المؤرخين و المستشرقين و الباحثين الغربيين بكتاب السلوك و ترجموه للغات كتيره
، و اتنشر منه فى وقت مبكر مجلدين بالفرنساوى فى باريس ما بين سنة 1837 و 1845
بعنوان " تاريخ السلاطين المماليك فى مصر " بتحقيق المستشرق اتين مارك كاترمير
Etienne Marc Quatremère.

اتنشر الكتاب فى مصر و ظهر الجزء الاول منه فى القاهره سنة 1934 بتحقيق محمد مصطفى
زياده و ظهرت الاجزاء التانيه فى السنين اللاحقه لغاية ما اكتمل الكتاب ( اخد
اربعين سنه ) و حققها مؤرخين زى جمال الدين الشيال.

اتعاظ الحنفا بأخبار الائمة الفاطميين الخلفا  : بيعتبر الكتاب ده اكمل مصدر عن
التاريخ الفاطمى. إبتدا فيه المقريزى بالتأريخ لأاصل الفاطميين و مشكلة نسبهم و
قيام دولتهم فى المغرب و خلفائها الاربعه هناك. و بعدين اتكلم عن دخول الفاطميين
مصر و صراعهم مع القرامطه ، بعد كده ارخ لكل خليفه فيهم واحد ورا التانى لغاية ما
انتهت دولتهم. المقريزى فى الكتاب ده استوعب خلاصة اللى قالوه المؤرخين عن
الفاطميين فى عصره و العصر اللى سبقه. معظم المؤلفات دى ضاعت لكن بيرجع الفضل
للمقريزى انه سجل اللى كتبوه و كتير من نصوصهم فى كتابه فادى خدمه كبيره لتاريخ
فترة الفاطميين. النصوص دى كانت لمؤرخين زى ابن زولاق و ابن الطوير و الامير ابن
شداد و أخى محسن و ابن المهذب و ابن رزاء.

لغاية اربعينات القرن العشرين ما كانش معروف من الكتاب ده غير نسخه مخطوطه ناقصه فى
مكتبة توبنجن فى المانيا ، و نشر عنها المستشرق الالمانى بونز كتاب سنة 1909 ( طبعة
دار الأيتام فى القدس ) و اثبت إن المخطوطه اتكتبت بخط المقريزى نفسه. المؤرخ
المصرى جمال الدين الشيال نشر النص فى القاهره سنة 1948 بعد ما صححه بشكل علمى. بعد
كده اكتشف المؤرخ و المستشرق كلاود كاهين Claude Cahen ان فيه نسخه كامله من الكتاب
موجوده فى مكتبة احمد التالت فى استانبول ، و بين جمال الدين الشيال ان الكتاب
الاولانى ما كانش اكتر من سدس الكتاب الكامل و قدر يجيب النص الكامل و نشر المجلد
الاول فى القاهره سنة 1967 لكن اتوفى و كمل الموضوع محمد حلمى احمد و نشر مجلدين
تانيين فى القاهرة سنة 1971 و 1973 .



https://arz.wikipedia.org/wiki/%D8%A7%D9%84%D8%A7%D8%AA%D8%AD%D8%A7%D8%AF_%D8%A7%D9%84%D8%B3%D9%88%D9%81%D9%8A%D9%8A%D8%AA%D9%89

الاتحاد السوڤييتى (روسى: Союз Советских Социалистических Республик, اتحاد
الجمهوريات الاشتراكية السوڤيتية) كان دستوريا دولة شيوعيه و اشتراكيه كانت موجودة
فى أوروبا و اسيا من سنة 1922 لسنة 1991. لحد ما تم تفكيك الاتحاد السوڤييتى سنة
1991. اتحاد الجمهوريات الاشتراكية السوڤييتية, كان اتحاد من عدد من الجمهوريات
السوڤييتية الإتحاد كان فى الاساس بيقودهُ ڤلاديمير لينين. روسيا كانت أكبر جمهوريه
من الجمهوريات من حيث عدد السكان المكونة للدولة, بعديها اوكرانيا.

الاتحاد السوفياتى كان نظام حكمه تحت نظام حزب سياسى واحد بيسيطر عليه هو الحزب
الشيوعى لحد سنة 1990.

رغم إن الاتحاد السوفياتى كان بالاسم اتحاد من جمهوريات الاتحاد السوفياتى (اللى
كان عددها 15 جمهوريه بعد سنة 1956) عاصمته موسكو لكن فى الحقيقه كان دولة مركزية
لحد كبير و إقتصاده كان اقتصاد مخطط .



https://arz.wikipedia.org/wiki/%D8%A7%D9%81%D8%B1%D9%88%D8%AF%D9%8A%D8%AA

افروديت (بالانجليزية: Aphrodite ، افرو) هى الِهة الحب و الجمال فى اليونان
القديمه ، اتعرفت عند الرومان باسم فينوس.افردويت حسب الميثولوجيا اليونانيه كانت
بنت زيوس و ديون و كانت واحده من الاتناشر اله اللى عايشين على جبل
الاوليمب.بالاضافه لكونها الهة للحب و الجمال افروديت كانت كمان مشهوره فى مناطق
كتيره على انها الاهة الحرب و خصوصا فى اسبارتا و ثيبيس و قبرص و كانت كمان الاهه
للبحر و حامية البحاره.

بيعتقد علما كتير ان افروديت اصلها من الشرق و وصلت لليونان عن طريق الفينيقيين
اللى جابو عبادتها لقبرص و من هناك اشتهرت و فى تشابه كبير من خصايص افروديت و بين
الالهه الفينقيه عشتار .



https://arz.wikipedia.org/wiki/%D9%8A%D9%87%D9%88%D8%AF_%D9%85%D8%B5%D8%B1

يهود مصر على مر التاريخ لعبوا دور حيوى و مهم فى الحياه المصريه و كانو دايماً جزء
من نسيج المجتمع و الثقافه المصريه، و خرجت منهم شخصيات كبيره زى "قطاوى باشا" وزير
مالية مصر و بعدين وزير المواصلات و عضو مجلس النواب لغاية وفاته. و رائد المسرح
المصرى "صنوع يعقوب" اللى اشتهر بـ "ابو نضاره" و اللى كان بيصدر جورنال مصرى وطنى
اتسبب فى ان الخديوى اسماعيل امر بنفيه. و المخرج "توجو مزراحى" و الممثله "ليليان
ليڤى كوهين" اللى اشتهرت بإسم "كاميليا"، و "راشيل ابراهام ليڤى" اللى اشتهرت بإسم
"راقيه ابراهيم" و الممثله "نجمه ابراهيم" اللى عملت مسرحيات اتبرعت بدخلها للجيش
المصرى، و "نظيره موسى شحاته" اللى اتعرفت بإسم نجوى سالم و كانت الفنانه المصريه
الوحيده اللى خدت درع "الجهاد المقدس" على دورها الوطنى فى حرب الاستنزاف، و
المحامى المشهور "مراد فرج" و المغنيه الكبيره "ليلى مراد" و غيرهم. و غير كده
محلات كتيره فى مصر اساميها يهوديه لغاية دلوقتى زى محلات: شيكوريل، و شملا، و عدس،
و اريكو، و بنزايون.

طايفة الربانيين بيمثلو الطايفه الاكبر فى مصر و فى العالم و ساعات بيتسمو
"التلموديين". اتباع الطايفه دى بيؤمنو بكتاب العهد القديم بأسفاره التسعه و
التلاتين زائد التلمود اللى فيه 63 سفر (كتاب) و بيتقسم لقسمين: "المشناه" و
"الجمارا" و فيه شروح التوراه و ابحاث عن الدين اليهودى و التاريخ الدينى و القانون
اللى كتبها حاخامات اليهود. اتباع الطايفه دى بيؤمنو بإن التوراه اللى نزلت على
موسى قسمين: توراه مكتوبه و توراه شفويه.

طايفة القرائيين، من جهه تانيه، نشئت فى القرن التامن و معظم المنتمين ليها كانو
بينتمو للطبقه البسيطه و اتركزو فى "عطفة اليهود القرائيين" فى القاهره، و كانو
مندمجين مع المصريين المسلمين و المسيحيين و ولادهم كانو بيروحو المدارس المصريه
العاديه، و كان عندهم جرانيل زى جورنال "الكليم" اللى كان بيناقش المواضيع المصريه
و الوطنيه. القرائين بيختلفو عن الربانيين فى انهم بيأمنو بالخمس اسفار الاولانيه
اللى فى العهد القديم بس ، و ما بيأمنوش بالتلمود و بيعتبروه كلام بشر.

بغض النظر عن الاختلافات الدينيه بين يهود مصر فيه كمان انقسام عرقى بيتلخص فى وجود
عنصرين من اليهود، السفارديم و دول اليهود اللى هاجرو على مصر من اسبانيا والبلاد
الشرقيه، و دول كانو ما بيختلفوش عن المصريين المسلمين و المسيحيين فى الشكل و
اللغه و اللكنه و بيعتبرو جزء من الشعب المصرى.

القسم التانى هم يهود "الاشكيناز" و دول هربو على مصر من اوروبا بسب الاضطهاد و
غالبيتهم اعتبرو مصر محطة للوصول لفلسطين و دول كانو بيتكلمو ييدى و ما كانوش
بيتكلمو بلغة المصريين المسيحيين و المسلمين ، و كانو مندمجين فى السياسه اللى بتخص
موضوع ارض الميعاد فى فلسطين ، و كانت منهم جماعه عاشت منعزله فى " درب البرابره "،
و كان ليهم مسرح خاص بيهم و برنامج مخصوص فى الاذاعه المصريه باللغه الييدى.

فى تعداد سنة 1948 اتضح ان كان فيه 10 الاف يهودى بيحملو الجنسيه المصريه و 30 الف
جنسيه اجنبيه و 40 الف معهمش اى جنسيه. و حاخام اليهود الاكبر فى مصر اياميها
"حاييم ناحوم" (1872-1960) طلب من اليهود اللى معهمش جنسيه انهم يطلبو الجنسيه
المصريه. و بيقول الدكتور "محمد ابو الغار" مؤلف كتاب "يهود مصر بين الشتات و
الازدهار" ان اليهود المصريين الاصليين هما اللى عاشو فى مصر جيل ورا جيل و اتكلمو
بالمصرى و عاداتهم كانت عادات مصريه و اتسمو بأسامى مصريه، و بيقول ان اليهود
القرائيين و عدد من اليهود الربانيين عاشو فى مصر قرون طويله و كانو بيتكلمو زى
المصريين و كان فيهم فقرا و فيهم متوسطين و عدد من الاغنيا.

فى العصور الوسطى كان فيه تلت طوايف يهوديه فى مصر، الربانيين و القارئين و السامره
(او السمره). الربانيين كانو الغالبيه. و كان سلطان مصر فى العصر المملوكى بيمضى
على ورق تنصيب رؤسائهم. فى الفتره دى كانت العاده ان رئيس الربانيين يبقى رئيس على
الطوايف التلاته، و كانت مهمته الحكم بين اليهود على حسب شريعتهم. النصوص السلطانيه
من العصر المملوكى بتاعة تنصيب رؤسا اليهود بتوضح ان اليهود كانو عايشين وقتها فى
امان و احترام فى مصر، و فى الاحوال الشخصيه و الامور اللى بينهم و بين بعض كانت
بتسرى عليهم قوانين شريعتهم.

حارة اليهود اللى فيها معبد "بار يوحاى" من اشهر الحوارى التاريخيه فى القاهره. مصر
كان فيها كذا معبد يهودى كانت موجوده فى العصور الوسطى. المعبد اليهودى كان بيتسمى
كنيسه. من المعابد دى كان معبد دموه فى الجيزه و ده كان اكبر معبد يهودى فى مصر و
كان اليهود بيعتبروه المكان اللى كان بيقعد فيه موسى. و كان فيه معبد جوجر اللى كان
بيعتبر من اجل معابد اليهود فى مصر و كانو بينسبوه للنبى الياس و بيقولو انه اتولد
فيه. و كان فيه معبد فى خط المصاصه فى مكان اسمه درب الكرمه فى القاهره بيجله
اليهود و بيقولو انه اتبنى من زمان و ان النبى الياس كان بيقعد فيه. و "معبد
الشاميين" كان فى خط قصر الشمع فى القاهره و كان مكتوب على مدخله بالعبرى تاريخ
بناه و كان فى المعبد ده نسخه من التوراه بيقولو ان عزرا النبى كتبها بخط ايده. و
معبد الجودريه كان فى حارة الجودريه فى القاهره. و معبد القرائين و ده كان لليهود
القرائين و كان قرب المارستان المنصورى و حارة زويله. و فى حارة زويله نفسها كان
فيه معبد اسمه "دار الحدره". و كان للربانيين كمان معبد فى حارة زويله فى درب اسمه
درب البنادين. جنب المدرسه العاشوريه عند باب زويله كان فيه معبد لطايفة القرائيين
اسمه معبد ابن شميخ. و كان فيه لطايفة السمره معبد بإسمهم برضه فى حارة زويله.

حارة اليهود موجوده جنب شارع الموسكى فى القاهره و هى دلوقتى تبع حى الجماليه. و هى
مش حاره صغيره زى ما بيوحى اسمها لكن حى كامل بيضم حوالى 360 زقاق و حاره. الحى كان
منقسم بطريقه طائفيه على شياختين، واحده لليهود الربانيين و واحده لليهود القرائين.

الحاره كان فيها تلاتاشر معبد يهودى مافضلش منهم غير تلاته هما "معبد موسى بن
ميمون" و "معبد ابو حاييم كابوسى" فى درب نصير و "معبد بار يوحاى فى شارع
الصقالبه".

و بيقول د. محمد ابو الغار مؤلف كتاب "يهود مصر من الازدهار الى الشتات" ان حارة
اليهود ماكانتش مقصوره ع اليهود بس لكن سكنها كمان اعداد كبيره من المسلمين و
المسيحيين و ماكانتش حى بيعيش فيه اليهود بالاجبار، و ان سكان الحاره كانو مرتبطين
بالحاره لسببين هما الدخل المحدود و القرب من مصادر اكل العيش بالنسبه للحرفيين
اللى كانو بيشتغلو فى الصاغه. و لما كانت حالة اليهود بتتحسن كانو بيسبو الحاره و
يعزلو على عابدين او باب اللوق او باب الشعريه و اللى يتغنى كان بيعزل على العباسيه
او مصر الجديده.

قيادة الطايفه اليهوديه فى مصر على مر تاريخها كانت دايماً منقسمه على طايفتين،
واحده فى القاهره و التانيه فى اسكندريه، و فى سنة 1966 حصل خلاف بينهم و انفصلو عن
بعض و ليهود اسكندريه اداره خاصه بالاملاك و مجلس عام بيتكون من رئيس و نايب و
سكرتير. رئيس الطايفه الاسكندرانيه كان د. ماكس سلامه اللى قعد فى المنصب ده تمن
سنين لغاية ما اتوفى سنة 2008 و هو عنده 94 سنه. ماكس سلامه كان دكتور السنان
الخصوصى بتاع عيلة الملك فاروق و اخو الرئيس جمال عبد الناصر. رئيس طايفة يهود
اسكندريه دلوقتى هو "يوسف جاؤون" (جاؤون ابن جو يوسف بنيامين جاؤون) اللى بيتلقب
"اصغر يهودى فى مصر". جاؤون كان خياط ناجح لعلية القوم و خيط هدوم لجمال عبد الناصر
و هو مصرى عادى بيؤمن بإن الدين حاجه بيحتفظ بيها فى القلب.

طايفة يهود القاهره كان بيرأسها "ايميل روسو" و حصلت خلافات و اتقال سنة 1996 و حلت
محله "استر وينشتاين" اللى كانت اول ست ترأس طايفه يهوديه، و بعدها حصل صراع على
رياسة الطايفه بين بناتها كارمن و ماريكا سموحه ليفى و اتحسم الصراع لصالح كارمن
وينشتاين Carmen Weinstein اللى ابوها كان اشكنازى و امها سفارديه. كارمن اتعلمت فى
مدرسة الليسيه و دخلت جامعة القاهره و اتخرجت سنة 1954 و كملت دراستها فى الجامعه
الامريكيه فى القاهره و اتخرجت منها سنة 1972.

مصر فيها متاحف كتيره من اشهرها متحف الاثار المصريه اللى بيضم اثار من مصر
الفرعونيه ، و المتحف القبطى اللى فيه اثار مصر القبطيه ، و متحف الفن الاسلامى
اللى بيضم الاثار الاسلاميه ، و المتحف اليونانى فى اسكندريه اللى بيضم اثار مصر
البطلميه. لكن مفيش متحف للأثار اليهوديه اللى المفروض يكون موجود عشان تكتمل صورة
مصر الحضاريه.



https://arz.wikipedia.org/wiki/%D9%84%D9%87%D8%AC%D8%A7%D8%AA_%D9%85%D8%B5%D8%B1%D9%8A%D9%87

اللغة المصرية الحديثة (المصري) هى لغه حاميه (افريقيه) بتنتمى لعيلة اللغات
الحاميه-الساميه (الافرو-اسيويه) وهى المرحله الرابعه من اللغات اللى اتكلمها
المصريين طول تاريخهم. المصرى لغه ليها لهجات كتيره و دواير لغويه بتوسع ساعات و
بتضيق ساعات تانية و ممكن تتصنف اللهجات دى فى مجموعتين كبار يعنى اللهجه البحيرى
(لهجة البحاروه-الفلاحين) و اللهجه الصعيدى (لهجه الصعايده). اللهجات دى مشتركه فى
حاجات كتير و خصوصا على المستوى النحوى و فى تأثرهم باللهجات القبطى المختلفه اللى
كانت سايدة فى مناطقهم قبل الغزو العربى لمصر و فى لهجات تانيه زى الغجرى (لهجة
النوار) و لهجة بدو سينا و لهجة بدو الصحرا الغربية بس دى لهجات بتعتبر مستقلة عن
اللغة المصرى فى وادى النيل ، و على الناحيه التانيه بردو فى اختلافات بتميزهم عن
بعضيهم. مصر فيها كمان جمب المصرى لغات تانيه مستقلة زى اللغة النوبى و السيوى و
البجاوى.

ودى اللهجه اللى بتستعمل فى القاهرة و الجيزه و القليوبيه و ليها قبول واسع من كل
المصريين و بتتفهم فى كل حتة عشان التليفزون و الافلام و المراكز الثقافية اللى فى
العاصمة المصرية.

اغلب الكلمات المصرية ليها جدور عربية بس دخلت عليها تغييرات فى النطق و الجنس و فى
كمان عدد كبير من الكلمات المصرية اللى من اصل قبطى زي (تاتا و امبو و إدّا و عنتيل
و بعبع و بَحّ و يللا و بره و بـِخّْ و كلكع و كمان و كُحة و لقمه و قله و زير و
تـَفّه و شأشأ و شبوره و جلابيه و ....). لهجة القاهرة استعارت بردو كلمات كتيرة من
الانجليزى و الفرنساوى و الطاليانى و اليونانى و التوركى.

و هى اللهجة بتاعة الاسكندرية و بتشبه لحد كبير اللهجة القاهرية بس فى ميل لاستخدام
صيغة الجمع فى الكلام للمتكلم المفرد (ح نتستنوك = ح نستناك). و شوية كلمات معينة
خاصة بيها زي, ماستيكا= لبان و القمة = الناصية و الجومة = الاستيكة.

لهجة الصعايدة هى لغة مختلفة معترف بيها ISO-639-3 (قانون المنظمه الدولية للتوحيد
القياسى). الكود بتاعها هو (aec) و بيتكلّموها الصعايده فى صعيد مصر من جنوب
القاهرة لحدود مصر مع السودان. مجموع المتكلمين: 18.900.000

بشكل عام اللهجة دي بتشبه المصري بس فيها تاثير كبير هندو-اري و خصوصا على مستوي
الكلمات يعني مثلا: نار = إيج ,راجل = مان او مينيس,استرا = نجمة, داندي = ضرس,
بوردي = اخ. و كمان بيحطو الاسامي بين ما-اسم-يس زي مثلا ما-ودان-يس, يعني ودان
(جمع ودن) مخيس يعني مخ, ماشنبيس يعني شنب و كده يعني. ولغة الامازيغ في واحة سيوة



https://arz.wikipedia.org/wiki/%D9%83%D9%8A%D9%87_%D8%AC%D9%89_%D8%A8%D9%89

الكيه جى بى (KGB, روسى: КГБ) هو اختصار لاسم جهاز المخابرات ايام الاتحاد
السوڤييتى او زى ما كانو بيسموها لجنة امن الدوله ( Комитет государственной
безопасности (مساعده·معلومات)). اتكون الجهاز دا سنة 1954 عشان يكون السيف و الدرع
بتوع الحزب الشيوعى السوڤييتى و بعد اما انهار الاتحاد السوڤييتى، استبدلوه سنة
1991 بجهاز FSK او خدمات مكافحة المخابرات الفيدراليه و رجعو تانى سنة 1995 و غيرو
اسمه لـFSB او خدمات الامن الفيدرالى للاتحاد الروسى.

الكيه جى بى كانت ليه مسئوليات كتيره بتشمل عمليات المخابرات بره الاتحاد السوڤييتى
و كمان حماية القاده السوڤييت المهمين، الاشراف على قوات حرس الحدود و مراقبة
سلوكيات الناس بشكل عام جوه الاتحاد السوڤييتى. من اشهر الناس اللى كانو ضحايا
للقهر اللى كان بيمارسه الكيه جى بى: الاديب الروسى اليكساندر سولزينيتسين و العالم
النووى اندرى ساخاروڤ و الاتنين كانو واخدين جوايز نوبل; الاولانى فى الاداب و
التانى فى السلام. الكيه جى بى كان بيعتبر اكبر جهاز مخابرات - بوليس سرى فى العالم
كله، بيقدر الباحثين عدد الموظفين اللى كانو بيشتغلو فيه بحوالى 480,000 موظف: منهم
200,000 فى حرس الحدود، عدد المخبرين اللى جندهم الجهاز مش معروف لحد دلوقتى بس
التقديرات بتترواح بالملايين.



https://arz.wikipedia.org/wiki/%D9%83%D9%84%D8%A8

الكلب (الاسم العلمى: Canis lupus familiaris‏)‏ هو حيوان ثديى, من فصيلة الكلبيات,
قريب من الذئب و الثعلب.[بحاجة لمصدر] و الانسان استانس الكلب من وقت طويل, و ليه
اكتر من اهميه عند الانسان, ممكن يربيه على انه حيوان اليف بيعيش معاه حتى ممكن فى
اودة نومه, و ممكن يستعمله فى الحراسه, او حتى فى الامن و كشف الجرايم لان الكلب
عنده حاسة شم قويه. و فيه كلاب ممكن تقوم بدور مرشدين للعمى زى "جولدين تريفر"، او
لرعاية الأغنام زى "انجليش شيبدوج (بوب تيل)". الكلاب بتستخدم كمان فى عمليات انقاذ
الناس بعد الكوارث الطبيعيه زى الزلازل, و بتكشف عن المتفجرات اللى ممكن الإرهابين
يدسوها عشان يقتلوا الناس, فبطبيعة الحال الحراميه و الإرهابيين بيكرهوا الكلاب.

كراهية ناس من العرب للكلاب و الاعتقاد فى نجاستها قايمه على جهالات و موروثات غلط.
و لو رجعنا للعصور القديمه حانلاقى ان المصريين القدام قدسوا حيوانات كتيره لكن
الكلب ماكانش منهم و ده لإن المصريين كانوا بيحبوا القطط جداً و كانت حيوانتهم
المفضل فى بيوتهم و الكلب عندهم كان بيعتبر نجس زى العرب. المصريين كانوا بيقدسوا
ابن آوى و ده كان بسبب الاحترام و الخوف منه و كان الإله أنوبيس و اكمنه كان شبه
الكلب لغاية النهارده فيه مصريين بيتشأموا من عوى الكلاب. لكن مش كل العرب كانوا
بيعتقدوا ان الكلب نجس و كان فيه عرب بيربوا الكلاب و بيحبوها بسبب وفاءها و
امانتها و حرصها على صحابها ، و فيه كتاب للإمام ابو بكر بن خلف بن المرزبان كتبه
سنة 387هـ و فيه اشعار جميله و قصص بتمدح الكلب منها قصة ان النبى محمد شاف واحد
مقتول فسأل عن سبب قتله فقالوله انه نط على غنم ابى زهره و اخد شاه فهجم عليه كلب
الماشيه و قتله. فقال النبى : " قتل نفسه وأضاع دينه وعصى ربه عز وجل وخان اخاه.
وكان الكلب خيراً من هذا الغادر " و كمل : " ايعجز احدكم ان يحفظ اخاه المسلم فى
نفسه واهله، حفظ هذا الكلب ماشية أربابه ؟ "



https://arz.wikipedia.org/wiki/%D9%82%D8%B7%D8%B2

الملك المظفر سيف الدين قطز بن عبد الله المعزي (اتوفى 23 اكتوبر 1260) ، سلطان مصر
و تالت سلاطين الدوله المملوكيه من 1 نوفمبر سنة 1259 لحد اغتياله فى 23 اكتوبر سنة
1260. مع إن فترة حكمه كانت قصيره ، اقل من سنه ، لكن بيعتبر من اهم و اشهر حكام
مصر على مر التاريخ بسبب شجاعته في التصدي للمغول و قيادته للجيش المصرى اللي هزمهم
في معركة عين جالوت التاريخيه المهمه.

أصل قطز مش معروف بالظبط و فيه قصه بتعتبر خرافيه ذكرها المؤرخ شمس الدين الجزرى
بتقول ان اسمه الاصلى كان محمود ابن ممدود و إن أمه كانت اخت السلطان جلال الدين
خوارزم شاه ، و إن ابوه كان ابن عم السلطان جلال الدين ، و ان المغول أسروه و باعوه
فى دمشق و بعدين اتنقل للقاهره . الموضوع ده اتذكر فى سياق خرافى ضمن قصه
فولكولوريه بتحيط بيها الشكوك . اسم " بن عبد الله " اللى ضمن اسمه معناه ان اصله
ماكانش معروف.

قطز كان من مماليك عز الدين أيبك و المقربين له و اترقى لدرجة أمير و بقا زعيم
المماليك المعزيه بتاعة أيبك و بقا أتابك الجيش المصرى و بعدين بقا نايب السلطنه و
شارك فى اغتيال زعيم المماليك البحريه " فارس الدين أقطاى الجمدار " .

قضى المغول على الدوله الخوارزميه فى فارس و بقت السكه مفتوحه قدامهم عشان يدخلو
بغداد و الشام و بعدين مصر و المنطقه اللى وراها فى جنوب البحر المتوسط. الخليفه
العباسى فى بغداد زى الخليفه اللى سبقه ما عرفوش يتعاملو مع المغول و حرضوهم على
غزو خوارزم و هما مش دريانين ان لو المغول اخدو خوارزم حا يبفى الطريق ممهد قدامهم
عشان ياخدو كل الشرق الاوسط.

فى سنة 1250 قضى المماليك فى مصر على حكم الدوله الايوبيه و دخلو فى مشاكل مع
الايوبيه فى الشام و نصب المماليك شجر الدر ارملة السلطان الأيوبى الصالح أيوب
سلطانه على مصر. و لما وصلت الأخبار الشام ما عجبتش الايوبيه و فى بغداد كتب
الخليفه العباسى جواب للمصراويه قالهم فيه : " لو ماعندكمش رجاله قولولنا واحنا
نبعتلكم رجاله ". ده مع ان شجر الدر دى هى اللى قادت مصر ضد الحمله الصليبيه
السابعه اللى قادها لويس التاسع ملك فرنسا و اللى نصبوها سلطانه كانو هما الرجاله
اللى غلبو الصليبيين فى معركة المنصوره و اسرو لويس التاسع و قواده فى فارسكور: عز
الدين أيبك و بيبرس و قطز و غيرهم.

دخل المصراويه فى مشاكل مع ايوبية الشام و كحل وسط اتجوزت شجر الدر الاتابك عز
الدين ايبك و اتنازلت له عن الحكم وبقى هو السلطان بس هى كانت بتحكم معاه من ورا
الكواليس. وده كمان طبعاً مارضاش بيه الايوبيه اللى كانو عايزين عرش مصر. فى سنة
1257 اتقتل ايبك و شجر الدر و مسك الحكم المنصور نور الدين على ابن ايبك و كان عيل
صغير لكن قطز نايب السلطنه كان بيساعده فى تسيير امور المملكه المصريه.

فضل الحال على كده لغاية ما المغول بقيادة هولاكو وصلو بغداد و استولو عليها ( سقوط
بغداد (1258) ) و قبضو على الخليفه العباسى و رجالته و أعدموهم ، مش لإن الخليفه
اتصدى لهم لكن زى ما هولاكو قاله " إنت أظهرت الطاعه بس ما بعتش عساكر " ، و رجالته
اللى كانو بيتعاملو معاهم سابوهم و ادوهم مناصب كويسه.

الناصر يوسف ملك دمشق هو كمان كان مغيب عن اللى بيحصل و عينه كانت على مصر و حاول
يستولى عليها بدل ما يجهز نفسه للمغول اللى جايين فى السكه ، و فعلاً وصل المغول و
استولو على سوريا وهرب هو على مصر بحريمه و مجوهراته و وراه وقدامه سكان دمشق و
غيرها ، لكن قطز منعه من دخول مصر لكن دخل حريمه و اخد منهم المجوهرات المكدسه فى
صناديق عشان تساعد فى المجهود الحربى و فضل الناصر يوسف هايم على وشه فى الصحرا جنب
غزه لغاية ما المغول قبضو عليه هو كمان و بعتوه لهولاكو. الناصر يوسف و هو معدى على
حلب ، اللي و صفها المؤرخ بدر الدين العينى بإنها بقت عامله زى " الحمار الأجوف " ،
و هو مقبوض عليه قال شعر كان ضمنه : " يعز علينا أن نرى ربعكم يبلى .. و كانت به
آيات حسنكم تتلى. لقد مر لي فيها أفانين لذة .. فما كان أهني العيش فيها و ما أحلى
" .

الناصر يوسف كان بيتعامل مع المغول و بيتصل بيهم و كان بيحرضهم هما و الصليبيين على
مصر و طلب منهم انهم يساعدوه فى الاستيلاء عليها ، و غير الناصر يوسف كان فيه كمان
بدر الدين لؤلؤ حاكم الموصل اللى ادى ولائه للمغول من نفسه و بقى يلملهم ضرايب فى
الشام و لما دمرو بغداد واخدوها راح لهم شايل كفنه على كتفه و اداهم هدايا عشان
يبقو راضيين عنه ، و ملك الكرك المغيث عمر ادى هو كمان ولائه للمغول ، و بكده
مابقاش قدام هولاكو غير " كروان سراى " يعنى مصر بلغة المغول ، و مابقاش قدام مصر
غير المصريين يدافعو عنها ، و حتى الناس اللى من شبه الجزيره و شمال افريقيا اللى
كانو وقتها عايشين فى مصر و بيتعلمو فى مدارسها أو بيشتغلو فيها أول ما سمعوا إن
المغول رايحيين على مصر هربو طوالى على بلادهم .

قطز نايب السلطنه عمل اجتماع و قال للأمرا و الأعيان إن البلد دلوقتى محتاجه سلطان
قوي يقدر يواجه العدو، والملك المنصور لسه صغير مابيعرفش إزاي يمش الدوله و امه
كمان بتتدخل فى الحكم. وراح قابض على المنصور علي و أخوه قاقان وأمهم و حدد إقامتهم
في برج في القلعه، و نصب نفسه سلطان على مصر بعد ما قدر يستصدر فتوى من الشيوخ .
فلما إحتج شوية أمرا على اللي عمله قالهم إن المغول جايين على مصر، و الناصر يوسف
حاكم سوريا ده شخص ما يتضمنش و ممكن يخون مصر. وإن كل هدفه هو انه يوحد الجهود عشان
محاربة المغول وان وده مش ممكن يحصل من غير ملك. وقالهم : " لو طلعنا و واجهنا
العدو ده و غلبناه حايكون الامر في إيديكم وتبقوا ساعتها تنصبوا اللي انتم عايزينه
". فوافقوا على كلامه .

طلايع الجيش المغولي بدأت توصل غزه وتهاجم الناس وقتلوا ناس كانوا بيصلوا في جامع،
و وصل مصر جواب تهديد من هولاكو مع أربع رسل جه فيه : " نحن ما نرحم من بكى، و لا
نرق لمن شكى، وقد سمعتم اننا قد فتحنا البلاد، و طهرنا الأرض من الفساد، وقتلنا
معظم البلاد، فعليكم بالهرب، و علينا بالطلب " و جه في أخره شعر بيقول : " ألا قل
لمصر ها هلاون ( هولاكو ) قد اتى .. بحد سيوف تنتضى و بواتر. يصير أعز القوم منا
أذلة..ويلحق أطفالاً لهم بالأكابر " .

قطز جمع الأمرا و قالهم دلوقتي ما قدمناش إلا حل واحد يا إما نسيب وطنا و نهرب، يا
إما نهادنهم و نسالمهم، يا إما نحاربهم. فرد بيبرس : نحاربهم، و حبذ قطز رأي بيبرس
. وإختلى بيبرس بقطز و قاله : " في رأيي نقتل الرسل، ونروح ل كيتو بوقا متضامنين،
لو انتصرنا أو إنهزمنا حا نكون في الحالتين معذورين " .

اتطوعت أعداد كبيره من المصريين و طلع السلطان قطز بالجيش على الصالحيه و قال
للأمرا اللي كان فيهم خايفين يطلعوا من مصر يواجهوا المغول إنهم إذا كانوا خايفين
فهو حا يروح لوحده يواجه المغول. فلما شاف الأمرا السلطان قطز بيتحرك فعلاً مشيوا
وراه. أمر قطز الأمير ركن الدين بيبرس بقيادة طلايع الجيش و إنه يروح غزه عشان
يستطلع تحركات المغول هناك، فراح بيبرس في 26 يوليو 1260 على غزه . لما شاف بايدار
قائد طلايع الجيش المغولي في غزه طلايع المصريين بعت لـ" كيتو بوقا " ( كتبغا ) في
بعلبك يقوله ان الجيش المصري خرج من مصر فرد عليه كيتو بوقا وقاله " خليك في مكانك
و استنى " ، لكن المغول إضطروا يهربوا و إسترد بيبرس غزه، و طاردهم المصريين لغاية
نهر العاصي . ووصل قطز ببقية الجيش في أغسطس . و ريحوا يوم و بعدين مشيوا بحذا
الساحل لغاية ما وصلوا عكا اللي كات تبع الصليبيين. خرج الصليبيين اللي اتخضوا لما
شافوا الجيش المصري قدام عكا، و عرضوا مساعدتهم لكن قطز شكرهم و حلفهم إنهم لا
يكونوا معاه و لا ضده و يفضلوا على الحياد، و أقسم لهم إنهم لو خانوه حا يرجع لهم و
يحاربهم قبل ما يحارب المغول.

جمع السلطان قطز الأمرا و خطب فيهم و حضهم على محاربة المغول و فكرهم باللي جرى
للناس منهم في كل حته، و إنهم لازم يحرروا الشام من المغول، فإتأثر الأمرا بالخطبه
و قعدوا يعيطوا. و بعدين قطز نادى بيبرس و طلب منه يقود طلايع الجيش و يشتبك مع جيش
المغول و يراوغهم. الجيش المغولي كان بيقوده " كيتو بوقا " ( كتبغا) لإن هولاكو -
زي ما إتقال - كان رجع تبريز لما سمع إن فيه قلاقل في بلاد المغول بسبب موت أخوه
الخان الأكبر منكوقاآن ( منكو ) " .

و قطز في عكا عرف إن الجيش المغولي عدى نهر الأردن و وصل للجليل الشرقي فأمر الجيش
بالتوجه ناحية مدينة الناصرة فعداها و وصل " عين جالوت " جنب بيسان يوم 2 سبتمبر
1260 .

عدد العسكر في الجيش المصري كان حوالي 40 ألف وعليهم متطوعين إتجمعوا من نواحي مصر،
و كان فيه كمان عدد من الهربانين من المغول ( زي الخوارزميه ) و ناس من اللي سابوا
الناصر يوسف و لجأوا لمصر أتابك الجيش المصري ( القائد العام ) كان فارس الدين
أقطاى الصغير و ده غير فارس الدين أقطاى الجمدار زعيم المماليك البحريه. الجيش
المغولي كان بيضم قوات من قليقية ( مملكة أرمينية الصغرى ) و كرجيين ( جورجيين ) و
عرب و سوريين و شوام .

المعركه بدت يوم الجمعه 3 سبتمبر قبل شروق الشمس مع دقات الكوسات و الطبول ، و
ماكاتش حاجه سهله على الجيش المصري و نفسية العساكر إنهم يواجهوا الجيش المغولي
اللي عمره لغاية اللحظه دي ما خسر معركه، و خسارتهم كان معناها إن المغول حا يدخلوا
مصر و يسيطروا على كل الشرق الأوسط مع تبعات إختفاء ثقافته و دياناته. فكات العساكر
و الأمرا قلقانين جداً و ده أثر على سير المعركه في بدايتها .

خطة المعركه كات ان بيبرس يهاجم الجيش المغولي بطلايع الفرسان و يشتتهم و يناورهم
لغاية ما يقدر يجذبهم لكمين كبير بيقوده السلطان قطز خباه في التلال القريبه. كيتو
بوقا ما أدركش إن الجيش المصري كان قريب جداً منه لإنه كان بيفتقد عناصر الإستطلاع
بعكس المصريين اللي كانوا دارسين و مستكشفين المنطقه .

لما كيتو بوقا شاف طليعة الجيش المصري اللي بيقوده بيبرس إفتكر إن ده كل الجيش فرمى
بكل جيشه في المعركه عشان يحسمها بسرعه و اشتبك بيبرس بالجيش المغولي و ناوره
ببراعة قائد فذ و في الأخر عمل نفسه إنه بينسحب ناحية التلال فجري و راه المغول
فطلع الجيش المصري الرئيسي بقيادة قطز و لقى المغول نفسهم في كمين و متحاصرين .

وصف مؤرخ المغول رشيد الدين الهمذاني تطورات المعركه بقوله : " فقذف المغول سهامهم
و حملوا على المصريين، فتراجع قطز و لحقت بجنوده الهزيمه و هنا تشجع المغول و
تعقبوه، و قتلوا كثيراً من المصريين، و لكن عندما بلغوا الكمين، إنشق عليهم من ثلاث
جهات، وأغار المصريون على جنود المغول و قاتلوهم قتالاً مستميتاً من الفجر حتى
منتصف النهار، ثم تعذرت المقاومه على جيش المغول ، و لحقت به الهزيمه آخر الأمر " .

الجيش المصري في بداية المعركه إتعرض لضغط جامد على جناحه الشمال ( ميسرته ) لكن
قطز صمد بصلابه و خلع خوذته و رماها في الهوا و نادى نداءه المشهور " وا إسلاماه "
و هجم بنفسه مع عساكره على المغول. الجيش المغولي هرب ناحية بيسان و الجيش المصري
إتعقبه، و بعدين قدروا يتجمعوا و ينظموا صفوفهم و رجعوا تاني و صدموا الجيش المصري
صدمه جامده فصرخ قطز تاني صرخه سمعها معظم العساكر : " وا إسلاماه .. يا الله !
أنصر عبدك قطز على التتار " و اتحمسوا العساكر و هجموا بقوه، و هرب المغول في إتجاه
سوريا. بعد المعركه و إنتصار الجيش المصري نصر كبير، نزل قطز من على حصانه و مسح
وشه في الأرض و باسها و صلى وبعدين العساكر رجعوا و هما فرحانين و شايلين الغنايم .

أسر المصريين كيتو بوقا اللي فضل يحارب لأخر لحظه و عمل جهد جامد في المعركه، ولما
حاول بعد ما إتأسر إنه يتفاخر بهولاكو و جيشه اللي حايجي ينتقم قاله قطز : " لا
تفخر إلى هذا الحد بفرسان توران، فإنهم يزاولون أعمالهم بالمكر و الخداع لا
بالرجولة و الشهامه " ، و اتعدم كيتو بوقا على ايد الأمير الكبير جمال الدين أقوش ،
و اتبعتت راسه على القاهره . و اتقتل معاه " السعيد بن الملك العزيز "، اللي إنضم
لجيش المغول و شارك في المعركه في صفهم هو و " الأشرف موسى " ملك حمص و غيره من
الشوام .

بقايا عساكر الجيش المغولي المهزوم استخبوا في المزارع و جروا على سوريا فطلع عليهم
الناس و قعدوا يقتلوا فيهم. وهرب " زين الدين الحافظي " و النواب السوريين اللي
إتحالفوا مع المغول من دمشق . و دخل السلطان قطز دمشق و فرحت الناس بالنصر الكبير
اللي حررهم من المغول، و اتقتلت ناس كتيره في دمشق من اللي إنضموا لصف المغول . و
بعت السلطان قطز بيبرس على حمص عشان يخلص على بقية المغول فلما وصل هناك لقى هولاكو
باعت عساكر تانيين مدد فخلص على الجوز، الهربانين و الجايين . كل المنطقه من حدود
مصر لغاية نهر الفرات اتحررت من المغول. هزيمة المغول التاريخيه دي اللي قضت إلى
الأبد على توسعهم في الشرق الأوسط كات أول هزيمه يتلقوها في معركه مفتوحه ، و كتبت
الأقدار إنها تكون على إيد مصر.

قبل معركة عين جالوت بيوم، هولاكو كان ناوي يكافئ الناصر يوسف ملك دمشق السابق
بتعينه نايب ليه على دمشق، لكن بعد ما عرف نتيجة المعركه من غيظه أمر بالقبض عليه
هو و 300 سوري كانوا عايشين مع الناصر يوسف عند هولاكو، بحجة إنهم ما ساعدوش المغول
ضد مصر بما فيه الكفايه. و بعد ما قبضوا عليهم سكروا الناصر يوسف لغاية الثماله حسب
التقاليد المغوليه و أعدموهم .

وقت معركة عين جالوت اتعرض السلطان قطز لمحاولة اغتيال قام بيها شخص مغولى كان قطز
ضمه لخدمته لكن السهم طاش و جه فى الحصان و نجى قطز. لكن بعد المعركه و النصر
الكبير اتآمرت جماعه من الأمرا على السلطان قطز و اغتالوه جنب الصالحيه و هما
راجعين مصر لأسباب مش واضحه بالكامل و نصبوا بيبرس سلطان على مصر و بكده قطز حكم
مصر لمدة حداشر شهر و سبعتاشر يوم. اتدفن فى القصير ، و بيقول المقريزى ان جثمانه
اتنقل بعد كده على القاهره و اندفن قرب زاوية الشيخ تقى الدين و بعدين نقله الحاج
قطز الظاهرى للقرافه و اندفن جنب زاوية ابن عبود . ابن تغرى من جهته ذكر إن قطز
اندفن فى القصير و ان تربته بقت مزار للناس فنقل بيبرس جثمانه لمكان تانى .

بطولة وشجاعة السلطان قطز و انتصاره التاريخى على المغول فى معركه حاسمه دخلوه
التاريخ من اوسع ابوابه رغم إنه حكم مده قصيره و ماكانتش ليه انجازات عمرانيه جوه
مصر. السينما المصريه انتجت فيلم عنه و عن تصديه للمغول اسمه " وا اسلاماه " على
اسم نداءاه المشهور وقت معركة عين جالوت و اتبنى جامع فى القاهره فى منطقة مصر
الجديده بإسمه.

و اتلاحظ كمان ان اسمه " الملك المظفر سيف الدنيا والدين قطز " ماظهرش غير على
الدنانير و الدراهم الدهب و الفضه و الفلوس اللى اتسكت بعد ما انتصر فى معركة عين
جالوت ، بمعنى ان لقبه كان تكريم ليه على انتصاره ع المغول. لقب " المظفر " كان نعت
خاص بالسلطان قطز و هو لقب مشتق من " الظفر " يعنى النصر بمعناه العسكرى و مدلوله
الدينى ( حامل اللقب لإنه تقى و صالح فهو مؤيد من الله فى انتصاره على اعداءه ).
اللقب ده شاع فى العصر المملوكى و بقا من القاب السلاطين .



https://arz.wikipedia.org/wiki/%D9%81%D8%B1%D9%8A%D8%AF_%D8%A7%D9%84%D8%A3%D8%B7%D8%B1%D8%B4

فريد الأطرش ( جبل الدروز ، 19 اكتوبر 1910 - 26 ديسمبر 1974) موسيقار و مطرب
سورى-مصرى. ابوه فهد فرحان اسماعيل الأطرش من جبل الدروز فى سوريا ، امه الاميرة
علياء حسين المنذر واخته المغنيه المشهوره اسمهان.من عشيرة بني سعيد العدنانيه, مثل
فى افلام كتيره. طوع فريد الأطرش ألحانه عشان تناسب البيئه و الثقافه المصريه و غنى
معظم اغانيه بالمصرى.

نزح فريد الأطرش و اخته امال الأطرش ( اسمهان ) مع اسرتهم على مصر و استقرو فيها.
اشتغل فريد الأطرش فى كذا شغلانه لغاية ما اكتشفه مدحت عاصم و ضمه كعازف عود فى
فرقة الاذاعه المصريه. اول ألحان فريد الأطرش كانت اغنيه اسمها " يا ريتنى طير لا
طير حواليك ".



https://arz.wikipedia.org/wiki/%D8%BA%D8%B2%D9%88_%D8%A7%D9%84%D8%B9%D8%B1%D8%A8_%D9%84%D9%85%D8%B5%D8%B1

غزو العرب لمصر او "الفتح الإسلامى لمصر" كلها اسامى لغزو عسكرى قام بيه جيش عربى
من شبه الجزيره العربيه سنة 639 بقيادة القائد عمرو بن العاص حصل بعده تدفق القبايل
العربيه على مصر و احتلالها الكامل بسقوط اسكندريه سنة 642. الاحتلال العربى لمصر
كان 3 مراحل او فترات تاريخيه ، فترة حكم ولاة عهد الخلفاء الراشدين ، و فترة حكام
ولاة الأمويين ، و فترة حكم ولاة العباسيين. استمر الحكم العربى لمصر لحد سنة 877
لما استقل احمد بن طولون بمصر من الدوله العباسيه و اسس الدوله الطولونيه المستقله.

اخر ايام الحكم البيزنطى فى مصر كانت مليانه مشاكل سياسيه و اضطرابات فى مصر و فى
بيزنطه نفسها فانتهز الفرس الفرصه و زحف ملكهم خسرو برويز اللى بيتسمى " كسرى " على
الاراضى البيزنطيه فى اسيا ، و فى سنة 613 دخل الفرس دمشق و استولوا عليها و فى 614
استولوا على مدينة القدس و اخد خسرو صليب الصلبوت من القبر المقدس عشان يديه هديه
لمراته شيرين اللى كانت مسيحيه على المذهب اليعقوبى. فى سنة 619 غزت فرقه فارسيه
مصر و استولت عليها ، و فضلت مصر فى ايد الفرس عشر سنين. هرقل رسى بأسطوله قدام
اسكندريه سنة 622 و قدر يوقف زحف الفرس فى المنطقه دى ، و بعت اسطول فى البحر
الاسود على طرابيزون ، و نزل العسكر البيزنطى و هجم على معسكر الفرس الساسانيين فى
جانزاك ، فإضطر الفرس انهم يسحبوا قواتهم من مصر سنة 627 ، و زحف هرقل على بلاد
فارس و هزم الجيش الفارسى هزيمه ساحقه و استعاد صليب الصلبوت و رجعه لضريح القبر
المقدس فى بيت المقدس و بكده رجعت مصر للسباده البيزنطيه من تانى.

فى الغضون دى ، فى سنة 620 ، اتولى الكرازه المرقسيه البطريرك التامن و التلاتين
بنيامين الاول. هرقل بعت لمصر حاكم مدنى و فى نفس الوقت بطريرك ملكانى هو " سيروس "
او " قوروس " اللى اتسمى بعد كده فى التاريخ الاسلامى بإسم المقوقس. قبل هرقل ما
يبعت سيروس على مصر كان اتشاور مع بطريرك قسطنطينيه و بطريرك انطاكيا فى موضوع
توحيد المذاهب المسيحيه على مبدأ جديد و هو ان المسيح واحد و فعله واحد و مشيئته
واحده من غير الاشاره لوحدة طبيعته او ازدواجها اللى كانت سبب ابعاد الكنيسه
المصريه بعد مجمع خلقدونيه ، المبدأ ده اتعرف بإسم " المشيئه الواحده Monotheletism
". الحيله دى ما دخلتش على المصريين و رفض بابا مصر بنيامين الاعتراف بسلطة
البطريرك الملكانى سيروس فإتعرض لإضطهاد كبير اضطره انه يسيب اسكندريه و يهرب على
صحرة الإسقيط ( شهات ) فى وادى النطرون فلقى هناك عدد صغير من الرهبان بعد ما قتل
الفرس رهبان كتار فى العشر سنين اللى طلعوا فيها مصر من الحكم البيزنطى ، فساب
بنيامين وادى النطرون و راح على الصعيد و استخبى هناك بعد ما طلب من اساقفته انهم
هما كمان يستخبوا ، و فيه سمعوا كلامه و فيه اتبعوا سيروس تحت الضغوط الفظيعه ، و
عين هرقل اساقفه ملكانيين فى نواحى مصر و اضطهد المصريين اليعاقبه اضطهاد كبير و
قامت فى مصر موجه من التنكيل و الاذلال ماكانلهاش مثيل فى التاريخ ، و هجم
البيزنطيين على الكنايس و الاديره و نهبوا الاوانى المقدسه و صادروا الاراضى و
الممتلكات وجلدوا الاقباط بالكرابيج و قتلوهم و اعتقلوهم و عملوا فيهم كل الفظايع ،
و قبض سيروس على مينا اخو بنيامين و عذبه بخلع سنانه و حرقه بالمشاعل بطريقه مرعبه
و بعدين حطه فى شوال متعبى بالرمله و رماه فى البحر فإستشهد .

فى الظروف دى و التنكيل بالمصريين شغال بطريقه رهيبه ، هجم العرب على مصر بقيادة
قائد عسكرى اسمه عمرو بن العاص. العرب دول كانوا امنوا بدين جديد اسمه الاسلام اسسه
النبى محمد فى جزيرة العرب و قدرت جيوشهم انها تغزو بلاد الفرس و تستولى عليها و
تغلب البيزنطيين و تستولى على الشام و دلوقت جم على مصر اللى بقت نهيبه عشان
ياخدوها هى كمان من البيزنطيين. مصر بطبيعة الحال كانت بتتميز بحاجات مهمه عن كل
بلاد جنوب و شرق البحر المتوسط. منها كترة عدد سكانها ، و ارضها الخصبه اللى بتنتج
غلال ، و موقعها المتوسط و المحمى عن طريق الصحارى. عدد السكان و الغله معناهم
ضرايب و مكوس كتيره و اكل وفير ، و الموقع كان قيمته بالنسبه للغزاه انه موقع آمن و
مناسب ممكن يتحول لقاعده لتطوير هجماتهم على المناطق التانيه حوالين مصر. و دى كانت
الاسباب الرئيسيه اللى بتجذب الطامعين لاحتلالها و التصارع على ملكها عبر التاريخ.

قدر الجيش العربى الغازى اللى كان عدده الاصلى قبل تدعيمه بجيوش تانيه حوالى 4000
محارب ، انه يغلب البيزنطيين و يخرجهم من مصر سنة 642 . بطبيعة الحال المصريين اللى
ملت نفوسهم مراره و كراهيه لكل حاجه بيزنطيه فرحوا و حسوا بالراحه و هما بيتفرجوا
على الجلاد البيزنطى و هو بيترنح و بيقع مدحور على الارض .

دخل الجيش العربى مصر من رفح و استولى على " لاريس " ( العريش ) فى 12 ديسمبر 639 و
زحف على الفرما اللى كان فيها ابعد حصون مصر من ناحية الشرق و قامت هناك اول معركه
حقيقيه مابين العرب و البيزنطيين و فضلت المعارك دايره لغاية العرب مااقتحموا
الفرما فى 13 يناير 640 و هدوا اسوارها ، و بكده بقت السكه سالكه ليهم للوصول لقلب
الدلتا. فضل الجيش العربى يتقدم لحد ماوصل الدلتا و استولى على قريه اسمها "
النواصر " ( دلوقتى قرية الجعافره فى مركز فاقوس فى الشرقيه ) و من هناك دخل بلبيس
و حصلت معارك مع قوه بيزنطيه صغيره استمرت حوالى شهر و بعد مانتصر العرب راحوا على
مركز البيزنطيين فى مصر اللى كان " حصن بابليون ". حصن بابليون ماكانش مجرد حصن او
قلعه لكن منطقه واسعه مابين اون ( عين شمس دلوقتى ) و قصر الشمع و كانت المنطقه دى
بتتسمى " مصر ". وصل عمرو بن العاص لأول قريه فى بابليون و دى كانت قريه اسمها "
دنين " او " نندونيلس " و مكانها دلوقتى جامع ولاد عنان فى باب الحديد. عمرو بن
العاص قسم المحاربين العرب على 3 فرق ، فرقه حاصرت دنين و التانيه راحت على شمال
حصن بلبليون و التالته اتمركزت فى اون ( عين شمس ). بعد العرب ماحاصروا دنين
استولوا عليها و بقى فى ايديهم موقع منيع على النيل فحصنوه و راحو على حصن بابليون
نفسه اللى كان جواه قادة البيزنطيين الكبار و ابتدت محاصرته فى مايو 640 ، لكن بعد
ماهاجموه و شافوا انهم مش قادرين عليه بعت عمرو بن العاص للخليفه فى المدينه يطلب
مدد ، و وصل المدد فى 6 يونيه 640 و كان عباره عن جيش عدده حسب ماذكر المؤرخين
مابين 4000 و 12.000 محارب عربى تحت قيادة الزبير بن العوام و المقداد بن عمرو و
الاسود و مسلمة بن مخلد ، و بوصول الجيش ده ابتدت المعارك تاخد شكل حاسم لصالح
العرب. عمرو بن العاص استخدم المجانيق و حاول يستدرج البيزنطيين لبره الحصن لكن
المجانيق و خطة الاستدراج مانفعتش و بعد حصار لمدة سبع تشهر حط العرب سلم على جدار
الحصن من ناحية سوق الحمام و طلعوا عليه بقيادة الزبير بن العوام ، و لما شاف
البيزنطيين المحاربين العرب فوق الحصن افتكرو انهم اقتحموه فهرب معظمهم و اقتحم
العرب الحصن و فتحوا بوابته فاتدفق المحاربين جواه و وقعت اخر جيوب الحصن فى ايد
العرب فى اغسطس 640. فى الغضون دى بعت سيروس ( المقوقس ) يطلب من عمر بن العاص عمل
صلح ، فيه مصادر قالت ان المقوقس وقت المفاوضات كان فى الحصن لكن فيه مصادر تانيه
قالت انه كان بيتفاوض من جزيرة الروضه. بعد مناقشات و مفاوضات اتعملت معاهده بين
الطرفين اتعرفت فى التاريخ باسم " معاهدة بابليون " ، و فيه مؤرخين قالو ان كان فيه
معاهدتين اتعملوا واحده مع سيروس و التانيه مع قومندان الحصن. المعاهده فرضت على
المصريين دفع جزيه ( ضريبة راس ) سنويه مقدارها دينارين على كل راجل مصرى بالغ و
اكمن تعداد الرجاله المصريين البالغين اياميها كان حوالى 6 مليون مجموع الجزيه اللى
اتفرضت كان 12 مليون دينار. فوق الدينارين جزيه اتفرضت كمان ضريبه على ملاك الأراضى
عباره عن 3 ارادب قمح و قسطين زيت و قسطين عسل و قسطين خل ، و ان المصريين يدو لكل
عربى كل سنه جبه صوف او توب قبطى و خفين و برنس او عمه و سراويل ، و اتقرر فى
المعاهده ان لو المصريين نفوذها العرب مش هيسبو الستات و الاطفال و هيكون فى امكان
المصريين الاحتفاظ بفلوسهم و ممتلكاتهم. هرقل من جهته استنكر توقيع نايبه سيروس
المعاهده دى و ماعتبرهوش صلح معاه رغم ان سيروس اليونانى كان مندوبه الملكانى اللى
فى الواقع ماكانش بيمثل المصريين و الكنيسه المصريه. ابتدى البيزنطيين يحصنوا
اسكندريه اللى كانت عاصمة مصر اياميها و وصلت مراكب متحمله بالسلاح و العتاد. قبل
مايزحف عمرو بن العاص على اسكندريه بعت حملات استولت على قرى و مدن مصريه زى عين
شمس و تنيس و دمياط و تونه و دميره ( فى طلخا ) و دقهله و بوصير و بعت حملات على
الصعيد استولت على الاشمونين و اخميم و غيرها. ابتدت المواجهات بعد ماوصل العرب "
ترنوط " ( قرية الطرفه فى كوم حماده فى البحيره دلوقتى ) و حصلت معركه عنيفه اتغلب
فيها البيزنطيين و انسحبوا على كربون ( فى كفر الدوار فى البحيره ). كربون كان موقع
عسكرى مهم فيه حصن منيع و كان و بيعتبر مفتاح اسكندريه فلما شاف قائد الحصن العرب
جايين استنجد بالحاميات القريبه و قامت معركه استمرت 13 يوم انتهت بإستيلاءالعرب
على الحصن و بعدها فضل عمرو بن العاص يتقدم لغاية ماوصل لأول دفاعات اسكندريه اللى
كانت عباره عن حصون و قلاع فإتوقف عمرو هناك لمدة شهرين و انتشرت عساكره فى منطقه
واسعه من " حلوه " لحد " قصر فارس ".

بالإستناد على المصادر المعاصره موقف المصريين من المعارك اللى دارت بين العرب
والبيزنطيين كان اقرب للحياد و فيه مصادر ذكرت إن فيه مصريين انضموا للعرب و حشدوا
جيش من اهل البرلس و الميره و غيرها و ساعدوهم فى الاستيلاء على مدينة تنيس فى
بحيرة المنزله. بطبيعة الحال المصريين ما كانوش متعاطفين مع البيزنطيين "
الملكانيين " اللى نكلوا بيهم و عذبوهم ، و مباشرة قبل دخول الجيش العربى مصر كان
سيروس سلب من المصريين اليعاقبه حريتهم الدينيه و السياسيه ونكل بيهم. فوق كده
العرب كان موقفهم واضح من "اهل الكتاب " و " اهل الذمه " و ادوا المصريين " العهد
العمرى " اللى كفل للمسيحيين حريتهم الدينيه بشكل كبير . لما حاول البيزنطيين
يرجعوا و ينزلوا فى اسكندريه عشان يحتلوها من تانى ساعدهم البيزنطيين اللى كانوا
عايشين فى المدينه لكن المصريين اتصدوا ليهم و حاربوهم لغاية ما فشلوا فى الاستيلاء
عليها .

لكن رغم كده فمصر خرجت من احتلال اجنبى و دخلت فى احتلال اجنبى ، و بغض النظر عن
نجاة المصريين اليعاقبه من القتل و التعذيب و التنكيل ، سياسياً مانابهاش حاجه من
الموضوع بإستثناء تغيير القوانين البيزنطيه اللى كانت سايده و حصول تغييرات ثقافيه
لغويه و دينيه فى فتره لاحقه مع مرور السنين. لكن طبعاً الغزو العربى كان ليه قيمه
مباشره مهمه و هى انه فصل كنيسة مصر القبطيه عن الكنيسه البيزنطيه اللى حاولت تسيطر
على مذاهب المصريين و استخدمت الاضطهاد و العنف كوسيله لفرض مذاهبها على الكنيسه
القبطيه. الغزو العربى لمصر فض الاشتباك ما بين الكنيسه القبطيه و الكنيسه
البيزنطيه ، فسقوط عسكر بيزنطه و طردهم من مصر ماخلاش حاجه للبيزنطيين تمكنهم من
السيطره على افكار و مذاهب المصريين ، القوميه المصريه اللى صمدت ضد الرومان ،
لاتين و بيزنطيين ، و ما دابتش فى ثقافاتهم طلعت سليمه بعد 700 سنه من القهر و
الاحتلال لكن بعدد مهول من الشهدا اللى استشهدوا فى سبيل عقيدتهم و القوميه
المصريه. خرج المصريين من الكابوس الرومانى-البيزنطى بلغتهم القبطيه و بفنهم و
ادابهم و تقاليدهم و بكل حاجه بتمثل القوميه المصريه. بطبيعة الحال البابا بنيامين
اللى استخبى فى الصحارى عشر سنين و نجى من تنكيل و موت اكيد و الرهبان اللى كانوا
مستخبيين من سيروس و عساكره فرحوا بالموضوع و طلعوا من مخابئهم و راحوا على القائد
العربى عمرو بن العاص ، و بيتقال ان عددهم كان 70 الف من الحفاه بهدوم مقطعه و مع
كل واحد عكاز . عمرو ابن العاص استقبل البطريرك بنيامين بإحترام كبير و رجعه لمنصبه
فى اسكندريه. عمرو بن العاص كان قائد عسكرى بيأدى مهمه عسكريه و بيعتبر شخصيه
معتدله بالنسبه لناس محاربين جايين من الصحرا ، هدفه كان استعمار مصر عشان تستغل
اقتصادياً مش القضاء على المصريين زراع الارض و دفيعة الضرايب. عمرو بن العاص ، فى
قصة المؤرخين العرب ، زار اسكندريه و هو شاب صغير و لفت نظره ان مصر بلد غنيه جداً.
فى الفتره دى العرب ما اتدخلوش فى شئون الأقباط و قعدوا مده منعزلين عنهم ، و ما
استخدموش اى عنف ضدهم و ما حاولوش يدخلوهم فى الاسلام بالعافيه و بالعكس وعدوا
بإنهم حا يحافظوا على الكنايس و مش حا يتعرضوا ليها. فى الفتره دى كان فيه قانون
اصدره الخليفه عمر بن الخطاب بمنع العرب من امتلاك اراضى بره جزيرة العرب . اهم
حاجه فى الفتره دى زى ما كان الحال وقت المستعمرين الرومان و البيزنطيين كانت الغله
اللى بيزرعها الفلاح المصرى و الضرايب اللى بيدفعها المصريين. عمرو بن العاص عمل
معاهده مع سيروس ( المقوقس ) تحمى المصريين مقابل دفع ضريبة الراس ( جزيه ) على
البالغين مقابل اعفائهم من الخدمه العسكريه و اعفاء الستات و الاطفال و المسنين
منها. ففضل نظام الضرايب البيزنطى اللى كان بيتكون من ضريبة خراج الارض و ضريبة
الراس ، لكن مجموع الضرايب اللى كانت بتتلم فى ولاية عمرو ابن العاص اللى بقى والى
على مصر كانت 12 مليون دينار بعد ما كانت 20 مليون دينار ايام البيزنطيين . اللى
بيلموا الضرايب كانوا موظفين أقباط بيشتغلوا فى كل وظايف دواوين الضرايب ما عدا فى
المناصب الكبيره. الاحتلال العربى فى بداياته ما عملش تغييرات كبيره على حياة عامة
الشعب القبطى غير انه زاح الاضطهادات الدينيه بالشكل المريع اللى كان الاقباط
بيعانوا منها وقت الحكم البيزنطى اللى بزواله اختفى زعماء الملكانيين من مواقع
السلطه الدينيه و العسكريه و اتملك الاقباط اراضيهم ، و ضموا كنايسهم و مؤسساتهم
للكنيسه المصريه بعد البيزنطيين ما سابوها. عمرو بن العاص كان سمح للبيزنطيين
العايشين فى مصر ، اللى بتقول مصادر ان عددهم كان اكتر من 300 الف ، بالخروج من مصر
او القعاد فيها بجزيه ففضل معظمهم الخروج فأخد المصريين اليعاقبه ممتلكاتهم على
اساس انهم كانوا نهبوها منهم قبل كده.

فى البدايه العرب عاشوا منعزلين عن الاقباط و ماعاشوش فى العاصمه اسكندريه او فى
المدن لكن استقروا فى حاميات و بعدين اسسوا الفسطاط فى منطقه رومانيه استراتيجيه
مابين المقطم و بابليون. شارك المصريين مشاركه كبيره فى بنا مدينة الفسطاط وسمح لهم
عمرو بن العاص ببنا كنايس فيها و بقت مدينه عامره و عزل سكان ممفيس من المصريين و
راحوا سكنوا فيها جنب اماكن اشغالهم فى الدواويين . الفسطاط دى بقت مركز العرب فى
مصر و عن طريق دواوينها العربيه تمت عربنة مصر خطوه خطوه. اليونانى فضل اللغه
الرسميه فى مصر لغاية سنة 706 و فيه دلايل ان اللغه القبطى فضلت مستخدمه فى الكلام
حتى فى مدينة الفسطاط نفسها. عملية الاسلمه زيها زى عملية التعريب كانت هى كمان
بطيئه و تدريجيه و ابتدت ببنا جامع فى الفسطاط اسمه جامع عمرو بن العاص و اتبنت
جوامع صغيره فى كل حى من احياء الفسطاط. جامع عمرو بن العاص ماكانش جامع للصلا بس
لكن كان كمان مركز لأنشطه اداريه و قضائيه. اسكندريه استمرت تأدى دورها كمينا لكن
اكمن الفسطاط كانت على النيل فكانت هى كمان مينا مهمه. عمرو بن العاص جدد و فتح
قناة تروجان اللى كانت بتوصل ما بين النيل و البحر الاحمر و بالطريقه دى بقت
المراكب بتنقل الغله اللى بيزرعها المصريين فى وادى النيل لجزيرة العرب عن طريق
البحر بدل ما تتنقل بالجمال. و بكده مفيش حاجه اتغيرت فى عملية نهب مصر ، بدل
الفلوس و الغله ما كانوا بيروحوا قسطنطينيه يملوا خزاين و بطون البيزنطيين بقوا
بيروحوا على الجزيره العربيه. العرب سمحوا بدخول قبايل بدويه عربيه للإستقرار فى
مصر لعمل توازن نسبى مع المصريين ، القبايل دى اللى اتعرفوا بإسم العربان اتسببوا
فى اضطرابات و مشاكل كتيره فى مصر فى العصور اللاحقه. استمر دور المصريين الحضارى
بيزرعوا و يبنوا و يعمروا و يشقوا قنوات و يبدعوا فى الفنون و المستعمر الأجنبى
ياخد منهم ضرايب و الغله اللى بيزرعوها.

رغم ان الاستعمار هو الاستعمار و الاحتلال هو الاحتلال قهر للغير و استغلاله و
العيش من عرق جبينه و نهب ارضه بقوة السلاح ، لكن بالنسبه للمصريين فى الظروف دى
قضا كان اخف من قضا ، حيث ان للدرجه دى انحدرت حالة المصريين اللى بقوا بيحلموا
بإحتلال أجنبى اقل ظلم من احتلال اجنبى تانى. أحوال المصريين بشكل عام اتحسنت بدرجه
كبيره تحت الاحتلال العربى فى عهد ولاية عمرو بن العاص عما كانت عليه وقت الاحتلال
البيزنطى. و نهضت الثقافه المصريه نهضه هايله بعد ما اتطرد البيزنطيين. المصريين
حلوا محل البيزنطيين فى الوظايف ، و فى الاداره المحليه بقت الوظايف تقريباً محتكره
عن طريق المصريين فكان منهم الكتبه و موظفين الضرايب و القضاه المحليين اللى
اتعينوا للبت فى قضايا الاقباط حسب شريعتهم فكان ده نوع من الاستقلال المدنى و دى
ميزه اتحرم منها الاقباط فى العصر البيزنطى . لكن الاحوال دى مادامتش طويل بعد عمرو
بن العاص و ابتدا التعسف و الضرايب يزيدوا و يرهقوا المصريين. بيوضح الحال قول
الخليفه عثمان بن عفان لعمرو بن العاص بعد ما خلفه عبد الله ابن ابى سرح على ولاية
مصر و زود الضرايب فزادت الايرادات: " درت اللقحة بأكثر من ردها الاول " فرد عمرو
عليه: " قد أضررتم بولدها " . مصر اقدم بلد فى التاريخ و ام الحضاره اتحولت للقحه
على ايد المحتلين. فى فترةولاية ابن ابى سرح انتشر الظلم و الاضطهاد و عم مصر الفقر
و القحط و البلا و كرهوه المصريين. فسياسة عمرو بن العاص و معاملته للمصريين انتهت
بعد ما ساب ولاية مصر و ابتلت مصر بولاه هدفهم الأوحد هو نهب غلتها و ملى خزاين
الخلفا و كمان جيوبهم هما شخصياً من كد و عرق المصريين بأقصى درجه ممكنه حتى لو جاع
المصريين ، و كان المسيحيين المصريين على راس المتضررين من جور و ظلم الولاه و حتى
اللى اسلموا منهم و ماحافظوش على لغتهم زى ما عملت شعوب تانيه ما نفعهمش اسلامهم و
تخليهم عن لغتهم و فضلوا نهيبه للمحتلين.

اكمن العرب ماكانش عندهم نظام ضرايب خاص بيهم اتبعو نظام الضرايب البيزنطى اللى كان
بيتكون من ضريبة خراج الارض و غيرها زى ماهو و زودو عليها ضريبة الراس ( الجزيه )
زى ما كان الحال ايام الاحتلال الرومانى ، لكن مجموع الضرايب اللى كانت بتتلم فى
ولاية عمرو ابن العاص اللى بقى والى على مصر كانت 12 مليون دينار بعد ما كانت 20
مليون دينار ايام البيزنطيين . ضريبة الراس أو الجزيه كان بيدفعها المصريين نقداً و
ضريبة الأرض أو الخراج كانت بتتدفع بكميات من القمح و الغلال التانيه. بينت
الدراسات الحديثه ان مبلغ ال 2 دينار اللى كان بياخده العرب من الفرد المصرى هو رقم
متوسط مش رقم ثابت. فى بداية فرض الجزيه الحد الأدنى كان دينار لكن المصريين من
الطبقى الوسطى كانو بيدفعو 12 درهم و من الطبقه العليا كان بيدفع الفرد منهم من 24
درهم لدينارين والاغنيا كانو بيدفعو 4 دنانير. الجزيه و الضريبه كانت بتحددهم
السلطه المركزيه فى كل قريه و بعدين كان المبلغ بيتطلب و بيتاخد من كل واحد.

فى عصر الاحتلال الرومانى أراضى مصر كانت ملك للامبراطور الرومانى فى روما ، و
ماكانش مسموح للمصرى انه يمتلك ارض فى مصر. البيزنطيين غيرو الوضع ده و سمحو
للمصريين بإمتلاك اراضى مقابل ضرايب يدفعوها للامبراطور فى قسطنطينيه. تحت الحكم
العربى استمر الوضع زى ما كان فى الفتره البيزنطيه لكن رجعو ضريبة الراس. الخليفه
عمر بن الخطاب اصدر قانون بمنع العرب من امتلاك اراضى بره جزيرة العرب .

الفسطاط بقت مركز العرب فى مصر. اسكندريه استمرت تأدى دورها كمينا لكن اكمن الفسطاط
كانت على النيل فكانت هى كمان مينا مهمه. عمرو بن العاص جدد و فتح قناة تروجان اللى
كانت بتوصل ما بين النيل و البحر الأحمر و بالطريقه دى بقت المراكب بتنقل الغله
اللى بيزرعها المصريين فى وادى النيل لجزيرة العرب عن طريق البحر الأحمر بدل ما
تتنقل بالجمال. و بكده مفيش حاجه اتغيرت فى عملية نهب مصر ، بدل الفلوس و الغله
ماكانوا بيروحوا روما و بعد كده قسطنطينيه يملوا خزاين و بطون الرومان و البيزنطيين
بقوا بيروحوا على الجزيره العربيه. و استمر دور المصريين الحضارى بيزرعوا و بيبنوا
و بيعمروا و بيشقوا قنوات و المستعمر الأجنبى بياخد منهم ضرايب و الغله اللى
بيزرعوها.

فى العصر الاموى و العصر العباسى قلت الضرايب اللى دخلت الخزانه بسبب تدهور احوال
المصريين دفيعة الضرايب المطحونين من جهه ، و من جهه تانيه بسبب اعتناق اعداد من
المصريين للإسلام ، فده خلى ولاه ما يشجعوش المصريين على دخول الاسلام و حاولوا
كمان انهم يفرضوا ضرايب على اللى أسلموا بحجة ان اسلامهم ضر الخزنه ، و بقوا يعملو
قوانين ضريبيه فيها ظلم كبير على الاقباط عشان يعوضوا النقص ، و منهم فرضو ضريبة
الراس ( الجزيه ) على الكهنه و الأساقفه لكن بمبالغ اعلى بكتير من المبالغ اللى
كانوا بينهبوها من عامة الأقباط ، بيتقال انها وصلت ساعات لـ 10.000 دينار مره
واحده .

بعد قيام الخلافه الامويه سنة 661 هجم الأمويين على مصر و قتلو الوالى العربى محمد
بن أبى بكر الصديق و بقت مصر ولايه من ولايات الامويين بيعينوا عليها ولاه عرب من
طرفهم مهمتهم زى اللى قبلهم كانت بتتلخص فى جمع أكبر مبلغ ممكن من الضرايب و نهب
اكبر كميه من الغله. المصريين تحت الحكم الأموى بقو مسلمين و مسيحيين. كلمة قبطى فى
الاصل معناها مصرى لكن من الزمن ده ابتدى المصريين المسيحيين يتسمو اقباط. مع بداية
القرن التامن ابتدا الاقباط او المسيحيين المصريين يتمردوا على الوضع ده و فيه
اقباط كتير أسلموا عشان يتعتقوا من الضرايب و الغرامات الاضافيه اللى ما كانوش
قادرين يدفعوها. فى سنة 706 ، فى عهد الخليفه الوليد بن عبد الملك ، اصدر الوالى
الاموى عبد الله بن عبد الملك قرار بإستبدال اللغه القبطى بالعربى فى كل شئون
الدوله. القرار ده ما اتنفذش بحذافيره طوالى لكن كان وسيله لإجبار الكتبه المصريين
انهم يتقنوا العربى عشان يحتفظوا بوظايفهم ، فى الفتره دى و لوقت طويل الوثايق كانت
بتتكتب بالقبطى و بالعربى . فرض اللغه العربى على المصريين كان محنه جديده للمصريين
، فبعد تعريب الدواوين الوالى الاموى قرر انه يلم ضريبة الخراج سنتين مقدم فإتدهورت
حالة المصريين اللى بقو يهربو من الارض و يطاردهم العسكر و العربان و يجبروهم على
زرع الارض بالقوه. و من ناحيه تانيه انتشار اللغه العربيه بمحتواها الثقافى العربى
سبب تقليل عدد المدارس المصريه اللى كانت بتدرس العلوم زى الطب و الرياضيات و الفلك
و غيرها و هى مواريث مصريه قديمه لغاية ما انتشر الجهل و سادت الاميه و شويه شويه
اختفى العلم فى المجتمع المصرى .

الخليفه الأموى التامن عمر بن عبد العزيز ( حكم 717-720) فرض ضريبة راس ( جزيه )
على الاقباط الاموات يدفعها قرايبهم الأحياء و الخليفه العاشر هشام بن عبد الملك (
حكم 724-743) زود الضرايب بعد مانصحه والى خراج مصر عبد الله بن الحبحاب بإن مصر
تحتمل زياده فى ضريبة الخراج فزود الضريبه قيراط على كل دينار فإنتفض الأقباط فى
كور تنوديمى و قربيط و طرابيه و كل الحوف الشرقى فبعتلهم الوالى الاموى الحر بن
يوسف جيش يحاربهم قتل اعداد كبيره منهم و بعدها عمت الثوره الصعيد و برضه بعتلهم
الوالى وقتها حنظله بن صفوان جيش نزل تقتيل فيهم . استمر النهب و التعسف و الإضطهاد
ضد الاقباط طول العصر الاموى و وصل لذروته سنة 750 و استمرت الثورات و الانتفاضات
فى نواحى مصر ضد الطغاه المحتلين من اشهر الولاه اللى اتعرفوا بالظلم و الجور كان
والى اسمه اسامه بن يزيد و ده فرض على كل مصرى مسافر فى مركب فى النيل انه يدفع
ضريبه مقدارها 10 دنانير رسم عبور اتدهورت احوال المصريين فى العصر الأموى و عجز
الفلاحين عن تسديد الضرايب المفروضه عليهم و فى سنة 725 ثار الاقباط فى تنديمى و
قربيط و الحوف الشرقى فى الوجه البحرى و امتنعوا عن دفع الضرايب فبعتلهم الوالى
العسكر فقتلوا منهم اعداد كبيره والى تانى من ولاة الامويين الظلمه كان والى اسمه
حنظله و ده ما اكتفاش بضرايب الارض و رووس البنى ادمين ( الجزيه ) لكن فرض كمان
ضرايب على رووس الحيوانات و طاح فى المصريين و قطع ايدين الاقباط و غيرهم من اللى
بيمتنعوا عن الدفع لغاية ما ثار الاقباط فى الصعيد و طردوا عمال الخراج فبعتلهم
حنظله العسكر اللى قتلوا منهم اعداد كبيره و استمر حنظله ده فى اعماله الاجراميه
لغاية ما الخليفه هشام بن عبد الملك ما عزله قبل الثوره ماتعم مصر كلها . بموت
الخليفه هشام بن عبد الملك اتقهقرت الدوله الامويه و اتضاعفت المظالم فى مصر. فى
الفتره مابين 739 و 773 ثار الاقباط خمس مرات الثورات دى ما كانتش مقصوره على
الاقباط بس لكن كان كمان بيشارك فيها المسلمين المطحونين مع الاقباط ، علاقة
المصريين الاقباط و المصريين المسلمين ما كانتش وحشه و كانوا بيتعاملوا مع بعض
بطريقه كويسه و التعصب ما بينهم و ما بين بعض ما كانش لسه انتشر . و من المصايب
الاضافيه اللى حلت بمصر فى الفتره دى كان نزول العسكر البيزنطى فى دمياط و قتلهم
اعداد كبيره من المصريين فيها و فى القرى اللى نواحيها ، النهيبه البيزنطيين كان فى
ظنهم ان مصر ملكهم مش ملك العرب و كانوا بيحلموا بإستعادتها عشان ينعموا هما
بضرايبها و غلتها. الأمويين استمروا على سياسة ملى مصر بقبايل العربان و فى عصرهم
اتدفقت أعداد كبيره من العربان على مصر. فيه من العربان دول اشتغلو فى الزراعه و
اتعرضو هما نفسهم للنهب فشاركو فى ثورات ضد الحكم الأموى .

فى سنة 750 فى وقت ولاية عبد الملك بن مروان وقت ما كان ابوه مروان الحمار مشغول فى
الشام فى محاربة ابو العباس السفاح ، إبتدا يضطهد الاقباط فى مصر فثاروا و قتلوا
عمال الخراج فى البشمور فى الدقهليه و قاوموه فى برارى الدلتا و بحيراتها فى
المنزله و دمياط و انتصر الاقباط على عساكره مرتين بقيادة مينا بن بقيره ، و فى
الغضون دى وصل مصر مروان الهربان من ابو العباس فهجم عليهم و غلبهم فهربوا على
قراهم و اتحصنوا فيها فحاصرهم و شنوا هما عليه حرب عصابات بالليل لغاية ما اضطروه
انه ينسحب. و وصل ابو العباس مصر و وقف الاقباط فى صفه فهرب مروان على الصعيد و نهب
قرى و هدم كنايس و رفض اقباط طخا فى المنيا انهم يدفعوا الخراج فبعت لهم عسكر
استباحوا دمهم و دمروا كنايسهم و اعتدوا على الاديره. لما رجع مروان على الفسطاط
لقى جيش ابو العباس عندها فراح مولع نار فى الفسطاط و حرق مبانيها و عانى الاقباط
معاناه كبيره لغاية ما انتصر ابو العباس و قتل مروان الحمار و بكده انتهت الخلافه
الامويه فى الشام و حلت محلها الخلافه العباسيه فى بغداد.

فضلت مصر البقره الحلوب للمستعمرين. فى بدايات العصر العباسى اتحسنت احوال الأقباط
عما كانت عليه ايام الامويين اللى ارهقوهم بالمظالم و الضرايب و السبب فى كده ان
الاقباط أيدوا ابو العباس السفاح ضد مروان الحمار و ساعدوه لغاية ما جاب اجله ، و
عاهدهم ابو العباس على انه حا يكون عادل معاهم فإرتاح الأقباط شويه لغاية ما عادت
ريما لعادتها القديمه و بدأ الإضطهاد العباسى و معاه ثورات الأقباط ، اخر ثورات
الأقباط فى العصر العباسى كانت سنة 813 فى عهد الخليفه المأمون و اتعرفت بإسم "
ثورة البشموريين " ، و دى ثوره امتدت لنواحى كتيره فى مصر ، فراح المأمون على مصر
عشان يقضى عليها بنفسه و شاف الحاله الضنك اللى كانت فيها مصر و بيتقال انه عاتب
الوالى و قاله : " حملتم الناس ما لا يطيقون " ، و قدر انه يخمد الثوره بإستخدام
القهر و الملاينه ، و من اعماله فى مصر اللى قضى فيها حوالى شهرين اضافه لإنه اعتقل
و قتل اعداد من الأقباط و سبى ستاتهم و عيالهم انه عمل فتحه فى الهرم عشان يدور على
دهب و كنوز مصر. و دى كانت اخر ثورات الأقباط الكبيره اللى انهكهم الاضطهاد و
التعسف و من وقتها بدئت اعدادهم تقل بعد ما دخل الاسلام منهم حوالى ربعهم و على
القرن التاسع كان الأقباط بقوا اقليه فى مصر ، و زاحت اللغه العربيه اللغه
اليونانيه عن دواوين الدوله و ابتدت كمان تاخد مكان اللغه القبطيه فى المعاملات بين
الناس ، و على القرن الحداشر ظهرت قواميس قبطى - عربى و ظهرت كتب قواعد النحو
القبطى بالعربى من تأليف كتاب أقباط اساميهم بقى شكلها عربى ، و بكده اتعربت و
اتأسلمت مصر و بقى المصريين طايفتين ، أقباط حيث ان المسيحيين المصريين بقوا
بيتسموا كده ، و مسلمين. لكن ده ما نهاش الثقافه القبطيه اللى استمرت رغم كل المحن
اللى حلت بمصر.

لما استولى عمرو بن العاص على مصر جبى ضرايب قدرها 12 مليون دينار ، الوالى اللى
خلفه عبد الله بن سعد لم 14 مليون و الظاهر انه اكتنز جزء من الجبايه لحسابه الخاص
، لكن بعد كده بدأ المبلغ يقل فمعداش 3 مليون فى فتره ولاة العباسيين ، بيقول
المفريزى " وانحط خراج مصر بعدهما (عمرو و ابن سعد ) لنمو الفساد مع الزمان وسريان
الخراب فى أكثر الارض " . سبب الخراب اللى عم ان مصر و المصريين اتدهورت حالتهم
بشكل مريع بسبب قلة الزراعه و كساد التجاره و موت اعداد كبيره من المصريين بسبب
الاوبئه و قتلهم على ايدين الولاه الفاسدين الظلمه و طبعاً بسبب قلة المبالغ
المنهوبه من الاقباط على شكل ضريبة راس ( جزيه ) و غرامات بعد ما ماتت و اسلمت
اعداد كبيره منهم بالرضا و بالإضطرار للهروب من الضرايب و القمع. فى زمن عمرو بن
العاص عدد الاقباط اللى كانوا بيدفعوا ضرايب كان 8 مليون بعد كده فضل العدد ينزل و
ينزل فبقى 6 مليون و بعدين بقى 5 مليون و بعدين نزل اكتر . لما ما قدرش الوالى
محفوظ بن سليمان انه يجمع لخزنة الخليفه أكتر من 300 الف دينار بعت الخليفه من
بغداد ناس قبضوا عليه و ودوه بغداد و هو مقيد بالحديد. الخليفه كان بيحط مبلغ
للولاه لازم يحققوه و عشان كده كان بيعملوا كل ما فى وسعهم من المظالم عشان يحققوا
للخليفه طلبه. اخر ولاة العباسيين قبل احمد بن طولون كان احمد محمد بن المدبر ، ابن
المدبر ده عمل مظالم كتيره و اتفنن فى عمل انواع جديده من الضرايب كان منها ضريبه
على العشب اللى بتاكله بهايم الفلاحين و سماها " خراج المراعى " ، و ضريبه على
السمك اللى بيصطادوه الصيادين و سماها " خراج المصايد " و ضاف ضريبه اسمها " الخراج
الهلالى " فرضها على كل المحاصيل الزراعيه و المنتجات الصناعيه و الأملاك و كان
بيحصلها ظلماً و عدواناً مع ضريبة الارض ( الخراج ). رغم كده كل اللى قدر يجمعه من
جيوب المصريين كان مبلغ 800 الف دينار إكمن الناس هلكت و هربت و سابت رزقها و اكل
عيشها فملقاش ناس كتيره ينهب فلوسهم و بقت " اللقحه" مش قادره تجيب اكتر من كده و "
قد ال امرها ( مصر ) الى الخراب من يومئذ " على حد قول ابن إياس . ابن المدبر ده
كان اخر ولاة العباسيه فى مصر قبل ما يبعت الخليفه حد يقدر يدبر أحسن لكن لسؤ بخته
بعت احمد بن طولون اللى استقل بمصر.

الحكم العباسى فى مصر كان اخر عصور الاستعمار الخارجى و نهاية الحكم العربى فى مصر
لغاية سنة 1517 لما غزاها الاتراك العثمانليه و قضوا على استقلالها تانى. نهاية
الحكم العباسى فى مصر كان نهاية الحكم العربى ، من الوقت ده ما حكمش مصر عرب ، صحيح
حكام مصر فى الفتره مابين قيام الدوله الطولونيه (868) و سقوط الدوله المملوكيه
(1517) ما كانوش حكام من اصول مصريه لكن مصر فى عهودهم كانت دوله مستقله و بقى من
ضمن حكامها ملوك و سلاطين كانت مصر بلدهم ، اتولدوا و عاشوا و اتدفنوا فيها من
أمثال اعظم حكامها من العصر الفرعونى الناصر محمد بن قلاوون ، و ما عادتش غلتها
بتتنهب و تتعبى فى مراكب رايحه على عاصمة الامبراطور او الخليفه ، و لا بيدفع اهلها
ضرايب خراج و راس لملى خزنة ملك او خليفه اجنبى عايش بره مصر. التحول ده كان ليه
نتايجه و انعكاساته على المصريين الاقباط و المسلمين اللى اتحسنت احوالهم تحسن كبير
بتوضحه كتابات الرحاله و المؤرخين اللى زارو مصر اياميها ، و نهضت مصر نهضه كبيره
فى الثقافه و العلوم و الإقتصاد و اتحولت القاهره لمدينه عظيمه مالهاش مثيل لا فى
الشرق و لا فى الغرب.

Holbl, Gunther, A History of The Patolemaic Empire , Routledge, London & New
York 2007, ISBN 978-0-415-23489-4



https://arz.wikipedia.org/wiki/%D8%B1%D9%88%D9%85%D8%A7%D9%86%D9%8A%D8%A7

رومانيا دولة من دول أوروبا الشرقية و تحديدا فى جنوب شرق أوروبا الوسطى و بتيجي
للشمال من شبه جزيرة البالكان و بتطل على البحر الاسود و بيحدها من ناحية الجنوب
نهر الدانوب. رومانيا ليها حدود مشتركة مع الدول الاوربية دي: صربيا، المجر،
اوكرانيا، مولدوفيا و بلغاريا. اول ما اتكونت الدولة كانت عبارة عن اتحاد بين
مولدوفيا و ولاهيا ودا كان سنة 1859 و بعديها انضمت بقية المناطق اللى بتتكلم
روماني سنة 1918 و كونوا الدولة زي ما هى معروفة دلوقتي تقريبا ما عدا ان جزء منها
ضمه الاتحاد السوڤييتى بالقوه فى نهاية الحرب العالميه التانيه و الجزء دا معروف
دلوقتي باسم جمهورية مولدوفيا. عدد سكان رومانيا حوالي 22 مليون انسان و مساحتها
238392 كيلومتر مربع و عاصمتها بوخارست اللى هى كمان تعتبر اكبر مدينة فيها. الثورة
اللى حصلت فى 1989 و قضت على الحكم الشيوعى . بدات اول ما بدات من تيميشوارا و
بعدين انتشرت لكل مدن رومانيا. رومانيا دولة عضوة فى الاتحاد الاوروبى من اول يناير
2007 و كمان عضوة فى الناتو و منظمة الدول الفرانكفونية.

اسم رومانيا منسوب للرومان و ليه علاقة بالامبراطورية الرومانية اللى بدورها منسوبة
لعاصمتها روما (و فى اصل اسطوري لتسمية مدينة روما الايطالية بينسبها للتوامين
رومولوس و ريموس).

حسب تعداد سنة 2002، رومانيا يعيش فيها حوالي 21,700,000 انسان مثل بقية دول شرق
أوروبا العدد هاذا مترشح للنقصان بسبب انخفاض نسبة المواليد. حوالي 89.5 % من
السكان رومانيين اصليين و الباقي اقليات مثل المجريين و الغجر و كمان فى اقليات
اخرى لاكن نسبتهم قليلة لا يتعدا 1.4%. اللغة الرسمية لرومانيا هى الروماني و هى
واحدة من اللغات الرومانسية مثلها مثل الاسباني و الطلياني و الفرنساوي.و ايضاً فى
لغات اقليات معترف بيها رسميا مثل المجري و الغجري. اللغات الانجليزي و الفرنساوي
معروفة على مستوي واسع و خصوصا الانجليزي بين الشباب.

رومانيا دولة علمانية حسب الدستور يعني مافيش حاجة اسمها دين رسمي للدولة بس اغلب
السكان بينتموا للكنيسة الاورثوزوكسيه الرومانية(حوالي 86 % من السكان) و جنبهم فى
اقليات دينية كتيرة زي الروم الكاثوليك والبروتستانت و شوية سكان مسلمين و يهود.

اقدم بقايا للانسان فى اوروبا اتلقت فى رومانيا و كان عمرها حوال 42,000 سنة ومن
المحتمل ان الرومانيين هما اول البشر اللى قدرو يوصلو لقارة اوروبا. اول واحد يكتب
عن الناس اللى كانو عايشين فى رومانيا هو هيرودوت فى كتابه الرابع سنة 440 (ق ع ح)
و اللى حكى فيه عن هزيمة الامبراطور الفارسي داريوس الاعظم على ايد الداشيين اللى
كانو عايشين فى منطقة اسمها داشيا ( فى الوقت الحالي بتضم رومانيا و مولدافيا و حتت
من شمال بولجاريا). الامبراطور الروماني تراجان غزا بلاد داشيا و هزم شعبها والملك
بتاعها ديتشتبال فى حروب استمرت من سنة 101 لحد 106 (ع ح ) و بعديها بقت داشيا حتة
(مقاطعة) رومانية. الامبراطور الروماني تراجان وهو راجع لروما بعد الانتصار جاب
معاه 165 طن من الدهب و 330 طن من الفضة استولى عليهم من داشيا. فى العصور الوسطى
الرومانيين عاشو فى تلات مناطق: والاهيا،مولدافيا و ترانسيلفانيا. والاهيا و
مولدافيا وقعو تحت الاحتلال العثماني و ترانسيلفانيا اتضمت بالقوة للامبراطورية
النمساوية-المجرية.و بكدا اتقسمت رومانيا بين القوى العظمى فى الوقت دا وبقى
الرومانيين مواطنين من الدرجة التانية فى بلادهم.فى 1914 لما قامت الحرب العالمية
الاولانية، رومانيا اعلنت الحياد بس تحت ضغط الحلفا اعلنت رومانيا الحرب على المحور
سنة 1916 ووعدتها القوى الكبير بجعمهم فى انهم يعملو دولة موحدة و مستقلة.و فعلا فى
نهاية الحرب و فى سنة 1918 اتحدت ترانسيلفانيا مع والاهيا و مولدوفا و عملو رومانيا
الكبرى.فى الحرب العالمية التانية حاولت رومانيا لتاني مرة تتنيها على الحياد بس
اضطرت اخيرا انها تدخل الحرب جنب المحور ضد الحلفا وبسبب هزيمة المحور فقدت رومانيا
حتت كبيرة من اراضيها للاتحاد السوفيتي واحتلها الجيش الاحمر و بعديها دخلت فى حلف
وارسو وانضمت للستار الحديدي و الكتلة الشيوعية فى زمن الحرب الباردة.فى سنة 1989
حصلت ثورة فى رومانيا انتهت فيها الشيوعية واتعدم نيكولاي شاوشيسكو اخر رئيس شيوعي
لرومانيا بالرصاص هو و مراته قدام التليفزيون و اعلن الثوار الديمقراطية و
الانتخابات الحرة و حريات تانية كتيرة.الريس الحالي لرومانيا هو ترايان باسيسكو و
ريس الوزرا هو ايميل بوك.

رومانيا فيها خمس مناطق اساسية مشهورين بتنوعهم الجغرافي ودا بيخليها من احسن
الوجهات السياحية فى اوروبا.



https://arz.wikipedia.org/wiki/%D8%A7%D9%84%D8%A8%D8%AD%D8%B1_%D8%A7%D9%84%D9%85%D9%8A%D8%AA

البحر الميت هو بحيرة سطحها يعتبر أعمق نقطة فى العالم على اليابسة لانه بيقع على
عمق 417م تحت سطح البحر وده حسب قياسات سنة 2003. وهو موجود بين الأردن، الضفة
الغربية و فلسطين. وله طول التاريخ تلميحات فى كل الحضارات التي اتوجدت حواليه،
وكلها وصفته بصورة او اكتر بصفات زى شدة ملوحته او انه لا يوجد به اى كائنات حيه من
الكائنات المائيه

مصدر المياة الاساسى ياتي من نهر الأردن الذي يصب فيه من ناحية الشمال وتاتي من
الشرق كميات جيدة من المياه مصدرها وادي زرقاء ماعين ومن نهر الموجب وغرباً من عين
جدي.

واتسمت البحيرةباسم «البحر الميت» لانها مالحة جدا، لدرجة ان درجة ملوحتها عشر
امثال المحيطات ، وتتغير النسبة دى حسب العمق. وكمان مش بتعيش فيه اى كائنات حية
بالرغم من انه موجود شوية انواع من البكتيريا والفطريات الدقيقة فيه. والبحر الميت
ده موجود فى منخفض عميق جدا واللى بيشكل جزء من الشق السوري الافريقي، وحسب نظرية
عالم الاراضة البروفيسور ليو بيكارد فان البحر الميت كان فى الماضي جزء من بحيرة
واسعة ميتها حلوة كانت ممتدة على منطقة غور الأردن ومرج بن عامر وصبت فى البحر
الابيض المتوسط. وحسب النظرية دى فان التغييرات فى علوّ الارض قبل 2 مليون سنة
تقريبا ادت لانقطاع الوصلة بين البحيرة دى والبحر الابيض المتوسط، وادت بردو لتضيق
البحيرة الى بحيرة طبريا، نهر الأردن والبحر الميت. وبحصر مياه البحر الميت، وتبخر
المياه لزيادة نسبة الأملاح فيه.

وبيعتعلى صخور الساحل، وبردو بيعتبر من المراكز الاقتصادية التي بتعتمد عليها كتير
من الصناعات مثل مصانع الملح ومصانع المستحضرات التجميلية والعلاجية. واتعملت علي
البحر الميت كتير من المنتجعات على الشاطئ الشرقي والغربي. واترشح انه يكون من
عجائب الدنيا

بيتهدد البحر الميت بالزوال بسبب انخفاض كميات المياه اللى بتتصب فيه، لان شفط
المياه من نهر اليرموك ونهر الأردن اللى بتعمله اسرائيل، ده قلل بشكل كبير من كميات
المياه اللى بتوصل للبحر الميت وده بيهدده بالجفاف. ومن المشاريع المقترحة لانقاذ
البحر الميت خطة حفر قناة من البحر الاحمر او البحر الابيض المتوسط عشان تدخل
المياه المالحة للبحر الميت، ولكن المشروع ده فيه خلافات عليه بسبب خوف الخبراء من
اضرار مش متوقعة ممكن تكون ليها اثر على البيئة وعلى تركيبة مياه البحر الميت،
وبسبب التكاليف الكبيرة للمشروع وقامت السيدة منال سليمان ابراهيم علي مسلم المليطي
التي ولدة فى مادبا سنة 1998 م حيث تقيم فى مادبا بالحارة الشرقية الا انها قامت
بالانتقال الى الفيصلية، بتقديم كلمة للبحر الميت حيث قالت ان البحر الميت هو احد
المعجزات وإذا تم انحسارة بالاكمل فعلينا ان نقول فقد سبحان الله لأن كل هذا الذي
يحدث يحدث بمشيئة الله لذلك جميع المشاريع لا تفيد فى اى شيء لان ما كتبه الله
سيحدث.



https://arz.wikipedia.org/wiki/%D8%A7%D8%AF%D9%88%D9%84%D9%81_%D9%87%D9%8A%D8%AA%D9%84%D8%B1

ادولف هيتلر (Adolf Hitler)‏ (20 ابريل 1889 – 30 ابريل 1945) كان زعيم سياسى
المانى و ديكتاتور نازى اتولد فى النمسا و كان قائد الحزب النازى المعروف بـ حزب
العمال الالمانى الاشتراكى الوطنى (ألمانى: Nationalsozialistische Deutsche
Arbeiterpartei) و المشهور بنازيه اللى اسسها هيتلر. هيتلر حكم المانيا من سنة 1933
و اتسبب فى نشوب الحرب العالميه التانيه و انتحر سنة 1945 بعد مااتغلب و تدمرت
ألمانيا تقريبا.

ادولف هيتلر مسك منصب مستشار المانيا (رايخسكانتسلير) من 30 يناير 1933 و كدلك مسك
منصب مرشد المانيا (فوهرير) من 2اغسطس 1934 وجمع بين المنصبين الفوهرير و
الرايخسكانتسلير لحد موته يوم 30 ابريل سنة 1945. فى عهده اسس المنظمه الاجراميه
التي عرفت بإسم جيستابو التي كانت تقتل و تقبض على الرافضين لنظامه الديكتاتورى و
حاكمت مع نظامه على جرائم ضد البشرية

هيتلر و الحزب النازى حاولوا يقوموا بانقلاب كي يستولوا على السلطه و يسطير على
بافاريا, الحركة بدات يوم 8 نوفمبر بليل و استمرت لحد ظهر اليوم التانى فى 9 نوفمبر
من سنة 1923. ابتدأ الانقلاب لما هيتلر و وحدات النخبه النازيه (س.س) اقتحموا واحد
من الاندية المشهورة فى جنوب المانيا و كان بتحصل فيه اجتماعات و مناقشات بتناقش
الاوضاع السياسيه و الاجتماعيه و الافكار فى المانيا. اعلن هيتلر انه شكل حكومه
جديده بمساعدة وتائيد الجنرال لودندورف. وطلب, تحت تهديد السلاح, كل الموجودين انهم
يدعموه و يساعدوه فى اطاحة بالحكومة الموجوده ، و طلع هو و اعضاء الحزب مع وحدات
النخبه النازيه (س.س) مسلحين لحد وزارة الحرب البافريه عشان يطيحوا بالحكومه و
يكونوا حكومتهم, بس السلطات كانت عاملها حسابها و مستعده بسبب المعلومات اللى وصلت
ليهم من المعارضين بتوع هيتلر اللى عرفوا يهربوا من مقر النادى. حصلت اشتبكات بين
اعضاء الحزب النازى و الحكومه و وخلصت بمقتل 19 واحد من الحزب النازى و 4 من قوات
البافاريه و بتفكيك المسيره و المظاهرة ، و اتقبض على هيتلر و اتحول للمحاكمة بتهمة
الخيانه العظمى.



https://arz.wikipedia.org/wiki/%D9%85%D9%8A%D8%B3%D9%89_(%D9%85%D9%85%D8%AB%D9%84%D9%87_%D8%A8%D9%88%D8%B1%D9%86%D9%88%D8%AC%D8%B1%D8%A7%D9%81%D9%8A%D9%87)

ميسى (24 سبتمبر 1967 - 13 اغسطس 2008) ممثلة ومخرجة بورنوجرافية امريكية ، واسمها
الحقيقى ماريا كريستينا (Maria Christina) .

اتولدت ميسى يوم 24 سبتمبر 1967 فى مدينة لوس انجليس بولاية كاليفورنيا الامريكية ،
واشتغلت موظفة فى الشئون الإدارية فى مستشفى مدينة لوس انجليس وهناك اتعرفت على
الممثل البورنوجرافى ميكى جى (Mickey G) اللى كان وقتها لسه ممرض فى نفس المستشفى
وقامت بينهم قصة حب واتجوزوا بعدها .

فى سنة 1994 دخلت فى مجال البورنوجرافى هى وجوزها ميكى جى (Mickey G) بعدما صوروا
فيديوهات ليهم وهما بيمارسوا السكس مع بعض ، وعرضوا الفيديوهات دى على شركة Wicked
Pictures لإنتاج الافلام البورنوجرافية اللى عجبتها الفيديوهات دى ومضت مع كل واحد
منهم عقد غير احتكارى سنة 1997 .

ميسى مثلت أكتر من 400 فيلم بورنوجرافى أهمهم Buttslammers 13 و Buttman's Bend
Over Babes 4 و American Tushy و The Psychosexuals و Satyr و Eros و Missy's Dark
Desires و Missy's Darkest Desires و Naked City Tampa Bay 1 و Gang Bang و
Lesbians Obsession For Bondage 1 و Anal Sex و Mission Erotica .

فى سنة 2001 اعتزلت ميسى شغلها فى مجال البورنوجرافى بعدما اتصابت بانهيار عصبى
نتيجة عدم رضاها عن نفسها بسبب شغلها فى المجال ده ، وفى نفس السنة اتطلقت من ميكى
جى (Mickey G) .

فى يوم 13 اغسطس 2008 ماتت ميسى فى بيتها بمدينة سانتا كلاريتا بولاية كاليفورنيا
نتيجة جرعة زيادة من المخدرات اللى كانت بتتعاطاها حسب الكلام اللى قالوه اهلها ،
لكن اهلها كانوا قاصدين يخبوا السبب الحقيقى لموتها حتى أنهم رفضوا أن زمايلها اللى
كانت بتشتغل معاهم فى مجال البورنوجرافى يحضروا جنازتها .



https://arz.wikipedia.org/wiki/%D9%85%D9%88%D8%B3%D9%83%D9%88

موسكو (روسى: Москва́, نطق: [mɐˈskva] (مساعده·معلومات) ‏ Moskva)‏ هيا عاصمة و
اكبر مدينه فى روسيا و كمان اكبر مدينه فى اوروبا كلها. موسكو بتعتبر مركز سياسى و
دينى و تعليمى و اقتصادى و ثقافى مش بس فى روسيا لأ دا كمان فى العالم كله. موسكو
اتبنت على ضفاف نهر موسكڤا فى نص الجزء الاوروبى من الاتحاد الروسى من حوالى الف
سنه و موجود فيها الكريملين و اللى بيسكن فيه رئيس روسيا و بردو فيها البرلمان
الروسى (الدوما) و مسرح البولشوى عدد سكان موسكو بيزيد على 10.5 مليون و فيها اكبر
عدد م البيليونيرات فى العالم و فى نفس الوقت فيها ضريح لينين زعيم الثوره
البولشڤيه اللى قامت عشان تخلق مجتمع مش طبقى و الكل فيه متساويين.

اسم مدينة موسكو على اسم نهر موسكفا فى اللغه الروسى القديمه: Москов град، حرفيا
بمعنا "المدينة على ضفاف نهر موسكفا". اول إشارة لإسم موسكو كان سنة 1147 لما دعا
يورى دولجوروكى امير نوفجورود - سيڤيرسكى و كتب له يقول "تعالالى يا أخى، لموسكو.".

بعد تسع سنين ، سنة 1157 ، امر الامير يورى دولجوروكى امير روستوف ببنا سور خشب ، و
إتعاد بنا السور كذا مره ، علشان حماية المدينة . وبعد نهب موسكو 1237-1238 ، لما
حرق المغول المدينة و قتلو سكانها ، استعادت موسكو مركزها و بقت عاصمة إمارة
ڤلاديمير - سوزدال المستقلة سنة 1327

موسكو مبنيه على ضفاف نهر موسكوفا ، اللى طوله بيزيد عن 500 كيلومتر و بيمر عبر
سهول اوروبا الشرقيه فى وسط روسيا .

معمار موسكو له شهرة عالمية . من المبانى المشهوره المعروفه كاتدرائية القديس باسيل
، اللى قبابها على شكل البصل ، و كاتدرائية المسيح المخلص و الاخوات السبعه .

واحد من أهم متاحف الفن فى موسكو هو معرض تريتياكوڤ ، اللى اسسه پاڤيل تريتياكوڤ و
هو راعى غنى للفنون كان بيحب يملك الاعمال و التحف الفنية و اتبرع بمجموعة كبيرة
خاصة للمدينه سنة 1856. معرض تريتياكوڤ اتفتح سنة 1986 و بيضم مجموعة قيمة من أهم
اعمال فنانين روسيا العظام و متقسم على مبنين المبنى القديم موجود على ضفة نهر
موسكفا الجنوبيه.

وموسكو هيا مركز الفنون المسرحية الروسية ، بما فيها الباليه والسينما. و موسكو
فيها تلاته و تسعين مسرح و 132 سينما و 24 - قاعة حفلات . من أهم المسارح و
استوديوهات الباليه فى موسكو مسرح البولشوى و مسرح ماليى و مسرح فاختانجوف. الا
بوجاتشيفا من اشهر مغنيات موسكو و روسيا.

موسكو فيها 96 متنزه و 18 جنينه ، بما فيهم اربع جناين نباتات. و فيها كمان 450
كيلومترا مربع (174 ميل مربع) من المناطق الخضرا و 100 كيلو متر مربع (39 ميل مربع)
من الغابات.

موسكو واحده من أهم المراكز العلمية فى روسيا و فيها 1696 مدرسة ثانوى و 91 كليه و
222 مؤسسه تعليم عالى ، بما فيها ستين جامعه حكوميه جامعة لومونوسوف موسكو الحكوميه
، إتأسست سنة 1755 .

فيه خمس مطارات تجاريه بتخدم موسكو : مطار شيريميتيفو ، مطار دوموديدوفو الدولى ،
مطار اوستافييفو ، مطار بايكوفو الدولى و مطار فنوكوفو الدولى . مطار شيريميتيفو هو
أكبر نقطة دخول للمسافرين الاجانب و بيتعامل مع ستين فى المية من الرحلات الجوية
الدولية.



https://arz.wikipedia.org/wiki/%D9%85%D8%B2%D9%8A%D9%83%D8%A7

المزيكا كانت و لسه موجوده عند اغلبية الشعوب ان ماكانش كلها , انما اللى بيختلف
هوا قد ايه بيكون دورها فى حياة الناس سواء فى الاعياد و الاحتفالات او فى الطئوس
الدينيه . يعنى عند المصريين الاودام نلائيهم كانو بيستعملو المزيكا فى الطئوس
الدينيه و ده ممكن نلائيه واضح على الجدران بتاعة المعابد. ومع تطور الحياه والناس
فى اماكن مختلفه بدات تظهر وتتطور انواع مختلفه من المزيكا زى الراب و الراى و
الجاز و وعند شعوب تانيه بتكون المزيكا مع حركات ايقاع زى التانجو و الرومبا و
السامبا . كل الشعوب تقريبا كان ليها اهتمام بدرجات مختلفه بالمزيكا وساهمت بدرجات
مختلفه لكن فنانين اوروبا وبالذات مع بدايات عصر النهضه كان ليهم اسهامات فى تطوير
المزيكا و تطوير احساسهم واحساس الشعوب بالمزيكا و ده ماشى جدا مع المزيكا اللى
بنسميها كلاسيكيه.



https://arz.wikipedia.org/wiki/%D9%84%D9%89_%D9%84%D9%89_%D9%83%D8%A7%D8%B1%D8%A7%D8%AA%D9%89

لى لى كاراتى (23 سبتمبر 1956 - 20 اكتوبر 2014) ممثلة بورنوجرافية ايطالية ، اسمها
الحقيقى إليانا كاراڤاتى (Ileana Caravati) .

اتولدت لى لى كاراتى يوم 23 سبتمبر 1956 فى مدينة فاريزى بإقليم لومبارديا بايطاليا
، وكانت اشتركت فى مسابقة Miss Italia (ملكة جمال ايطاليا) سنة 1974 وبعد كده
اشتغلت عارضة أزياء فى مدينة ميلانو .

اشتغلت لى لى كاراتى بعد كده موديل عريان لحساب مجلات Playmen و Albo Blitz . وفى
سنة 1976 دخلت فى مجال البورنوجرافى بعدما مثلت اول فيلم بورنوجرافى ليها وهو فيلم
La professoressa di scienze naturali للمخرج ميشيل ماسيمو تارانتينى (Michele
Massimo Tarantini) ، ومثلت أكتر من 30 فيلم بورنوجرافى اشهرهم Candido erotico و
Magic Moments و Lussuria و Le superscatenate .

فى يوم 20 اكتوبر 2014 ماتت لى لى كاراتى فى بيتها بمدينة بيزانو بإقليم لومبارديا
فى ايطاليا نتيجة مضاعفات مرض سرطان المخ .



https://arz.wikipedia.org/wiki/%D8%B7%D9%87_%D8%AD%D8%B3%D9%8A%D9%86

طه حسين ، كان بيحب يتكتب اسمه طاها حسين (عزبة الكيلو، مغاغه، محافظة المنيا، 14
نوفمبر 1889 - القاهرة، 28 اكتوبر 1973)، كاتب و مفكر و اديب مصرى كبير ، رائد من
رواد الادب المصرى الحديث و حركة التنوير فى مصر ، و لتبحره فى الادب العربى و
اللغه العربى اتلقب بعميد الادب العربى لكن رغم كده كان بيرفض فكرة ان مصر عربيه و
كان بيؤمن بإن مصر بتنتمى لثقافة البحر المتوسط مش للثقافه العربيه.

إتولد طه حسين فى قرية تابعه لمركز مغاغه فى محافظة المنيا فى فى صعيد مصر، و اتعمى
نتيجه للجهل و هو لسه عيل صغير. عاش فى قريته السنين الاولى من حياته و اتعلم فى
الكُتّاب و بعدين راح على القاهره مع اخوه الكبير عشان يلتحقو فى الازهر. و بعد
الازهر التحق بالجامعه الاهليه، و راح فرنسا فى بعثه تعليميه، و رجع مصر سنة 1925 و
اتعين استاذ فى الجامعه المصريه و بعدين اتعين عميد لكلية الاداب و بعد كده بقى
عميد لجامعة اسكندريه و بعدين بقى وزير للمعارف. فى فرنسا اتجوز من شريكة حياته "
سوزان بريسو " Suzanne Bresseau اللى ساعدته جامد كجوز اعمى و كجوز كاتب و اديب.

انتاج طه حسين الفكري متنوع ، كان اول مصرى يحصل على درجة الدكتوراه من الجامعه
المصريه سنة 1914 على دراسته ذكرى أبى العلاء، و أخد الدكتوراه فى فرنسا من جامعة
السوربون على دراسته فلسفة ابن خلدون الإجتماعيه (اترجمت فى مصر سنة 1925). اترجمت
روايته " الايام " عن قصة حياته لاكتر من لغه.

قال سلامه موسى عن نجاح طه حسين انه كانت ليه قيمه رمزيه و هى ان مصر العتيقه بتقدر
تتجدد. بينتمى طه حسين لـ مدرسة الفكر الوطنى المصريه.

بتتميز كتابات و افكار طه حسين بدعوته لتخليص الادب من المسلمات الغلط، والتأكيد
على حرية الفكر و الكتاب و الادباء. و ده سبب له مشاكل كبيره مع المتزمتين من شيوخ
الازهر و طبقة الرجعيين المصريين اللى بتعارض التغيير و التطور، فشنوا عليه حمله
متعسفه انتهت بطرده من الجامعه فى زمن حكومة صدقي باشا اللى كان معروف بالإستبداد.

طه حسين كان من رواد حركة التنوير فى مصر و كان بيعتبر ان مصر ثقافياً و حضارياً
بتنتمى لبلاد البحر المتوسط اللى بتضم اليونان و ايطاليا و فرنسا،و كان ليه برنامج
بيتذاع فى الاذاعه المصريه اسمه حديث الاربعاء كان بيحكى للمصريين فيه عن التراث و
الادب و عن الادب المسرحى عند اليونانين و مواضيع تانيه بتحرك الافكار و بتنميها.
قدر طه حسين انه يحطم اسوار التقاليد و الجمود و العيش تحت سطوة الماضى بفكر العصور
الوسطى و ولع نار معركته الكبيره لما نشر كتابه الثورى فى الشعر الجاهلى اللى عمل
فيه جهد علمى كبير و دقيق فى محاوله منه لزيح ركام الاوهام بخصوص شعراء الجاهليه
العرب بما فيهم شعراء المعلقات المشهورين اللى اتنسبت ليهم اشعار بقت عامله زى ما
تكون حاجه مقدسه كل نقاد الشعر لازم يمجدوها. فاجأ طه حسين المهتمين بنوع جديد من
النقد اللى ما كانش معروف اياميها فى مصر. استخدم الشك الديكارتى فى التحليل و
التفسير. اسلوب ديكارت بيقتضى كبدايه حط القضيه المطلوب بحثها و كل اللى بيتعلق
بيها فى دايرة الشك و رفض كل المسلمات السايده بخصوصها عشان يبدأ الفحص و التمحيص
من الاساس، و بيتبنى الرأى الجديد على المنطق و الاستقراء. التزم طه حسين بالمنهج
ده و فجر مفاجأه كبيره بنتيجة بحثه اللى بينت ان اشعار كتيره لأمرا الشعر الجاهلى
فى الواقع مش اشعارهم و انها اشعار متاخده من شعرا تانيين و اتنسبت ليهم بالزور.

اعتبر المتعصبين و الرجعيين رأى طه حسين نوع من الهرطقه و شنو عليه و على كتابه حرب
ديماجوجيه كانت حتى حا تتسبب فى قتله لولا وقوف ناس متنورين معاه و لولا ان مصر
اياميها كانت بتنعم بدرجه ما من الليبراليه، فقدر انه يفلت من المحرقه اللى
الرجعيين جهزوهاله بس اتأذى بالطرد من الجامعه و من كل وظايف الحكومه.

رغم ان طه حسين كان بيتلقب بعميد الأدب العربى بسبب تبحره فى اللغه العربى و تفوقه
فى الكتابه بالعربى لكن كان بيرفض فكرة ان مصر عربيه و كان مدرك ان الثقافه المصريه
بتختلف عن الثقافه العربيه. طه حسين كان بيعتبر الثقافه المصريه بتنتمى لثقافة حوض
البحر المتوسط ( زى اليونان و ايطاليا و فرنسا و غيرها ).

بيقول حلمى النمنم إن طه حسين ابتدى اول معاركه الصاخبه بكتاب " فى الشعر الجاهلى "
و اللى اتحدى عن طريقه الجمود الدينى أو الفهم المنغلق للدين ، و استكمل المحور ده
بمؤلفات تانيه منها اللى كتبه عن " الفتنه الكبرى " بتحديده اسبابها الإقتصاديه لما
دخل العرب البلاد التانيه و كترت المكاسب الماديه و حصل خلاف بخصوص عدالة توزيعها.
معركة طه حسين ضد الجمود الدينى كان هدفها تأسيس مدرسه بتنتهج المناهج العلميه فى
تحليل التراث الينى فى طريق التنوير.

فى معاركه للعداله الاجتماعيه كتب طه حسين " المعذبون فى الأرض " عن احوال الفقرا
فى مصر. الكتاب ده طبعه أياميها فى بيروت لإن السلطات فى مصر اعتبرته شيوعى.
الاتهام الوهمى ده كان سبب اعتراض الملك فاروق سنة 1950 على تعيين طه حسين وزير فى
وزارة النحاس باشا لكن الملك تراجع. وقت شغل طه حسين فى وزارة التعليم اتبنى مبدأه
المشهور بإن التعليم حق زى المايه و الهوا ، و رفض بالكامل كل محاولات عرقلة الصعود
الإجتماعى عن طريق التعليم لولاد الفلاحين ، و فضل يجاهد لتحقيق التعليم المجانى
لغاية ما اتحقق سنة 1957 بعد زوال العصر الملكى. لكن فى عهد جمال عبد الناصر اتعرض
طه حسين لهجوم ضخم لإنه اتحسب على العهد الملكى حسب ما اتصور اللى هاجموه لكن طه
حسين قدر يصمد و قاوم لغاية ما حقق اللى كان بيتمناه .

اتعرض طه حسين لحمله مسعوره من رئيس الوزرا اسماعيل صدقى و أمثاله من المستبدين و
الرجعيين ، و اتخيل اسماعيل صدقى ، اللى كان مكروه من كل كتاب مصر الأحرار ، انه
ممكن يكسب الرأى العام فى مصر لو فصل طه حسين من الجامعه ، و افتكر انه بكده بيحقق
رغبة الامه اللى اظهرتها بعد نشر طه حسين لكتابه " فى الشعر الجاهلى " . لكن
اسماعيل صدقى مالقاش مسوغ قانونى يسمح بطرد طه حسين من الجامعه فعمل لعبة نقله
لديوان وزارة المعارف عشان يشتغل كبير مفتشين اللغه العربيه بدل الشيخ محمد حسنين
الغمراوى اللى كان حا يطلع عالمعاش فى 23 مايو 1933. لكن طه حسين رفض النقل و
اعتبره اعتداء صارخ على استقلال الجامعه ، فإنتهز مجلس الوزرا الفرصه و فصله من
الوظيفه فى 20 مارس 1933 ، و بعدها اتعمل استجواب بطلب من عبد الحميد سعيد رئيس
الحزب الوطنى و عدد من النواب و وقف عبد الحميد سعيد و قال بيان اتهجم فيه على طه
حسين على طريقة محاكم التفتيش فى عصور الظلام و قال عن طه حسين : " نشأ هذا الرجل
عدواً للدين وتعاليمه، يشوه كل ماهو منسوب إليه " و " إن ضرر الدكتور طه حسين بعقول
الناشئة لم يقف عند حد الجامعة و مصر بل جاوزها الى البلاد العربية المجاورة " ، و
اتهم طه حسين بإنه كان بيكلف طلبته بإنتقاد القرآن و انه شاع فى مصر و البلاد
العربية ان هناك صله بين طه حسين و دعاة التنصير !. رد طه حسين فى مقابله مع جورنال
" كوكب الشرق " ان كل اللى اتقال ضده عباره عن كذب و تزوير و انه ماقالش حاجه تخالف
اللى قالوه علما الدين المسلمين ، و نفى انه ليه اى صله بالمبشرين و انه عمره
ماقابل حد منهم و لا من المنتظر انه يقابل حد منهم .

طبعاً التهم الباطله اللى وجهها المستبدين لطه حسين كانت تهم خطيره و لولا تفتح
عقول المصريين اياميها كانت عواقبها فى غاية السؤ. و بيان عبد الحميد سعيد كان فيه
تلفيقات كارثيه معناها بإختصار ان طه حسين كافر و مرتد ، و انه بيساعد اعداء
المسلمين ، و بيضلل الشباب فى مصر و بيمثل خطر على كل المنطقه اللى حوالين مصر عن
طريق وصول افكاره للبلاد العربيه. كتاب مصر و مفكريها بصفه عامه زى حافظ ابراهيم ،
و احمد لطفى السيد اللى استقال من الجامعه كإحتجاج ، و محمد حسين هيكل ، و الشيخ
مصطفى عبد الرازق و غيرهم ، بإستثناء عباس محمود العقاد اللى كان عايز ينافسه و
الكاتب الموتور اللى اندس فى مصر وبين كتابها مصطفى صادق الرافعى ، وقفوا فى صف طه
حسين و دافعوا عنه .

طه حسين و سلامه موسى عاصروا بعض فى النص الاول من القرن العشرين و الاتنين كافحوا
عشان مصر تنهض و تتطور. بيحكى سلامه موسى ان نجم طه حسين بزغ ايام ما كان سلامه
موسى بيصدر مجلة " المستقبل " الاسبوعيه و لما ظهر طه حسين كان بيلبس الجبه و
القفطان و كان بيكتب فى جورنال " الجريده " بتاع احمد لطفى السيد و انه لما اخد
الدكتوريه فى الأدب فرح شباب مصر بيه كأزهرى قدر يشق طريقه بنجاح. بيحكى سلامه موسى
انه حط صوره لطه حسين فى مجلته و هو لابس جبه و قفطان و اتباعت نسخ كتيره من العدد
و ناس كتيره طلبت نسخه من الصوره. بيقول سلامه موسى ان نجاح طه حسين كانت ليه قيمه
رمزيه هى ان مصر العتيقه بتقدر تتجدد. بيوصف سلامه موسى انتقال طه حسين من الأزهر و
بعدين للجامعه المصريه و بعدين جامعة السوربون فى فرنسا مع انه اعمى بإنه كان
معجزه. و بيضيف ان معجزة طه حسين التانيه انه اتقدم الصفوف الثوريه التقدميه فى
الادب رغم ان خلفيته كانت بترجح انه حايحتل مكان تقليدى " حيث يراعى قواعد النحو و
الصرف " فى الادب و الاجتماع و السياسه. و بيعتقد سلامه موسى ان سبب اهتمام طه حسين
بأبو العلاء المعرى ما كانش نابع من انه كان بيشاركه فى عاهة العمى لكن بالأحرى
إكمن الاتنين كانوا بيشتركوا فى الثوره و بالذات الثوره على المشايخ. و بعد معركة
الازهر اتنقل طه حسين لميدان السياسه المصريه من غير ما ينحرف عن مبادئه أو اتجاهه
الاولانى .

بيقول الكاتب اسامه انور عكاشه ان فيه ناس كتيره فاكره ان اكبر حسنات طه حسين كانت
اعلانه ان العلم زى المايه و الهوا حق لكل المصريين حيث ان اعلانه ده كانت اساس
لتطبيق مبدأ التعليم المجانى. لكن فى رأى اسامه انور عكاشه ان أهم انجازات طه حسين
كانت معاركه الفكريه و تراثه الادبى و النقدى و بيدعو كل المصريين بقراية أصغر كتبه
و هو كتاب مستقبل الثقافه فى مصر لإنهم جايز بقو النهارده محتاجين جداً يقرو الكتاب
ده.

مؤلفات طه حسين متنوعه منها الروايه و الدراسه و المقاله. بيمتاز اسلوبه بالصياغه
الكلاسيكيه و الألفاظ الفخمه و لكن الواضحه و المفهومه، و بيتعاب عليه ان غالبية
دراساته عن الماضى مش عن مشاكل مصر المعاصره و لا الإهتمامات العالميه. من روايته
قصة حياته الايام اللى كتبها بإسلوب قصصى و اترجمت للغات كتيره و اتنشرت فى انجلترا
بالانجليزى مرتين مره فى سنة 1932 بعنوان " طفولة مصرى An Egyptian Childhood " و
مره سنة 1943 بعنوان " مجرى الايام The Stream of Days ". من مؤلفاته المهمه
التانيه : فى الادب الجاهلى ، و فى الشعر الجاهلى، و نظام الأثينيين ، و مستقبل
الثقافه فى مصر، و " حديث الاربعاء " و هى مجموعة مقالات متجمعه ، و رواياته : دعاء
الكروان ، و شجرة البؤس .

من شعاراته المشهوره: التعليم كالماء والهواء حق لكل مواطن . كمان لما اتقدم
للبرلمان المصري بطلب زيادة ميزانة التعليم لما كان وزير للمعارف و طلبه اترفض زعل
طه حسين و راح بنفسه للبرلمان و قال كلمته المشهوره:الجهل حريق لا ينفع معه
التقطير, و ده معناه ان الجهل زى الحريقه ماينفعش معاها تنقيط مايه عليها علشان
تنطفى.



https://arz.wikipedia.org/wiki/%D8%B5%D9%88%D9%81%D9%8A%D9%87

صوفيه او تصوف: بتمثل الصوفيه الجانب الروحانى النقى و المسالم فى الاسلام اللى فيه
الصوفى المسلم بيدور على الحب الالهى و المعرفه عن طريق خبره شخصيه و مباشره بعيد
عن العنف و القسوه و الاستبداد و ظلم الغير. الصوفيين او المتصوفين بيتسمو " الفقرا
" و فى ايران بيتسمو " دراويش ". مع ان بيعتقد ان جذور الصوفيه كانت فى الهند و
اوروبا فى الازمان القديمه، لكن بقى مرجح ان الحركه ظهرت مع بدايات النسك الاسلامى
اللى اتشكل و اتطور كموازنه للتوسع الاسلامى الدنيوى و اتضافت ليه تأثيرات خارجيه.
الصوفيه همها تعليم الناس و تعميق احاسيسهم الروحانيه من غير تدخل فى حياتهم او
الاعتداء على حرياتهم. الصوفيين نظرتهم عالميه و ما بيكنوش عداوه لحد فى العالم و
ضد العنف و الارهاب و كراهية الاخر و عشان كده بقوا فى الشرق الاوسط هدف للمتطرفين
اللى بيعتبروا الحياه ميدان حرب و قهر و تدمير و اعتداء على غيرهم. الصوفيين ساهمو
مساهمه كبيره فى نشر الاسلام بالطرق السلميه و المحبه فى مناطق كتيره من العالم زى
اندونيسيا و المالديف و غيرها و النهارده ليهم نشاطات فى البلاد الغربيه كحركه
مسالمه بتنادى بالسلام و التآخى بين البشر.

فى مرحلة الروحانيه الكلاسيكيه دخل عنصر الحب الالاهى فاتغيرت الحركه من مرحلة
النسك للمرحله الروحانيه ( Mysticism ) اللى رائدتها كانت ست هى رابعه العدويه (
اتوفت 801 ). رابعه العدويه شكلت مفهوم حب الله لذاته من غير طمع فى جنه او خوف من
نار. سنين بعد رابعه العدويه انتشر ت الحركه الروحانيه جزئياً عن طريق تبادل
الافكار مع حركة النسك المسيحى. كتير من رواد الفتره دى ركزو على فكرة " التوكل "
اللى معناها التوكل الكامل على الله و دى نقطه بقت مركزيه فى الفكر الصوفى. ظهرت
مدرسه صوفيه بيقودها الحارث المحاسبى ( اتوفى 875 ) اهتمت بالجوانب النفسيه
الداخليه و القدره على التحكم فى الذات. المحاسبى اعتبر ان تنقية الروح للتجهيز
لمقابلة الرب هى اهم حاجه فى التصوف. تعاليم المدرسه دى عن الحكمه و الاعتدال
اتطورت على ايد الجنيد البغدادى ( اتوفى 910 ).

المدرسه الصوفيه المصريه لعبت دور كبير فى تطوير الفكر الصوفى، المتصوف النوبى ذو
النون المصرى ( اتوفى 859 ) دخل مفهوم جديد هو " المعرفه " اللى معناها المعرفه
الداخليه على عكس المعرفه المكتسبه بالتعليم من الخارج. فى تهجداته كان بيعتبر نفسه
جزء ضمن كل عناصر الطبيعه اللى بتمجد الله، و دى فكره ظهرت بعد كده فى الاشعار
الصوفيه الايرانيه و التركيه. ذو النون اعتبر ان فيه حب متبادل بين الرب و الانسان
و قال ان اللى بيدوق الحب الإلاهى بيعرف الذات الإلاهيه و بيبقى من العارفين
المقربين.

فى ايران ظهرت المدرسه الصوفيه الايرانيه اللى اتزعمها ابو يزيد البسطامى ( اتوفى
874 ) و هى المدرسه اللى بتعتبر صاحبة فكرة " الفنا " يعنى فنا الذات. الالفاظ
الرمزيه الغريبه بتاعة البسطامى استخدمت بعد كده فى الاشعار الصوفيه الايرانيه.
مفهوم الحب الالاهى بقى مركزى اكتر و اكتر بالذات فى العراق و اهم اتباع المفهوم ده
كان نورى.

فى المرحله دى الفكر الصوفى كان بيتدرس فى حلقات صغيره. شيوخ الحلقات كان فيه منهم
ناس عاديين عمال و صنايعيه. فى القرن العاشر ابتدا الصوفيين يواجهو صعوبات و بقى
ضرورى انهم يكتبو كتيبات يشرحو فيها فكرهم عشان يخففو من تنامى شكوك غيرهم اللى بقت
بتحوم حواليهم، فظهرت شروحات ابو طالب المكى، و سراج، و غيرهم فى نهاية القرن
العاشر، و فى القرن الحداشر ابو القاسم القشيرى، و الهجفيرى فى ايران. الكتاب
الصوفيين دول اللى كانو بينتمو لمدارس اسلاميه مختلفه دافعو عن الصوفيه و شرحو انها
مش حاجه خارجه عن الاسلام. اخر شخصيه صوفيه كبيره ظهرت فى المرحله دى كان ابو حامد
الغزالى ( اتوفى 1111 ). الغزالى الف كتب كتيره من اشهرها " احياء علوم الدين ".
اخوه الصغير احمد الغزالى الف كتاب عن الحب الروحانى اللى بعد كده بقى ماده اساسيه
فى الشعر الفارسى.

بعد شويه، النظم الروحانيه ( مجموعات ملتفه حوالين تعاليم شيخ معين ) ابتدت تتشكل.
فترة الغزو المغولى و سقوط الخلافه العباسيه بيعتبر العصر الدهبى للحركات الصوفيه.
فى الفتره دى ظهر المتصوف الاندلسى ابن العرابى و اسس نظام فكرى بيتعلق بعلاقة الله
بالعالم، النظام ده بقى اساس نظرية " وحدة الوجود " اللى بتقول ان كل الوجود حاجه
واحده تجسيد للحقيقه الالاهيه. فى مصر ظهر ابن الفريد و كتب اعظم الاشعار الصوفيه
اللى اتكتبت بالعربى.

فى فارس ظهر صوفيين مهمين جداً هما فريد الدين العطار و نجم الدين كبرى ( صاحب
الطريقه الكبريه). اعظم اشعار صوفيه بالفارسى كتبها جلال الدين الرومى (1207-1273)
الرومى كتب قصيدة " مثنوى " فى حوالى 26.000 بيت من اهم اللى اتكتب فى تاريخ
الصوفيه فى ايران و عباره عن موسوعه للافكار الروحانيه اللى أى انسان بغض النظر عن
ديانته بيلاقى فيها افكاره الدينيه. الطريقه المولويه المشهوره بالرقص الدوارى (
رقص الدراويش ) على الموسيقا الصوفيه انبثقت من فكر و شعر جلال الدين الرومى.

الحركه الصوفيه المسالمه بتناسب الثقافه المصريه و بتتماشى مع روح المصريين
الموروثه من ايام الفراعنه مروراً بمصر القبطيه ام النسك و الزهد اللى عاش فيها
زهاد زى انطونيوس الكبير و القديس بولا، و كانت نشيطه جداً فى مصر فى فترة العصور
الوسطى. سلاطين مصر فى العصر المملوكى كان بيحترمو و بيشجعو الفكر الصوفى و كان
الصوفيين اللى كانو بيتسمو " فقرا " بيعيشو على حساب الدوله و كانت بتتبنى لهم
اماكن يعيشو فيها اسمها خانقات ( او خانكات ). الظاهر بيبرس وهو لسه امير قبل ما
يتسلطن بنى للصوفيين فى القاهره خانقاه تكفى ربعميت صوفى و اتعرفت بإسمه " خانقاة
الظاهر بيبرس " و كانت وقتها اكبر و اجمل خانقاه فى القاهره، و السلطان الناصر محمد
بن قلاوون بنى منتجع سرياقوس عشان يبقى فيه مركز للصوفيين فى مصر. اتعرف المكان
بإسم " خانقاه سرياقوس " و بنى لهم فيه ميت خلوه لميت صوفى يقعدوا فيها بأكلهم و
كسوتهم عشان يتعبدو براحتهم، و كان كل واحد فيهم بيتصرف له كل يوم لحمه و عيش و
معاش مالى شهرى و زيت زتون و صابون و حلويات و كسوه سنويه و اعانات تانيه كتيره،
فكان طبيعى ان الصوفيين من كل البلاد يتوافدو على مصر بأعداد كبيره فى الازمان دى و
بقت مصر المركز الرئيسى للحركه الصوفيه. الحركه الصوفيه فى مصر نشطت وقت حروب
المغول و الصليبيين. الطريقه الشاذليه اسسها فى مصر ابو الحسن الشاذلى ( اتوفى 1258
) اللى شارك فى معركة المنصوره و هو مسن و ضعيف البصر. و من ابرز الصوفيين فى مصر
فى الفتره دى ابراهيم الدسوقى ( اتوفى 1277 ) ( صاحب الطريقه الدسوقيه )، و السيد
البدوى ( اتوفى 1276 ) صاحب الطريقه الاحمديه اللى من وصياه: " أشفق على اليتيم، و
اكس العريان، و اطعم الجيعان، و اكرم الغريب و الضيفان " و من اقواله: " الخلق
السىء يفسد العمل الصالح "، و ابن عطاء الله السكندرى، تلميذ الشاذلى و ابو العباس
المرسى (المرسى ابو العباس )، مؤلف كتب " الحكم العطائيه " و " المناجاة العطائيه "
اللى بيعتبر من روائع الادب الصوفى. المقريزى و على مبارك باشا بيعتبرو احسن اللى
ادو معلومات تاريخيه عن الحركه الصوفيه فى مصر فى العصر المملوكى.

انتشرت الصوفيه فى الشرق الاوسط و وصلت الهند و هناك اخدت شوية حاجات من الروحانيات
الهندوسيه. فى القرن الاربعتاشر اتأسست الطريقه النقشبنديه فى اسيا الوسطى.
النقشبنديه روجت لفكرة عن " وحدة الشهود " ( خبره داخليه للوحده بتظهر بس فى عقل
المؤمن ) بدل فكرة مدرسة " وحدة الوجود ". احمد السهرندى ( اتوفى 1624 ) كان اكبر
شيوخ الحركه دى فى الهند.فى القرن التمنتاشر حاول شاه والى الله فى دلهى انه يوفق
بين المدرستين و ترجم القرآن للفارسى لغة مغول الهند (الموغال ) الرسميه.

فى بدايات القرن الستاشر زالت الدوله المملوكيه من مصر و سيطر الاتراك العثمانليه
على الشرق الاوسط و من وقتها، مع الخمول الفكرى اللى ساد بعد زوال الدوله
المملوكيه، ما ظهرتش فى المنطقه مدارس صوفيه جديده كتيره. فى مصر ظهر الشعرانى (
اتوفى 1565 ) و فى سوريا ظهر عبد الغنى النابلسى ( اتوفى 1731 ). فى تركيا نفسها
ظهر شوية شعرا صوفيين فى القرنين السبعتاشر و التمنتاشر و بعد زوال الدوله
العثمانليه مصطفى كمال اتاتورك منع النظم الصوفيه و قفل مراكز الصوفيين سنة 1925
لكن ما قدرش يقضى على حركتهم او تأثيرهم فى المجتمع التركى.

الصوفيه موجوده فى مصر من العصور الوسطى و بتعتبر جزء من التراث الدينى و الاجتماعى
المصرى. من مشاهير المصريين الصوفيين فى العصر الحديث احمد عرابى و محمد كريم و
الشيخ عبد الحليم محمود و شيخ الازهر احمد الطيب و ناس كتيره تانيه. عدد الصوفيين
فى مصر فى حدو10 الى 15مليون لكن اكمنهم مالهمش تطلعات سياسيه و مطامع دنيويه و
منهجهم بيقتصر على محبة الله و الزهد فمش بيبانو فى المجتمع بوضوح. الصوفيين لبسهم
عادى حسب فئاتهم الاجتماعيه و شكلهم عادى و مابيربوش دقون. بينقسم التصوف فى مصر
لتصوف فلسفى وتصوف طرقى و عدد الطرق الصوفيه فى مصر هو 72 طريقه متقسمين على اقطاب
الصوفيه الاربعه ، منها الطريقه الاحمديه بتاعة الولى احمد البدوى و الطريقه
الشرنوبيه البرهاميه التابعه للولى ابراهيم الدسوقى و الطريقه المدنيه الشاذلية
وايضا الطريقة التجانية لنسبة للولي خاتم الاولياء وتاج الاصفياءالشيخ احمدبن محمد
التجاني الشريف الحسني تقدس سره وهناك زاويا تجانية عديدة بمصر ومن اشهر تلاميد
الشيخ احمد التجاني الشيخ محمد الحافظ المصري صاحب العلوم الشرعية والحقيقية وغيره
من الشيوخ الافاضل الكرام و غيرهم. الصوفيين منهجهم قايم على المحبه و الزهد و
مالهمش مطامع سياسيه لكن بيؤمنو بالدوله المدنيه و مساواة كل المواطنيين المصريين
سواء كانو مسلمين او أقباط و عشان كده بيعانو من معاداة المسلمين المتطرفين من
الجماعات السلفيه و غيرها.



