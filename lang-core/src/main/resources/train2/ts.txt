https://ts.wikipedia.org/wiki/Bibele

Bibele (Kusuka eka xiGriki τὰ βιβλία, tà biblía, "Ti buku" ) i nxaxamelo wa
matsalwa yo kwetsima ya xiyuda na vukreste. I nxaxamelo ya matsalwa la ma
tsariweke hi minkarhi yo hambana hambana, hi vatsari vo hambana hambana, e ti
ndzhawini to hambana hambana. Mayuda na Vakreste vateka tibuku leti nge Bibeleni
tani hi rhekhodo ya nkoka leyi sukaka eka xikwembu leyi hlamuselaka vuxaka
exikarhi ka vanhu na Xikwembu.

Ti Bibele leti kandziyisiweke ta hambana nyana hi kuya hi vuhundzuluxeri.
Testamende ya khale ya Xikreste yi yelana na Bibele ya Xiheveru, kasi Testamende
leyintshwa yi yelana na Septuagint ya xigriki; Bibele ya xiheveru eka vukhongeri
bya xiyuda yi vitiwa Tanakh.

Ku ringanisiwa leswaku ku xavisiwe kwalomu ka 5 wa tibiliyoni ta ti Bibele,
leswi endlaka yiva buku leyi xaviweke ngopfu ya nkarhi hinkwawo. ku xavisiwa
kwalomu ka tikhopi ta 100 wa timiliyoni hi lembe, naswona yi na nhlohlotelo lowu
kulu eka vutsari na matimu, ngopfu ngopfu e vupela-dyambu laha Bibele ya
Gutenberg yi veke buku buku yo sungula ku gandlisiwa hi xitalo.



https://ts.wikipedia.org/wiki/Ririmi

Ririmi ivuswikoti byo tirhisa tindlela to vulavula, ngopfungopfu vuswikoti byo
vulavula exikarhi ka vanhu. Tidyondzo ta Sayensi to vulavula ti vuriwa
dyondzo-ririmi.

Tindzimi leti vulavuriwaka emisaveni hinkwayo tihlayiwa kwalomu ka
magidi-nthlanu (5,000) kuya eka magidi-nkombo (7,000). Hambi swiritano, nhlayo
leyi yinga hambana hikuya hi ku hlawula exikarhi xa tindzimi na tindzin'wana
leti humaka eka tindzimi naswona ti yelana. Tindzimi ta ndhavuko tavulavuriwa
naswona tithlela ti fungiwa, hambiswiritano swakoteka to hundzuluxa ririmi
riyisiwa eka tindlela tin'wana to hundzisa marungula tani hi swifaniso kumbe
brayili, kumbe noti. Hikuya himalangutele ya munhu, nhlamuselo ya ririmi yinga
hlanganisa na vuswikoti byo dyondza no tirhisa maendlelo yo hundzisa marungula
kumbe kuvulavula exikarhi ka vanhu. Tindzimi hiknwato to tisimekiwa eka ndlela
yo hlanganisa mifungo na nhlamuselo yokarhi. Tindzimi kuhlanganisa na ririmi ra
mavoko, ti fuma ndlela leyi marito ma hleriwaka hayona kuvumba swivulwa kumbe
marungula.

Tindzimi ta vanhu tina tinhlamuselo ta migingiriko, kuvuyelela na vundhzawu
naswona ti titshege eka vanhu lava tivulavulaka na lava ti dyondzaka. Ndlela
leyi ririmi leri vulavuriwaka hi vanhu ri hleriweke hayona ri hlanganisa
swivulwa swo tala ngopfu kutlula leswisinga kona eka tindzimi ta swiharhi. Ku
ehleketiwa leswaku ririmi ringava risungerile loko vanhu vakhale va sungula ku
antswisa tindlela ta vona to hundziselana marungula, naswona vasungula ku vhumba
mihleketo na swikongomelo swa van'wana. Kuhluvuka loku kungava ku hatlane na ku
kula ka mabyongo naswona ku anerisa xilaveko xa kuhanya swin'we tani hi rixaka.
Vanhu vadyondza kuvulavula hi ku ringisa van'wana loko vahari vana, naswona
tincece hakanyingi tidyondza kuvulavula loku twalaka loko tiri namalembe
manharhu hivukhale. Ririmi i rankoka ngopfu eka mahanyele ya vanhu, hikwalaho
ehenhleni ka ku tirhisiwa kuvulavula, rithlela ri tirha kuhlawulekisa vanhu
hirixaka naswona rithlela ritirhisiwa ku hungasa.

Ririmi rakula naswona rithlela ti anama hikuhundza ka nkarhi, naswona matimu ya
ku cinca ka ririmi manga landzeleriwa hiku ringanisa tindzimi leti vulavulriwaka
namunthla na takhale, leswaku ku twisisiwa swiyenge leswi tindzimi ti akiweke no
kurisiwa eka swona. Nxaxamelo wa tindzimi leti humaka eka ririmi rokarhi
wuvitiwa ndyangu wa ririmi. Ndyangu wa Indo-Yuropa hiwona lowu nga na tindzimi
leti vulavuriwaka ngopfu naswona wuhlanganisa Xinghezi, Xirhaxiya na xi Hindi;
Ndyangu wa Sino-Tibhethi wuhlanganisa xiMandarini an tindzimi tin'wana ta
xiChayina na Xitibhethi; Ndyangu wa Afro-Axiya wu hlanganisa XiArabhu, XiSomali
na Xiheveru; Tindzimi ta Vanhu va nkava wa Afrika ti hlanganisa XiSwahili,
Xizulu na madzana ya tindzimi leti vulavuriwa e Afrika; Kasi Ndyangu wa
Malayi-Polinexiya wuhlanganisa Xi-Indonexiya, XiMaleyi, XiTagalo na madzana ya
tindzimi leti vulavuriwaka e Phasifiki; Ndyangu wa Dravidiyani wona wuhlanganisa
Xithamili na XiThelugu. Van'wa tidyondzo va vhumba leswaku kwalomu ka 50% ku ya
eka 90% ya tindzimi leti a tivulavuriwa ekusunguleni ka lembe xidzana ra
makume-mbirhi-n'we (21) manga manyamalarile hi lembe ra 2100.



https://ts.wikipedia.org/wiki/Spaniya

Spaniya (Xipaniya: España, IPA: [es'paɲa]) i tiko ra le dzongeni ka yuropa, laha
ku vulavuriwaka Xipaniya. Tiko leri ri hlanganisa Xipaniya xa le ribuweni
exikarhi ka Lwandle ra Atlantiki na ra Meditera, Swihlala-ntsongo swi mbirhi eka
malwandle lama angarheke, kuhlanganisa na swi-mutana leswi tiyimeleke e
Nwalungwini wa Afrika. Tiko ra Xipaniya ri le xikarhi ka Lwandle ra Meditera e
dzongeni na vuxa, Lwandle ra Kantabrika enwalungu na lwandle ra Atlantika e
vupela-dyambu. Xipaniya xihleriwe hi Phalamende ya xi demokrasi naswona itiko
leri tifumaka. Xipaniya xile ka ntlawa wa Nhlangano wa matiko ya Yuropa ku
sukela hi lembe ra 1986 naswona i tiko leri hluvukeke leri nga ra vunkaye hi
kufuwa e misaveni hinkwayo, kasi riri ra vunthlanu e Yuropa. Xipaniya, Portugal
na Andora i matiko lama vumbaka ribuwa-nkulu ra Iberiya, naswona ma hlanganisa
vu anamo bya kwalomu ka 504,030 km², Hi rona tiko leri anameke ngopfu e
vupela-dyambu bya Yuropa(kulandzela Furhwa).

Xipaniya xi hlakarherile e hansi ka mfumo wa rhoma Hispaniya, hikwalaho xi va ri
nwana ra matiko ya nkoka e nkarhini wolowo. E minkarhini leyi landzeleke,
Xipaniya ri fumiwile hi Jarimani, endhzaku ri ta fumiwa hi mufumi wa mu Islamu.
Xipaniya ri hlaserile Furhwa hi 1793 loko mafurhwa ma dlayile hosi ya wona Luwi
wa vu Khume-ntsevu, kambe ri hluriwa kufika laha ri kondleteleke kurhula na
furhwa hi 1795.



https://ts.wikipedia.org/wiki/Nkwakwa

Nkwakwa, (Strychnos madagascariensis, Hi kuya hi xi Griki) i nsinya lowu
kumekaka e dzongeni ra Afrika, e vupela-dyambu bya Afrika, na le Madagascar.
Hambileswi nsinya lowu wu nga kuriki wu leha, kambe wu anamisa magaca ya wona
lama hlayeke. Mihandzu ya wona wu nandzika ngopfu, naswona tinyunge ta muhandzu
lowu, tinga tirhisiwa ku basisi mati.

Nsinya lowu wuna matluka ya vurhendzevutana naswona yathlela ya olova no va na
voya, naswona wu hava mi mintwa, hambi leswi wunga languteka wu ri na mimintwa
hile kule. Mihandzu ya wona yi vupfa exikarhi ka Hukuri, yi na muvala wa
xitshopana naswona wu tele vitamin C na Citric Acid, naswona wu rhandziwa ngopfu
hi vanhu na timfenhe, hi swona leswi endlaka wu toloveleka ku vitiwa hi xinghezi
leswaku i "Monkey Orange". Endzeni ka makwakwa kuna tinyunge leyi khomeke
timongo. Timongo ta makwakwa ti na vufungu na swona ta dlaya.

Tinyunge ta makwakwa a titirhisiwa ku ringela tihlampfi, hikwalaho ka leswi
tinga na vuxungu. Vanhu a va gayela tinyunge ivi va ti haxa e matini laha ku
ngana tihlampfi, endzhaku ka nkarhi, tihlampfu leti feke ti sungula ku tlakuka
ti ta ehenhla ka mati. Ndlela leyi yo ringela, yi yirisiwile e matikweni yo tala
hi kwalaho ka vuxungu lebyi dlayaka swiharhi swotala ematini. Tihlampfi leti
khomiwaka hi ndlela leyi, ti fanele ku swekiwa leswaku vuxungu byi hela.



https://ts.wikipedia.org/wiki/Swikwembu

Kuphahla Swikwembu (Kumbe kuphahla Vafi), swi tshegiwe eka rirhandzu na ku
xixima vafi. Eka mindzhavuko yin'wana, swi yelana na ku pfumela leswaku ku na
vutomi endhzaku ka rifu, naswona vafi vahundzuka swikwembu naswona va swikota ku
pfuna kumbe ku kavanyeta njombo ya lava hanyaka. Mintlawa yin'wana yi xixima
varikwavo va ngati lava loveke; vukhongeri byin'wana, ngopfu-ngopfu Vukhongeri
bya Vukatolika byi xixima vakwetsimi tani hi va vulavuleri emahlwenika Xikwembu.

Mindzhavuko yin'wna leyi xiximaka swikwembu, a yi swiviti ku phahla. Hiyona
mhaka leyi, kungana ku hambana exikarhi ka ku phahla swikwembu na ku khongela
xikwembu. Ku phahla indlela yo xixima no hlayisa swikwembu eka vutomi bya swona
bya vumoya. Hiswona leswi endlaka leswaku mindzhavuko na vukhongeri byo tala byi
yelana emhakeni ya maphahlele. Van'wana va vhakela masirha ya vinyi va vona
kumbe swikwembu swin'wana swa vona, naswona va siya swiluva no basisa sirha.
Kambe leswi a swi fani na ku gandzela.

Ku phahla swikwembu ku tolovelekile e Afrika, naswona i xiphemu xa vukhongeri
byo tala by ndhzavuko. Swi tatisiwa hi ku pfumela eka xikwembu, hambiswiritano
swikhongelo kumbe swikombelo na magandzelo swi nyikeriwa eka swikwembu. Kuphahla
swikwembu i xiendlo lexi tolovelekeke eka ma Afrika yotala, naswona hakanyingi
va hlanganisa ku phahla swikwembu na vukhongeri lebyi va byi amukeleke bya
manguva lawa.



https://ts.wikipedia.org/wiki/Afrika-Dzonga

Riphabliki ya Afrika Dzonga (leyi tiviwaka na mavito-ximfumo manwana) i tiko
leri e Dzongeni ra tiko-nkulu ra Afrika. Ribuwa ra Afrika Dzonga ri fikela
kwalomu ka 2798 km hi kuleha naswona ri hambanisa malwandle ya Atlantic na
Indian Ocean. Kuya e nwalungu wa Afrika Dzonga kuni Namibia, Botswana, Zimbabwe,
Mozambhiki na Swaziland, kasi Mfumo wa Lesotho i tiko leri ti yimeleka leri
rhendzeriweke hi Afrika Dzonga.

Vanhu va ake e Afrika Dzonga ku ringana kwalomu ka malembe ya Dzana ra magidi
yamalembe (100,000). Hambiswiritano, ku thumbhiwa ka ntila wa le lwandle lowu
hundzaka hi le Kapa, Nkomponi ya Madachi na le vuxeni bya Indiya ma akile
xitichi xo wisa endzhawini leyi nga hetelela yi vitiwa Kapa (Cape Town) hi lembe
ra 1652. Kapa rivile e hansi ka vukolonyi bya manghezi hi lembe ra 1806. Vu
vutla-tiko by matiko ya yuropa byi sungule ku ndlandlamuka kwalomu ka malembe ya
1820 loko Mabunu (lava akuri Madachi, Majarimani na Mafurhwa) na manghezi
Vavutli va 1820 va koxa tiko ra le nwalungu na le vuxa-dyambu by tiko.
Minkwetlembetano e xikarhi ka vaakatiko vosungula, maXhosa na maZulu, na va
vutla-tiko va yuropa hi loko yi sungula. Hambiswiritano ku thumbhiwa, ka
Dayimani endzhaku nsuku hiswona leswi sunguleke Nyimpi ya mabunu na manghezi
laha va lweleke ku lawula mfuwo wa swi celwa swa tiko ra Afrika Dzonga.
Hambileswi mabunu ma hluriweke, Afrika Dzonga yi kumile vutiyimeri byo
ringanisela e hansi ka Britaniya hi lembe ra 1910. Mafambisele ya mfumo lawa ama
ala manghezi, ma tiyisise vonele ra ku ti yimela loku heleleke loku fikeleriweke
hi lembe ra 1961 loko Afrika Dzonga yi endliwa Rhiphabliki. Ntlawa lowu
rhangeleke wa National Party wu yimise nawu wo yisa emahlweni ku hlawula hi
rixaka lowu sunguriweke hi ma Dachi (lowu tiviweke hi ra apartheid), e henhla ka
nkaneto lowu veke kona endzeni na le handle ka tiko. Hilembe ra 1990 phresidenti
ya nkarhi wolowo F.W. de Klerk yi sungule ku herisa nawu lowu, naswona hi lembe
ra 1994 nhlawulo wo sungula wa xi Demokrasi wu endliwile e Afrika Dzonga.
Nhlawulo wolowo wu nyikile Nelson Mandela na ntlawa lowu fumaka, African
National Congress matimba yo fuma.

Afrika Dzonga yi tiveka hi ku hambana-hambana ka tinxaka, tindzimi ta khume-nwe
ta ximfumo leti tivekaka na Nawu-nkulu wa tiko. Xinghezi xi vulavuriwa ngopfu e
Afrika Dzonga eka timhaka ta ximfumo na mabinzu, hambiswiri tano i ririmi ra
vunthlanu leri vulavuriwaka e mindyangwini. Afrika Dzonga ri ni ku
hambana-hambana ka tinxaka, laha kungani miganga yo tala Basa, Makula, na
Makhaladi e Afrika hinkwayo. Hambi leswi kwalomu ka 79.6% wa xithsungu xa vanhu
e Afrika Dzonga kunga vanhu va ntima, Exikarhi ka lembe ra 2007, nstengo wa
xitshungu xa Afrika Dzonga a wuri kwalomu ka 47.9 wa timilliyoni.



https://ts.wikipedia.org/wiki/Vanhu

Vanhu vamanguva lawa (Homo sapiens) hikuya hi Sayensi imuxaka wa rhavi ra
swiharhi ra Hominina (Vanhu), leri riyelanaka na ntlawa wa timfenhe. Riviti ra
Xilatini, "homō" rivula "munhu" kumbe "munhu wa laha misaveni" naswona
"sapiens"  yivula "kuthlariha".

Vanhu vahlawulekisiwa eka timfenhe hi mafambele na mayimele ya vona,
kuhlanganisa na vuswikoti byo tirhisa mathulusi ku endla mintirho yo hambana
hambana, naswona va na mabyongo lama kulukumba loko maringanisiwa na swiharhi.

Swimunhwana swo sungula, hakanyingi a swi hlayiwi swiri vanhu —ngopfungopfu
australopithecines, leswi a swiri namabyongo na kuakeka ka miri loku yelanaka na
timfenhe. Swotala eka swimunhwana leswi aswiiswikota ku tirhisa ndzilo, naswona
aswi ake no tshama eka tindhzawu totala ta tiko-nkulu ra Yuraxiya, naswona
hiswona swi tswaleke muxaka wa vanhu va manguva lawa (Homo sapiens) e
Afrika kwalomu ka 200,000 wa malembe lamahundzeke. Swisungule ku kombisa
mahanyelo yohluvuka kwalomu ka 50,000 wa malembe lamahundzeke. Vanhu vamanguva
lawa vasungule ku valanga na tiko nkulu ra Afrika ivi va hangalaka na misava
hinkwayo.

Kuhangalaka ka vanhu na ku andza ka nhlayo yavona  kavanyete mbangu na swimilana
kuhlanganisa na swiharhi switala emisaveni. Ku humelala ka vanhu ku suka eka
mabyongo ya vona lamakulu lama endleke leswaku vaswikota ku anakanya mianakanyo
leyi rharhanganeke, tindzimi, kuthlanthla swiphiqo, ku vumba rixaka na ndhzavuko
hi kuya hi ku ringisa van'wana. Vanhu vana switirhisiwa swotala leswi va
switirhisaka kutlula swiharhi, naswona hi vona ntsena vakotaka ku tshivela
ndzilo no sweka swakudya swa vona, nakambe hivona ntsena va ambalaka swi ambalo
vathlela va tumbuluxa no tirhisa thekinoloji na vutshila.  

Vanhu vana vuswikoti lebyi kulu byo tirhisa mimfungo ku hundzisa marungula (tani
hi ririmi na vutshila) leswaku vatiphofula na avelana miehleketo, naswona
vathlela va ti hlawula hi swiyenge leswi ngana xikongomela xokarhi. Vanhu va
tumbuluxe swiyimiso swa mahanyele leswi rharhanganeke leswi akiwaka hi mintlawa
leyi tirhisanaka kumbe leyi luthanaka, kusukela eka ndyangu, vuxaka na
politiki.  kunavela vutivi na ku navela kutwisisa na hlohlotela mbangu naswona
vathlela va navela ku kongomisa swiendlakalo, swi tumbuluxe vutivi bya Sayensi,
Filosofi, swiyilana na man'wana marhavi ya vutivi.

Hambi leswi vutomi bya vanhu vo tala abyi titshega eka vuhloti na mintlawa ya
vavalangi,  nhlayo leyikulaka ya vanhu yi sungule to tihanyisa hi Vurimi na
Swifuwo, kwalomu ka 10,000 wa malembe lamahundzeke, naswova leswi va endle
leswaku va kota ku simeka nhluvuko. Mintlawa leyi ya va aka tiko yi yemahlweni
yi ndlandlamuka leswi endleke leswaku yi simeka mfumo, vukhongeri na ndhzavuko
emisaveni hinkwayo, hiku endla tano swi hlanganisa vanhu hi miganga leswaku va
aka matiko na mimfumo. Nhluvuko lowu tisiweke hi ta sayensi na vutshunguri eka
malembe-xidzana ya khume-nkaye (19) na makume-mbirhi (20), swi tise
tithekinoloji ta mafurha ya mimovha na ku antswisiwa ka swa tarihanyo, leswi
endleke nhlayo ya vanhu yikula hirivilo leri kulu. Hi lembe ra 2014, nhlayo ya
vanhu ya misava hikwayo ayi ringanisawa kwalomu ka 7.2 watibhiliyoni na kutlula.



https://ts.wikipedia.org/wiki/Vukreste

Vukreste[note 1] i vukhongeri lebyi tshegiweke eka vutomi na tidyondzo ta Yesu
Kreste kuya hi Testamente leyintshwa.

Vukreste i vukhongeri lebyi kulu kutlula mixaka hinkwayo ya vukhongeri
emisaveni, naswona byi na malandza yo tlula 2.4 wa tibiliyoni,[note 2] la ma
tiviwaka tani hi Vakreste.[note 3] Vakreste va pfumela leswaku Yesu i n'wana wa
Xikwembu naswona i muponisi wa misava, loyi ku vuya ka yena ku vhumbiweke e ka
Testamente ya khale.

Vukhongeri bya Vukreste byi nga hlamuseriwa hi kukomisa eka ku pfumela leswi
landzelaka. Leswaku Yesu u xanisekile, a lova, a vekiwa e sirheni, a chikela e
tiheleni, naswona a pfuka eku feni, leswaku a nyika lava va pfumelaka eka yena,
nkutsulo wa swidyoho swa vona. Vathlela va pfumela leswaku Yesu u thlandlukele e
matilweni, laha a fumaka na Xikwembu-Tatana, swin'we na Moya lowo kwetsima,
naswona leswaku u ta vuya a ta avanyisa lava hanyaka na vafi athlela a nyika
valandzeri vakwe vutomi lebyi nga heriki. Ku tswariwa ka yena, ku chumayela ka
yena, ku vambiwa ka yena, na ku pfuxiwa swi vuriwa eVhangeli kumbe "Mahungu
lamanene".[note 4] Rito evhangeli rithlela ri hlamusela matsalwa ya vutomi bya
Yena na tidyondzo ta yena, leti tivekaka ngopfu hi leti tsariweke hi —Matewu,
Mareka, Luka, na Yohani.

Vukreste byi sungule hi lembe-xidzana ro sungula. Byisimekiwe ku suka e Yudeya,
naswona byi hangalake ku xika e Yuropa, Siriya, Bhabhilona, Ashiya, Gibhita,
Topiya na Indiya, naswona hi lembe-xidzana ra vumune byi vile vukhongeri bya
ximfumo bya le Rhoma. Byi yile emahlweni byi hangalaka na misava ku fika e
Amerika, Ostraliya na Afrika wale dzongeni. 



https://ts.wikipedia.org/wiki/Ndzhavuko

Ndzhavuko (kusuka ekaXilatini cultura ri tekiwa e ka colere, leswi vulaka "ku
hlakulela") hi ku angarha ri hlamusela maendlele ya swilo ya vanhu na nkonka wa
swiendlo sweleswo. Mindzhavuko yinga twisisiwa ta ni hi "nhlengelo wa mimfungo
na tinhlamuselo ta mafambisele ya swilo kumbe swi enldo leswi tolovelekeke"

Ndzhavuko wu nga ha hlamuseriwa tanihi ndlela ya vutomi kuhlanganisa vuqambhi,
kupfumela na tindzhawu ta vuleteri ta rixaka kunga swilo leswi hundziseriwaka
kusuka eka xitukulwana na xitukulwana. Ndzhavuko wu vuriwa "Ndlela ya vutomi ya
vanhu hi xitalo." tanihileswi sweleswo swi hlanganisaka matikhomele, swi ambalo,
ririmi, vukhongeri, swi henwa, na mikhuva leyi tolovelekeke.

Matirhiselo ya masiku lawa ya riviti "ndzhavuko" matshegeriwe eka riviti leri
ari tirhisiwa hi Murhoma wa Khale kunga Cicero eka matsalwa ya yena lamange
Tusculanae Disputationes, laha atsaleke hi ku hlakulela muya-xiviri kumbe
"cultura animi", hi kutirhisa xifananisi xa Vurimi leswaku a hlamusela ku akeka
ka moya-xiviri hi nhlamusela ya filosofi, naswona u twisese leswaku ndhzavuko
inhluvuko wa le henhla wa vanhu. Samuel Pufendorf uyise xifananisi lexi
emahlweni a xitirhisa e mahanyelweni ya namunthla, laha mongo wa nhlamusela wa
yena hi ta ndzhavuko wuyelanaka, kambe wunga ha xongeteli leswaku Filosofi iku
helela ka munhu ka ntumbuluko. Matirhisele ya yena na ya lava vateke endzhaku ka
yena "makombetela eka tindlela hinkwato leti vanhu va koteke ha tona ku hluvuka
eka mahanyele ya khale ya vuharhi, ivi vatirhisa vuthlarhi bya vona leswaku vava
vanhu hikuhelela".

N'wa ta Filosofi Edward S. Casey (1996) wahlamusela: "Rito ndzhavuko rivula
"ndzhawu leyi hlakuriweke" hikuya hi xinghezi xale xikarhi, naswona rito leri
rikumeka nale ka xiLatini colere, "kutikhoma, kukhatalela, kuhlakula,
kugandzela" na cultus, "ntsombano, ngopfungopfu wa vukhongeri." Kulandza
ndzhavuko, iku teka vundhzawu lebyi hlohloteriwaka ngopfu hi ndhzavuko leswaku
uwu khatalela — ubyarha vutihlamuleri hi wona naswona uwu khatalela hahombe."



https://ts.wikipedia.org/wiki/Dyondzo-Tinhlayo

Dyondzo-Tinhlayo (Mathematics) (Kusuka exiGrikini μάθημα máthēma, “Vutivi,
kuhlahluva, kudyondza”) idyondzo ya tinhloko-mhaka to fana ni Ntsengo
(tinomboro), vuhleri, vundhawu, na macincele. kuni kuhambanahabana ka mavonele
exikarhi kavan'wa-Tinhlayo na van'wa-Filisofi mayelana na nhlamuselo ya
Dyondzo-Tinhlayo.

Dyondzo-Tinhlayo iyankoka ngopfu eswiyengeni swamitirho, kuhlanganisa na
ntivo-ntumbuluko, enjhiniyeringi, mirhi yavuongori, swatima kuhlanganisa na
ntivo-vutomi. Kuhava ndzilakano lowuvonakalaka exikarhi ka ntivo-tinhlayo lowu
tengeke na ntivo-tinhlayo lowu tirhisiwaka.

Matimu ya dyondzo-tinhlayo yingahavoniwa tani hi tinhlamuselo tamavonele.
Mavonele yosungula mafana namavonelo yaswiharhi, kungava kuri tinomboro:
kutwisisa leswaku maapula mambirhi maringana hintsengo namaswira mambirhi.

Ehenhleni kokota ku hlaya swilo leswivonakaka, vanhu vakhale avaswikota kuhlaya
naleswi vangaswivoniki, kufana na nkarhi, masiku, tinguva namalembe.

Kuhava vumboni bya dyondzo-tinhlayo kufikela eka lembe ra 3000 BC, loko va aki
vaBabilona na va aki va Gibhita vasungula to tirhisa aritimatiki
(Nhlayo-Vunyingi), aljebra (Nhlayo-vuringanisi) na Jiyometiri (Nhlayo-Vuaki)
leswaku vahlengeleta xibhalo, kuhlaya mali, naku aka, kuhlanganisa na
ntivo-tinyeleti. The earliest uses of mathematics were in trading, land
measurement, painting and weaving patterns and the recording of time.



https://ts.wikipedia.org/wiki/Vutomi

Vutomi ixihlawurisi exikarhi ka swivumbiwa leswi hanyaka na leswi feke. kuna
mihlovo yo hambana-hambana ya vutomi, yin'wana yakona i swimilana, swiharhi na
tibhaktheriya. Ntivo-vutomi (Biology) isayensi ya swivumbiwa leswi hanyaka.

Kutafikela na namunthla, van'wa sayensi na van'wa tifilosofi va swikuma switika
ku nyikela nhlamuselo ya riviti "vutomi". Swivumbiwa swikota kudya no gayela
swakudya, swikota ku twa, swikota ku tswala, naswona swikota ku hluvuka
swithlela swikota ko tolovela mbangu lowu switshamaka eka wona kuya hi
kulandzelelana ka switukulwana. Kuna mixaka-xaka ya swivumbiwa laha emisaveni,
naswona hinkwaswo swi yelana hi kuva na nkuma wa khaboni na mati ya miri.

Van'wa sayensi va ehleketa leswaku vutomi byingava byi sungurile kusuka eka
swivumbiwa leswinga hanyiki. Vutomi byo sungula bya laha misaveni byi ngava byi
sungule kwalomu ka 3.5 biliyoni wa malembe, loko misava yisungule ku vumba
maribye kumbe sava leri omeke. Mihleketo yin'wana iya leswaku vutomi byingava
byi sungule hikwalaho ka hlangana ka swiaki swavutomi kwalomu ka 4.1-4.4
biliyoni wa malembe lamahundzeke. 

Ndlela leyi vutomi byingavaka byi tumbulixiwe hayona ayitiveki, hambi leswi
kunga tala mavonele hi mhaka leyi. Kusukela loko vutomi byi tumbulukile, vutomi
byi cinca-cincile kuya  hi mihlovo yo hambana-hambana. Hmabi leswi vutomi byi
kumekaka himixaka yotala, kuringanyetiwa leswaka 99 wa tiphesenti ta swivumbiwa
leswi hanyaka eka 5 biliyoni, wa swivumbiwa leswi tshameke swi hanya laha
misaveni, aswahari kona. kuringanyetiwa leswaku kana kwalomu ka 10 kuya 14 wa
timiliyoni taswivumbiwa leswi hanyaka. Hambileswi vutomi byi vonakaka laha
misaveni ntsena, vanhu votala va ehleketa leswaku kuna mihlovo ya swivumbiwa
leswi hanyaka ehandle ka misa.



https://ts.wikipedia.org/wiki/Ndhzavuko

Ndzhavuko (kusuka ekaXilatini cultura ri tekiwa e ka colere, leswi vulaka "ku
hlakulela") hi ku angarha ri hlamusela maendlele ya swilo ya vanhu na nkonka wa
swiendlo sweleswo. Mindzhavuko yinga twisisiwa ta ni hi "nhlengelo wa mimfungo
na tinhlamuselo ta mafambisele ya swilo kumbe swi enldo leswi tolovelekeke"

Ndzhavuko wu nga ha hlamuseriwa tanihi ndlela ya vutomi kuhlanganisa vuqambhi,
kupfumela na tindzhawu ta vuleteri ta rixaka kunga swilo leswi hundziseriwaka
kusuka eka xitukulwana na xitukulwana. Ndzhavuko wu vuriwa "Ndlela ya vutomi ya
vanhu hi xitalo." tanihileswi sweleswo swi hlanganisaka matikhomele, swi ambalo,
ririmi, vukhongeri, swi henwa, na mikhuva leyi tolovelekeke.

Matirhiselo ya masiku lawa ya riviti "ndzhavuko" matshegeriwe eka riviti leri
ari tirhisiwa hi Murhoma wa Khale kunga Cicero eka matsalwa ya yena lamange
Tusculanae Disputationes, laha atsaleke hi ku hlakulela muya-xiviri kumbe
"cultura animi", hi kutirhisa xifananisi xa Vurimi leswaku a hlamusela ku akeka
ka moya-xiviri hi nhlamusela ya filosofi, naswona u twisese leswaku ndhzavuko
inhluvuko wa le henhla wa vanhu. Samuel Pufendorf uyise xifananisi lexi
emahlweni a xitirhisa e mahanyelweni ya namunthla, laha mongo wa nhlamusela wa
yena hi ta ndzhavuko wuyelanaka, kambe wunga ha xongeteli leswaku Filosofi iku
helela ka munhu ka ntumbuluko. Matirhisele ya yena na ya lava vateke endzhaku ka
yena "makombetela eka tindlela hinkwato leti vanhu va koteke ha tona ku hluvuka
eka mahanyele ya khale ya vuharhi, ivi vatirhisa vuthlarhi bya vona leswaku vava
vanhu hikuhelela".

N'wa ta Filosofi Edward S. Casey (1996) wahlamusela: "Rito ndzhavuko rivula
"ndzhawu leyi hlakuriweke" hikuya hi xinghezi xale xikarhi, naswona rito leri
rikumeka nale ka xiLatini colere, "kutikhoma, kukhatalela, kuhlakula,
kugandzela" na cultus, "ntsombano, ngopfungopfu wa vukhongeri." Kulandza
ndzhavuko, iku teka vundhzawu lebyi hlohloteriwaka ngopfu hi ndhzavuko leswaku
uwu khatalela — ubyarha vutihlamuleri hi wona naswona uwu khatalela hahombe."



https://ts.wikipedia.org/wiki/Vukhongeri

Vukhongeri i nxaxamela wa mindzhavuko ya matikhomele, swi endlo, mavonele,
matsalwa yo kwetsima, tindzhawu to kwetsima  na mafambisele ya vutomi ya vanhu.
vukhongeri byo hambana hambana byi nga katsa ku mbe ku pfumala swiyenge leswi
hlanganisaka "Vukwembu", "swilo leswi kwetsimaka", "Ripfumelo", "Xivumbiwa kumbe
swivumbiwa swa matimba swa moya" kumbe muxaka wokarhi wa "ku nga heli naswona
swi tisa matimba eka vutomi."

Swiendlo swa vukhongeri swinga katsa switoloveto, kuchumayela, switsundzuxo na
vugandzeri (bya Xikwembu/Swikwembu), maganzelo, minkhuvo, kuthwasa, mintirho ya
rifu, mintorho ya micato, kukhongela, vunanga, kuhlanganisa na mindzhavuko ya
vanhu. Vukhongeri byi na matimu yo kwetsima na swiviko. leswi hlayisiweke eka
matsalwa yo kwetsima, na swifungo, na tindzhawu, leswi swi ringetaka ku nyika
xivangelo xa vutomi. Vukhongeri byi nga thlela byi va na switori swa xikombiso,
leswi van'wana va malandza va tshembaka leswaku  swa ntiyiso, leswi nga na
xikongomelo xo hlamusela masungulo ya vutomi, ntumbuluko na swin'wana.
Ripfumelo, ehenla ka swivangelo, rivoniwa tani hi xivangelo xa tidyondzo ta
Vukhongeri. Ku na kwalomu ka 10,000 wa tinxaka ta vukhongeri emisaveni hinkwayo.
kwalomu ka 84% wa va aki va misava va pfumela eka yin'we ya nthlanu wa
vukhongeri, kunga Vukreste, Vusurumani, Vuhindu, Vubhudha na vukhongeri bya
ndzhavuko.

Kuya emahlweni ka nhluvuko na sayensi, ku vangele leswaku vukhongeri byi soriwa
ngopfu e manguveni lawa, hambileswi vanhu van'wana vanga pfuleki eka vukhongeri.
Tidyondzo ta vukhongeri ti hlanganisa, Vufundhisi, tidyondzo ta sayensi ni
vukhongeri. Tidyondzo leti ti hlamusela matumbulukelo na matirhele ya
vukhongeri.



https://ts.wikipedia.org/wiki/Xikwembu

Xikwembu xitekiwa kuri xivumbiwa xale henhla-henhla naswona vanhu va veka
ripfumelo ra vona eka xona.  Vukwembu byi hlamuseriwa hi vadyondzi va swa
taripfumelo, byi hlanganisa lexi tivaka hinkwaswo, xa matimba hinkwawo, lexi nga
kona hinkwako naswona lexi veke kona kusukela e kusunguleni.

Xikwembu hakanyingi xi vona xi ri hava miri wa nyama, xithlela xiri hava vununa
kumbe vusati, hambiswiritano nhlamuselo ya ku tumbuluxa misava  yi vangele
leswaku xikwembu xihlamuseriwa hi vununa.

Xikwembu xina mavito yo tala kuya hi ku hambana hambana ka vukhongeri. E Gibita
ya khale, xikwembu a xi vitiwa Aten, loyi a a tshembiwa leswaku i mutumbuluxi
lonkulu. E Bhibheleni ra xiyuda xivuriwa, "Loyi anga Yena", naswona
hi tetragrammaton YHWH (Yaweh) (Xiheberu: יהוה‎‎, leswinge: "Ndzi loyi ndzinga
Yena"; "Loyi anga kona") ma tirhisiwa tani hi mavito ya Xikwembu, kasi Yahweh na
Yehovah ma tirhisiwa tani hi mavito ya xikwembu. Eka vukreste bya
vunharhu-vun'we, xikwembu xi tiviwa tani hi Xikwembu - Tatana, Xikwembu-N'wana
na Xikwembu-Moya wo kwetsima. Eka vukhongeri bya Xiyuda, swi tolovelekile ku
vita Xikwembu hi Elohim kumbe Adonai. Eka vukhongeri bya Xisurumani, ku
tirhisiwa vito Allah, "Al-El", kumbe "Al-Elah", tani hi vito ra Xikwembu.

Mavonele yo hambana hambana ya tumbuluxe vukhongeri lebyi pfumelaka leswaku
vukhongeri hinkwabyo byi khongela xikwembu xin'we hambi leswi byin'wana na
byin'wana byi xi twisisaka hi ndlela yo hambana.



https://ts.wikipedia.org/wiki/Nelson_Mandela

Nelson Rolihlahla Mandela (/mænˈdɛlə//mænˈdɛlə/; 18 mawuwani 1918 – 5
n'wenzamhala 2013) ari mu Afirika-Dzonga, mulwisi wa xihlawuhlawu, n'wa
ti politiki, na kuva xirhandzwa, utirhe tani hi Puresidente (murhangeri/ nhloko)
 wa tiko ra  Afirika-Dzonga ku sukela hi lembe ra 1994 to 1999. a ri wa ntimeni
wo sungula kuva murhangeri wa tiko ra afirika-dzonga, naswona a hlawuriwile hi
swa nawu. Mfumu wa yena awuti nyiketile ekulwa na xihlawuhlawu, ku zhondana ka
swa rixaka na ku hlanganisa tiko. ari muhlanganisi wa ma afirika, naswona ari
murhangeri wa vandla ra tipolotiki ra ANC kusukela 1991 kufikla 1997. 

Mandela ukhomiwile malembe ya 27, eRobben Island, na le Pollsmoor
Prison na Victor Verster Prison. ku pfuka tinyimpi ta mazholonga, na moya wo
cheriwa hi va matiko mambe (international pressure), no chava nyimpi ya xin'wana
manana, Puresidente F. W. de Klerk u n'wi humesi ekhotsweni 1990. Mandela na de
Klerk va burisane ku herisa xihlawuhlawu hi lembe ra 1994  no vhota ka tinxaka
hinkwato multiracial general election  Mandela u winilena vandla ra ANC a va
murhangeri wa tiko. a rhangela broad coalition government leyi yi nga vumba
vumbiwa ra rixaka  new constitution, Mandela a kondlotela rixaka ku rivalelana
no tumbuluxa Truth and Reconciliation Commission  ku lavisisa ku tshiviwa ka
timfanelo ta vanhu nkarhi lowu hundzeke. swa timali, mfumo wa Mandela utirhe
kahle ngopfu ku tlula mfumo wa xihlawuhlawu  liberal framework hambi leswi a nga
tshembi, ute na tindlela ta ku tlheriseriwa ka misava ekava ntimeni land reform,
a lwa na vusweti, no kurisa timhaka ta swa rihanyo healthcare services. misava
hinkwayo, ari mulamuli wa Pan Am Flight 103 bombing trial naswona atirha tani hi
 matsalani nkulu wa Non-Aligned Movement kusuka hi 1998 to 1999. u arile ku
yimela xitulu xa vurhangeri ravumbirhi naswo hi lembe ra 1999 u siviwile hi
xandla xa yena, Thabo Mbeki. Mandela xirhandzwa xa tiko naswona a langutile
kulwa na vusiwana mavabyi ya HIV/AIDS  hi tintswalo na ntwela vusiwa ya Nelson
Mandela Foundation.



https://ts.wikipedia.org/wiki/Ntivo-mbangu

Ntivo-mbangu i dyondzo ya mbangu, ku anama, kumanyana, kuhambeta na ku akelana
loku nga kona exikarhi ka vanhu na ndhzawu la ha Misaveni, ngopfu-ngopfu swi
hlawulekisi ku hlanganisa na ku hangalaka ka swivumbiwa leswi hanyaka laha
misaveni, kuhlanganisa vanhu na mbuyelo wa migingiriko ya vona e ka ndhzawu leyi
va akeke eka yona. Riviti geography ri tekiwa e ka Xigiriki γη (ge) kumbe γαια
(gaia) ("Misava") na γραφειν (graphein) ("mbhonya"). Mbangu-vu ako byi langutisa
Ntivo-vuthlarhi hi Misava (leswi nkarhi wu nwana swi vuriwaka Ntivo-vuthllarhi
hi ntumbuluko wa misava). Leswi swi nyika vutivi hi, Maxelo na Vuako bya misava.
Ntivo-mbangu wa vanhu wu hlanganisa vufuwi, tipolotiki na mindhzavuko hi ku
yelana na mbangu naswona byi langutisa Ntivo-vuthlarhi hi mahanyele ya vanhu
kumba swi hlawulekisi leswingariki swa vu ako bya misava. Byi hlahluva ndlela
leyi vanhu va tolovelaka no tirhisa mbangu/vuako hayona. Vativi-mbangu va thlela
va dyondza hi misava kuyelana na Ndzendzeleko wa misava na vuako hinkwabyo na
leswi misava yi khumbekake hakona(kufana na Maxelo, Mimoya ya le lwandle na
mabhubhutsa).



https://ts.wikipedia.org/wiki/Nghunghunyana

Hosi Mdungazwe Nghunghunyana Nxumalo (1850 - 1906), hosi yo hetelela ya mfomo wa
le kaGaza( e mozambhiki) laha a fumeke kusukela hi lembe ra 1884 kuya e ka lembe
ra 1895. Mdungazwe i hosana ya muti wa ka Dlamini. Nghonyama ya Gaza (tani hi
leswi a a tivewa ha kona) yi yi kote ku tiyisa mfumo wa kaGaza, hi ku tirhisa
mano na vutsila bya vuthu rakwe ra nyimpi nkarhi wo ringana malembe yo
tlulanyana makume nkombo-nthlanu (75) a nga si khotsiwa hi ka ntsikelelo wa
maphutukezi.

Kutani eku heteleleni u hluriwile, naswona u bohiwile a yisiwa e tikweni ra
maphutukezi e ntsindza wa kona kunga Lisbon. U tekiwe na vasati vakwe va nkombo;
n'wana, malume wakwe na swirho swin'wana swa vuthu rakwe. Endzhaku ko tshama
xinkadyana e lisbon, u rhurhiseriwe e xihlaleni xa Azore, laha a tshameke kona
kufikela loko a khinsama ra makumu endzhaku ka malembe ya khume-nw'e a ri
mubohiwa e azore.

Mdungazwe kumbe Mudungazi loyi a tlakuseriwe e xiluvelweni xa vukosi bya le
kaGaza hi lembe ra 1884, u tswariwile e vukosini hi lembe ra 1850 kun'wana e
xikarhi ka nambu wa Zambhezi na nambu wa Nkomati, naswona swinga endleka leswaku
u tswaleriwe kunwana kusuhi na ribuwa ra Limpopo laha ntsindza wa mfumo wale
kaGaza a wu simekiwe kona.

Mdungazi i n'wana wa Hosi Mzila Nxumalo (loyi a fumeke kusukela hi lembe ra 1861
kuya e ka lembe ra 1884) na Yosiwo, loyi a tshuriweke vito ra Umpebekecana
endzhaku ka rifu rakwe. Kokwa wakwe a a ri n'wana wa Hosi Soshangane Manukosi
Nxumalo, murhangheri wa Vangoni lava va tsutsumeke nyimpi e tikweni ra kaZulu hi
nkarhi wa Mpisana(Kumbe Mfecane), naswona a aka mfumo wa le kaGaza.

Mdungazwe u kule enkarhini lowu madzolonga na ku chava a ku hlasele tiko
hinkwaru. Kokwa wakwe Manukosi a a ha ku rhurhela en'walungu wa tiko ku suka
etikweni ra kaZulu, a a rhangele vuthu leri chavekaka ra Vangoni ( Va-angune
kumbe Vatuwa hikuya hi maphutukezi) hinkarhi wa tinyimpi ta mpisana kwalomu ka
lembe ra 1820. Manukosi u simeke mfumo wa le kaGaza (Vito ra Kokwa wakwe Gaza),
lowu a wu aname hi 56 000 km² naswona u lange muganga wa Chayimeti tani hi
ntsindza wa mfumo.

Hi xona xiyimo lexi Mdungazi loyi a a tava Nghunghunyani Nghonyama ya Gaza a
tswaleriweke e hansi ka xona, n'wana wa Hosi Mzila waka Nxumalo, Hosana ya muti
wa ka Dlamini. U kule a dyondza nyimpi naswona a a hoxa xandla eka tinyimpi leti
ntsongo to ndlandlamuxa mfumo leti a ti lulamisiwa hi kokwa wakwe, ndzhaku tata
wakwe lembe ni lembe. Nghunghunyani a a akekele kulwa, naswona a nga hlwelanga
ku twisisa ndlela ya nyimpi leyi sunguriweke hi kokwa wakwe Manukosi na Hosi
Shaka.

Endzhaku ka ku khinsama ka Soshangane ra makumu, ku sung ule nyimpi yo lwela
vukosi e xikarhi ka Mamewe na Mzila, naswona hambi leswi Manukosi a a lange
Mzila tani hi mudyandzhaka wa yena, Mawewe u tekile vukosi. Mzila u hlurile
makwavo hi ku pfuniwa hi maphutukezi hi lembe ra 1864 naswona u sungurile ku
kurisa vukosi bya kwe e mfun'weni hinkwawo wa tiko ra le ka Gaza.

Hi nkarhi lowu, Mdungazwe a a sungula ku tolovela ehubyeni ya Mzila. Loko tata
wa kwe a khinsama ra makumu, Mafemana a ari yena mudyanzhaka tani hi leswi mana
wakwe a kuri yena Nsati-nkulu (Nkosikazi), kambe Mdungazi u sungele nyimpi yo
lwela vukosi naswona u dlayile mafemana leswaku a kuma xiluvelo xa vukosi bya le
kaGaza. Leswi swi bohe Hanyani na Mafabazi leswaku va ya e vuchavela-hwahwa.

Hikwalaho hi lembe ra 1884, Mdungazwe u hlambanyisiwe tani hi mufumi wa le
kaGaza naswona a ti tshula vito ra Nghunghunyana n'wana wa Mzila wa ka Nxumalo
Nghonyama ya Gaza.

A ri na ma lembe ya makume-nharhu mune (34), u sungule ku fuma e nkarhini lowu
kotlaneke na ntsombano wa le Berlin ( Hi 15 Nhlangula (October) 1884 ku ya ka 26
Nhlangula 1885 ) laha Afrika yi aviweke hi matiko lamakulu ya Yuropa.
Xikan'we-kan'we huvo ya hosi nghunghunyani yi rhumerile pfhumba hi n'hweti ya
Sunguti e ka muyimeri wa mfumo wa ma phutukezi e dorobeni ra ka Xiluvani,
leswaku va yisa nyiko ya vunghana no tivisa mufumi lontshwa.

Murhangeri wa rhavi Agostinho Coelho e ka Xiluvani narona ri hlamule hi ku
rhumela muyimeri wa rona eka huvo ya nghunghunyana e xikarhi ka lembe ra 1885.
Muyimeri loyi a langiweke a ku ri Casaleiro Jose de Alegria Rodrigues, loyi a
hatleke a xiximeka e hubyeni leyi. Ku hlawuriwa ka Casaleiro ku haxe mbewu ya
makwanga e xikarhi ka vayimeri va maphutukezi lava a va ri eka xiluvani, naswona
leswi swi vange ma dzolonga lama landzeleke.



https://ts.wikipedia.org/wiki/Vutshila

Ta Vutshila ti yimela kutiphofula ka matitwele, naswona hakanyingi ti
hlohloteriwa hi ndhavuko ivi tithlela to hlohlotela ku cinca ka ndhavuko.
Mintlawa-nkulu ya ta vutshila yi hlanganisa Matsalwa - lama hlanganisaka
Vuthlokovetseri, tinovhele na Mintlangu yo koma; Mintlangu-Vutshila - exikarhi
ka yona kuna vuyimbeleri, ncino, na mintlango ya le rivaleni; Vutshila bya
vusweki byi hlanganisa kubhaka, ku sweka vulombe na ku vhuvela Wayini; Vutshila
bya Mahungu tani hi kuteka swinepe na ku rhekhoda filimi, ivi ku hetelela hi
ntlawa wa Vutshila bya leswi voniwaka - byi hlanganisa kupfapfarhuta na vuvatli.

Xihlamusela mariti xa xinghezi lexi gandlisiweke hi Collins, xihlamusela
'vutshila' kuri "Rhavi ra vutivi leri havaka Sayensi, naswona ri tirhisaka
mihleketo yo tumbuluxa swilo swintshwa. Ngopfu ngopfu loko rhavi leri ra vutivi
ri dyondzeriwa kunene. Riviti 'Vutshila' rihlamuseriwa eka Insayclophediya ya xi
Ayrishi hindlela leyi landzelaka: "Vutshila byivumbiwa loko muvatli (kumbe
n'wa-tavutshila) a vumba xilo xosaseka, kumbe a endla xiendlo lexi khumbaka
vahlaleri (kumbe vayingiseri) naswona xiendlo lexi xi endliwe hivutshila."
Kuengetela kwalaho xihlamusela marito lexi xiri:

Hintolovelo, ta vutshila ti hambanisiwa hi swiyenge swa knombo leswi landzelaka:
Vutshila byo aka, Vuvatli, Vupfapfarhuti, Vuyimbeleri, Vuthlokovetseri, Ncino,
Tifilimi.



https://ts.wikipedia.org/wiki/Xitsongwatsongwana_xa_vuvabyi_bya_Ebola

Xitsongwatsongwana xa vuvabyi bya Ebola (EVD) kumbe Dari ya ku humesa ngati
(EHF) i vuvabyi bya vanhu lebyi vangiwaka hi xitsongwatsongwana xa Ebola.
swikombiso hi ntolovelo swi sungula ku tikomba masiku mambirhi ku ya eka mavhiki
yanharhu endzhaku ko khomiwa hi xitsongwatsongwana, hi dari, swirhumbana
enkolweni, ku vava ka tinyama, na ku pandza ka tihloko. swikombiso ku hlamba
timbilu, ku hlanta, na ku chuluka ku landzela swirhumbana, ku fambisana na
xivindzi na tiyinswo. Eka nkarhi lowu, vanhu van'wana va sungula ku va na
swiphiqoswo huma ngati.

Xitsongwatsongwana xi nga kumeka hi ku hlangana na ngati kumbe swixihalaki swa
miri wa xiharhi lexi khomiweke(hi xitalo tinkawa kumbe timangadyana ta mihandzu)
ku hangalasiwa hi moya a swi si tsariwa eka tindhawu ta ntumbuluko. Timangadyana
ta mihandzu ku pfumeriwa leswaku ti rhwala na ku hangalasa xitsongwatsongwana
handle ko khumbeka. Xikan'wekan'we loko ku va na ku tluleriwa ka vanhu, vuvabyi
byi nga ha hangalasiwa na le exikarhi ka vanhu. Vaxinuna lava ponaka va nga swi
kota ku tluleta vuvabyi hixipeme ku tshinela eka tin'hweti timbirhi. ku kota ku
hlahluva vuvabyi, hi ntolovelo mavabyi man'wana lawa ya nga na swikombiso swo
fana na malariya, kholera na xitsongwatsongwana xa dari ro huma ngatiKu tiyisisa
ku hlahluva vuvabyi swikombiso swa ngati swi kamberiwa switsongwatsongwana
masocha ya miri, switsongwatsongwana RNA, kumbe xitsongwatsongwana ha xoxe.

Ku sivela ku katsa ku hunguta ku hangalaka ka vuvabyi ku sukela eka tinkawa leti
tluletiweke na tinguluve ku ya eka vanhu Leswi swi nga endliwa hi ku kambela
swihari swoleswo eka ku tluleta na ku dlaya na ku cukumetiwa kahle ka mintsumbu
loko vuvabyi byi kumiwile. Ku sweka nyama yi vupfa hi ku hetiseka na ku ambala
swiambalo swo sirhelela loko u khoma nyama naswona swi nga pfuna, tanihi loko hi
ambala swiambalo swo ti sirhelela na ku hlamba swandla loko u ri kusuhi na munhu
loyi a nga na vuvabyi. Swikambelo swa swihalaki swa miri na misiha leyintsongo
kusuka eka vanhu lava nga ni vuvabyi swi fanele ku hlayisiwa hi vukheta.

A ku na vutshunguri byo kongoma eka vuvabyi lebyi; matshalatshala yo pfuna vanhu
lava tluletiweke ya katsa ku nyika ku nga ha va matshungulelo yo nyika mati (
mati yo nyanganya na ku va na munyu ku va va nwa) kumbe swihalaki leswi
nghenisiwaka hi tidiripi.Vuvabyi byi na nhlayo ya le henhla ya rifu hi xitalo:
byi tala ku dlaya exikarhi ka 50% na 90% ta lava va tluletiweke
xitsongwatsongwana. EVD yi boxiwe ro sungula e Sudan na le Democratic Republic
of the Congo. Vuvabyi hi ntalo byi humelela hi ntungu hi xihatla eka swifundza
hisa swa Sub-Saharan Afrika. Kusukela 1976( loko byi boxiwile ro sungula) ku
fika 2013, vanhu va le hansi ka 1000,00 va tluletiwile hi lembe. Ntungu lowukulu
ku fika sweswi wu ya emahlweni ntungu wa Ebola wa le Vupeladyambu bya Afrika
wa2014, lowu khumbaka Guinea, Siera Leone, Liberia ku nga va na le Nigeria. Ku
sukela hi Mhawuri 2014 ku tlula 1600 wa swiviko swi boxiwile. Matshalatshala yo
nsawutiso ya ya emahlweni; hambiswiritano, a ku si kumeka na wun'we.



https://ts.wikipedia.org/wiki/Timbhoni_ta_Yehovha

Timbhoni ta Yehovha i vukhongeri bya xikreste lebyi nga pfumeriki e ka
vunharhu-vun'we ku hambana na vukhongeri bya vukreste lebyi tolovelekeke. Ntlawa
lowu wu vika vulandzeri bya misava hinkwayo bya kwalomu ka 8.340.847 miliyoni ta
vahuweleri, kwalomu ka 15 wa timiliyoni wa lava kumekaka e mitsombanweni, na
kwalomu ka 20.08 wa timiliyoni ta vanhu lava veke kona e Xitsundzuxweni.
Timbhoni ta Yehovha ti rhangeriwa hi Huvo leyi Fumaka, kunga ntlawa wa vakulu e
Brooklyn, New York, lowu simekaka tidyondzo hikwato ta vona kuya hi tinhlamuselo
ta Bhibhele . Vatirhisa ngopfu Bhibhele ya vona leyi tiviwaka hi ,
Vuhundzuluxeri bya matsalwa bya Misava leyintshwa, hambi leswi tibuku tavona ti
tshahaka vuhundzuluxeri byin'wana . Vupfumela leswaku kuherisiwa ka mafambiselo
ya sweswi ya misava e Armageddon kutshinele, naswona leswaku ku simekiwa ka
Mfumo wa Xikwembu laha misaveni, hi xona ntsena xintshuxo xa swirhalanganya
hikwaswo leswi languteke vanhu hikwavo.

Ntlawa lowu wusukela eka Swichudeni swa Bhibhele, kunga ntlawa lowu simekiweke
kwalomu ka malembe ya 1870 hi Charles Taze Russell loyi a sunguleke Zion's Watch
Tower Tract Society, naswona vathlela va cinca mafambisele na tidyondzo ta vona
e hansi ka vurhangeri bya Joseph Franklin Rutherford. Vito ra Timbhoni ta
Yehovha riamukeriwile hi ntlawa lowu hi lembe ra 1931 leswaku wutihambanisa na
mintlawa yin'wana ya Swichudeni swa Bhibhele leswi sukaka e tidyondzweni ta 
Russell.

Timbhoni ta yehovha titiveka ngopfu hi kuchumayela ka muti-hi-muti, kuhangalasa
tibuku tavona leti vuriwaka Xihondzo xo Rindza na Pfuka!, ku ala Vusocha na
kucheriwa ka ngati. Vatshemba leswaku iswa nkoka ku tirhisa vito ra Yehova eku
khongeleni. Va ala Vunharhu-vun'we, Kupona ka moyaxiviri, na ndzilo wa tihele,
leswi va vulaka swi hambana na matsalwa. Ava tlangeri Khisimusi, Gudu, Masiku yo
tswariwa kumbe tiholide na swihenwa leswi va vulaka swi huma eka vukhongeri bya
Vujagana naswona swihambana na Vukreste. Valandzeri vantlawa lowu va vula
tidyondzo ta vona "Ntiyiso" naswona vativona vari "entiyisweni". Va vona vanhu
van'wana lava naga ehandle ku vupfumeri lebyi tani hi lava hombolokeke naswona
vari e hansi ka nhlohlotelo wa Sathana, naswona va hunguta ku tihlanganisa na
vona. Vuxupuri bya nhlengeletano/vandla byi hlanganisa Kususiwa kunga rito
ravona leri hlamuselaka ku hlongoriwa no bakanyiwa. Vanhu lava susiweke vanga ha
thleriseriwa loko va voniwa va hundzukile.

Vuyimo bya vukhongeri leyi mayelana na ku ala vusocha na ku hlonipha mujeko, byi
va vangele madzolonga na Mifumo ya matiko yo hlaya. Hiswona leswi vangeleke
leswaku, van'wana va Timbhoni ta Yehovha va xanisiwa naswona vukhongeri byavona
byi arisiwa ematikweni man'wana. Kuphikelela ka vona e tihuveni ta milawu swi
hlohlotele timfanelo ta ximunhu ematikweni yohlaya.



https://ts.wikipedia.org/wiki/Mukhuhlwana_wa_Zika

Mukhuhlwana wa Zika (lowu tivekaka kambe tanihi vuvabyi bya xitsongwatsongwana
xa Zika i vuvabyi lebyi vangiwaka hixitsongwatsongwana xa Zika . Timhangu to
tala a ti na swikombiso, kambe loko byi ri kona hi xitalo byi ringana na ku fana
na mukhuhlwana wa dengue .Swikombiso swi nga katsa mukhuhlwana, mahlo yo tshuka,
swivavi swa mahlangano , ku pandza hi nhloko, na swirhumbarhumbana swa
makhulophaphula. Swikombiso swi nga va kona ehansi ka kombo wa masiku. A ku
vikiwangi mafu lawa ya vangiweke hi nkarhi wo sungula wa ntlulelo. Ntluleto wu
hlanganisiwa na Sidirome ya Guillain–Barré (GBS).

Ku sivela ku katsa ku hunguta ku lumiwa hi vusuna eka tindhawu leti vuvabyi byi
nga kona na ku tirhisa hi fanelo tikhondomu. Matshalatshala yo sivela ku lumiwa
ya katsa ku tirhisa swilwisani na switsongwatsongwani, ku pfala miri wa wena hi
swiambalo, tinete ta tinsuna , na ku susa mati lawa ya yimeke laha tinsuna
titswalaka kona. A ku na ntlhavelo lowu tirhisiwaka . Vatirhi va swa rihanyu va
bumabumela leswaku vamanana eka tindhawu leti khumbekaka hi 2015–16 Ntungu wa
Zika va fanele ku anakanya ku herisa vuyimani bya vona na ku nga yi eka tindhawu
teleto. Hambi leswi ku nga riki na vutshunguri lebyi kongomeke , pharasetamoli
(acetaminophen) yi nga pfuna hi swikombiso. Ku amukeriwa exibendhele a swi na
nkoka.

Xitsongwatsongwana lexi vangeke vuvabyi xi kumiwe rosungula hi 1947. Matsalwa yo
sungula ya ntungu exikarhi ka vanhu ya vile kona hi 2007 e Federated States of
Micronesia. Template:Kusukela hi, vuvabyi a byi ri kona eka makumemambirhi ya
swifundza swa Amerika. Byi tiveka na ku va kona eAfrika, Asia, na le Pacific.
Hikokwalaho ka ntungu lowu sunguleke eBrazil hi 2015, Nhlangano wa Rihanyu wa
Misava wu tivise ximfumo leswakukhombo ra Rihanyu ra swa Vaaki ra vilerisa
misava hinkwayo hi Nyenyanyani 2016.



https://ts.wikipedia.org/wiki/Henri-Alexandre_Junod

Henri-Alexandre Junod (kumbe Henri A. Junod; 17. Mudyaxihi 1863 - † 22.
Mudyaxihi 1934) a ari murhumiwa wa vukhongeri bya vuphurostentanti bya le Furwa
naswona u tiveka ngopfu hi ntirho wa yena e xikarhi ka machangana/matsonga e
n'walungu wa Afrika-Dzonga na le muzambhiki e xikarhi ka varhonga. Hambi leswi a
loveke ari e Geneva, xileriso xa yena xo hetelela a kuri ku ya vekiwa e kaya
rakwe ra makumo e Rikatla e tikweni ra Muzambhiki.

Henri Junod u velekiwe e ximutanini xa Val-de-Ruz ,Chézard-Saint-Martin e
tikweni ra switzerland hi 17. Mudyaxihi 1863 (sonto), Laha tata wakwe mufundhisi
Henri Junod na mana wakwe Marie-Dubied Junod a va ake kona. Henri na vamakwovo
Daniel na Samuel vakurisiwile e hansi ka ndyangu wa vukhongeri bya vuswiss, laha
tata wa vona a a ri mufundhisi kona.

Kusukela e ma lembeni ya vutsongwana, Henri u kombe mboyamelo eka tidyondzo ta
ntivo-vuthlari(Science) ngopfu-ngopfu eka ta ntivo-vutomi(Biology). Leswi swi
tsakise mudyondzisi wa yena Nkul. Billeter, kambe nhlohlotelo lowukulu a wu
kumeka e kaya hi tata wa yena. Hiswona leswi endleke Henri ku tsakela vukhongeri
swonghasi.



https://ts.wikipedia.org/wiki/Sayensi

Sayensi indlela yotumbuluxa, kuaka no hlela vutivi byi andlaleka hindlela yo
hlamusela no vhumba hi ta mbangu.[nb 1]

Sayensi yihambanisiwa hi swiphemeu leswilandzelaka, Sayensi yantumbuluko leyi
nga dyondzo hi ta misava leyivonakaka, Sayensi ya mahanyele ya vanhu leyi 
dyondzo ya vanhu na switshungu, naswona kuva na Sayensi yaximfumo yo fana na
Dyondzo-Tinhlayo.

Alhazen hi yena loyi a simekeke ndlela ya kambisisa swilo ya sayensi ematikweni
ya vuxa-vukarhi. 

Ndlela yo endla sayensi iku lava ku hlamusela swiendlakalo swantumbuluko hi
kuengeta engeta.[nb 2] kuvhumba vhumba indlela yin'wana ya sayensi yo hlanganiso
switandzaku eka swivangelo.

loko vuvhumbi byi hambana naswutandzaku, bya thsikiwa ivikuvhumbiwa ndlela
yinwana. Kambe loko vutivi byikota kuvhumba switandhzaku naswona vumbhoni
byikhomeka, vutivi byebyo bya engeteriwa eka swiyenge swa Sayensi leyi
amukeriweke.

Dyondzo-Tinhlayo iyankoka ngopfu eka Sayensi. Dyondzo-Tinlhayo yifana na ririmi
leri kotaka kuhlamusela Sayensi. Kuxopaxopa naku hlengeleta mimpimo kuhlanganisa
na ku vhumba switandzaku swa Vutivi bya Sayensi hakanyingi swilava kutirhisiwa
ka dyondzo-tinhlayo.

Sayensi hakanyingi yitale ku dyondziwa notirhisiwa hi vaxinuna kambe ahinkarhi
hinkwawo.[nb 3] Vavasati khale nakhaleni avatshamele ku langutana na
xihlawuhlawu e mintirweni nale tidyondzweni ta Sayensi.[nb 4]



https://ts.wikipedia.org/wiki/Pfilu

Pfillu (Vangueria infausta Kumbe Africanmedlar), i muhlovo wa nsinya lowu
tswalaka muhandzu wo fana na mu-Apula, naswona wu kumeka e Dzongeni wa
tiko-nkulu ra Afrika. Muhandzu wa nsinya owu wu dyeka. Swayila ku tirhisa
tihunyi ta Pfilu ku endla ndzilo, eka tinxaka ta le Afrika Dzonga.

Nsinya lowu wukomile loko wu ringanisiwa na misinya yin'wana, hambi leswi
wukulaka ku fika eka 8 wa timitara hi kuleha naswona wu na marhavi yo devyela e
hansi.

Mu handzu wa nsinya lowu wuvitiwa Pfilwa, naswona i wa ri hlaza loko wa hari
mbisi. Pfilu i ra xirhendzevutana naswona ira vuhlaza bya nsuku loko rivupfile
hinkarhi wa ximumu.

Nsinya lowu wu kumeka hixitalo emakwhatini ya nyaka, makhwati ya tihunyi na
ndzawu  ya swinkovana, e Dzongeni na Vuxa-Dyambu bya tiko-nkulu ra Afrika, e
Uganda, Kenya, Tanzania. Malawi, Mozambhiki, Zimbambwe, Namibia, Botswana na
Afrika Dzonga.

Nsinya lowu i xihlovo xa swakudya ematikweni-xikaya ya Afrika Dzonga. Mapfilwa
madyeka manga swekiwanga, kumbe manga omisiwa naswona maswekiwa, kasi timongo
tawona ta katingeka naswona ta dyeka. Matluka ya kona ma rhandziwa ngopfu hi
timbuti na swiharhi swin'wana. Matluka na timintsu ta wona ti tirhisiwa ngopfu
hi tin'ganga.



https://ts.wikipedia.org/wiki/Matimu_ya_misava

Matimu ya Misava inhlamuselo ya  Matimu ya vanhu hi kuya hi tidyondzo ta kucela
tindzhawu ta khale kulanganisa na matsalwa lamahlayisiweke. Matimu ya khale ka
khaleni masungula hi tsumbula ndlela yo tsala. Hambiswiritano, timintsu ta
nhluvuko tiente kuya endzhaku ngopfu kufikela eka thekinoloji ya khale na
ndhzavuko wakona. nguva ya kusungula ka matimu yi sunguriwa eka "nguva yosungula
ya Maribye" , leyi landzeriwaka hi "nguva ya vumbirhi ya maribye", naswona
yihlanganisa na nguva ya vurimi (Exikarhi ka 8000 na 5000 BCE). Nguva leyi
yitise ku cinca loku kulu eka matimu ya vanhu, hikuva vanhu va sungule ku
khatalela no hlakulela swibyariwa (swimilana) na swiharhi. Vurimi byi
antswisiwile naswona leswi swi endle leswaku vanhu va cinca eka mahanyele ya ku
valanga ku ya eka mahanyele ya vurimi naswona va tshama endhzawini yin'we.
Kuvalanga kuyile emahlweni  e tindzhawini tin'wana ta misava ngopfu ngopfu
etinzhawini leti tumbeleke naswona tirina swimilana switsongo leswi dyekaka;
kambe vusirheleleki na ntshovelo lowu tlakukeke wa vurimi swi endle leswaku
mintlawa ya va akatiko va ndlandlamuxa miganga naswona va pfuniwak hi ku
antswisiwa ka swa vutleketli.

Ku antswisiwa ka vurimi ku tise tindlela letinthswa ta ku hlayisa mavele na
tinyunge tin'wana leti tisaka ntsovelo lowunene, naswona leswi swi endle leswaku
nkavelo wa mintirho wu sunguriwa na ku hlayisa mavele exikarhi ka tinguva to
byala. Nkavelo wa ntirho wu simeke swiyenge swa vanhu naswona wu tumbuluxa
madorobha. Kurharhangana loku kulaka ka miganga ya vanhu ku tswale tindlela to
tsala na tinhlayo. Madorobha yotala masimekiwe emabuweni ya milambu; kusungula
hi 3000 BCE tindhzawu to tshama leti sasekeke ti akiwile e tikweni ra
Mesopotamiya, e ribuweni ra nambu wa Nayli e Gibita, ribuwa ra nambu wa Indusi ,
na milambu leyi kulu ya Chayina.

Matimu ya misava ya khale (ngopfu ngopfu Yuropa na Meditera) ma hambanisiwa hi
Matimu yaxikhale kufika eka 476 CE; "Malembe yale xikarhi", kusukela eka
lembe-xidzana ravunthlanu (5) kuya eka ravu khume na ntlhanu, kuhlanganisa na
nguva ya nsuku ya vuIslamu (c. 750 CE – c. 1258 CE) ku hlanganisa na Malembe ya
kupfuxelela ka Ithali (kusungula kwalomu ka 1300 CE); nguva yo sungula, kusukela
eka lembe-xidzana ra vukhume nthlanu (15) kuya eka khume-nhungu (18), laha ku
hlanganisiwa na nguva ya kuvoningeriwa, kusuka eka nguva ya tinkomponi kuta fika
sweswi.

Exikarhi ka lembe-xidzana ra khume-nthlanu (15), kutsumburiwa ka vugandlisi bya
tibuku, ku hluvukise tindlela ko hundzisa marungula, naswona ku hetisa nguva ya
malembe yale xikarhi ivi kusungula nguva ya migingiriko Sayensi. Hikwalomu ka
lembe-xidzana ra vu khume-nhungu (18), kuhlengeletiwa ka vutivi na thekinoloji,
ngopfo ngopfu e Yuropa, swifikile e manembeleleni naswona swi sungula nguva ya
tinkomponi. Ehandle ka misava yakhale, kuhlanganisa na Chayina wakhale na Indiya
yakhale, matimu ya ololoke hi kuhambana lokukulu. Hambi swiritano, hi
lembe-xidzana ra makhume-nhungu (18), matimu ya minhluvuko ya vanhu leyi
hamba-hambaneke yisungule ke hlangana hikwalaho ka swamabindzu ya misava na
vukolonyi. Eka kotara yo hetelela ya lembe-xidzana, kukula ka nhlayo ya vanhu,
vutivi, thekinoloji, swamabindzu, Mathlarhi ya tinyimpi, na ku thyakisiwa ka
mbangu ku ye mahlweni hirivilo lerikulu swonghasi.



https://ts.wikipedia.org/wiki/Khisimusi

Khisimusi i nkhuvo wo tlangela ku tswariwa ka Yesu Kreste, ka lembe na lembe,
naswona nkhuvo lowu wu khomiwa hi siku ra vu 25 eka N'wendzamhala naswona wu
tlangeriwa hi kwalomu ka tibiliyoni ta vanhu emisaveni hinkwayo. Evu
pela-dyambu, nkhuvo lowu wu tlangeriwa masiku ya 12 kunga si fika siku ravu 25,
naswona. Siku ra khisimusi i siku rohumula e matikweni yo tala, naswona
ritlangeriwa na hi vanhu votala lava vangariki vakreste, hambi leswi swiyenge
swin'wana swa vukreste swi nga fambisaniki na nkhuvo lowu. E matikweni man'wana
siku leri thlandlamiwaka hi ra Khisimusi, ri tlangeriwa hi ku nyikana tinyikona
ku tsakela swakudya swa ndyangu.

Hambileswi siku na n'weti ya tswariwa ka Yesu yinga tiviwiki, hi lembe-xidzana
ra vumune, Kereke ya vukreste ya vupela-dyambu yi simekile siku ra ti 25 ta
N'wendzamhala tani hi siku ro tswariwa, siku leri rivuye ri amukeriwa nale
vuxa-dyambu. Namunthla, vakreste votala va tlangela siku leri. Hambiswiritano,
tikereke tin'wana tale vuxa-dyambu byi tlangela siku leri hikuya hi Alimanaka ya
khale, naswona kunga siku ravu 7 eka Sunguti. Kuhambana loku ku vangiwa hi
kutirisa ti Alimanaka to hambana. Siku leri swinga endleka leswaku ri yelana na
kuhela ka tin'weti ra nkaye kusuka eka siku leri vakreste vakhale va tshembeke
leswaku angava a xurhiwile harona.



https://ts.wikipedia.org/wiki/Nkanyi

Nkanyi, (Sclerocarya birrea, Hi kuya hi xi Griki) i nsinya lowu kumekaka e,
khwatini ra Miombo e dzongeni ra Afrika, e vupela-dyambu bya Afrika, na le
Madagascar. Nsinya lowu wu kula wu anamisa magaca ya wona. Mihandzu ya wona yi
tirhisiwa ku endla byala bya xitsonga lebyi vuriwaka Vukanyi na bya xilungu
lebyi vuriwaka Amarula. Nsinya lowu wu rhandziwa ngopfu hi vanhu lava a va ake e
tinzhawini ta le kusuhi ni mati.

Mihandzu ya wona yi vupfa exikarhi ka Nwendzamhala na Nyenyankulu, yi na muvala
wa xitshopana naswona wu tele vitamin C (kwalomu ka tlandla ka nhungu ka ntengo
wa Vitamin C leyi kumekaka eka Lamula). Endzeni ka makanyi kuna nyunge leyi
khomeke mongo. Timongo ti fananyana na timanga naswona ti rhanziwa ngopfu hi
makondlo na timbeva.

Kuvuriwa leswaku hi nkarhi wa vukolonyi, maphutukezi ma ringetile ku tsema
nkanyi lowu leswaku vadlaya nhlohlotelo wa vuhosi bya Vatsonga. Maphutukezi
maringetile kotala ku dlaya nkanyi lowu kambe vatsandzeka, nkanyi a wuhluka
wutlela wu leha kutlurisa laha ava wutsema kona. Van'wana va vula leswaku nkanyi
awu tsemiwa namunthla, mundzuku wupfuka wu hlukile. Ekuheteleleni, maphutukezi
ma amukele kuhluriwa hinkanyi ivi vahumesa nawu waleswaku kusukela kwalano
navona vatahlangamela ekeu xiximeni kankanyi lowu hi ku nwa vukanyi na tihosi ta
tiko kan'we e nkubyweni wo luma vukanyi.

Nthsovelo wa mihandzu yo sungula ya nguva wufambelana na swiyalana swa wona eka
Vatsonga. Hi kuya hi ndhavuko wa Vatsonga, mihandzu yo sungula ya makanyi yi
fanele ku lumiwa kuya hi swiyenge swa rixaka leswaku ntshovelo wu ta katekisiwa.
Mulumulo wa makanyi kumbe ku luma vukanyi inkuvo low yelanaka na kuwa ka makanyi
e xikarhi ka tin'wheti ta N'wendzamhala na Sunguti. Eka nguva leyi yo nwa
vukanyi kuhava ntirho lowu endliwaka e tikweni, hinkwaswo swilo swa yimisiwa.
Kuni swiyenge swa mune swa nkuvo wo luma vukanyi, hi laha kulandzelaka.

Makanyi yo sungula kuwa, ma hlengeletiwa ivi ma yisiwa entsindzeni wa hosi ta ni
hi magandzelo yo endla vukanyi byo sungula e tikweni. Swikwembu na hosi hi
Makanyi lawa mahlengeletiweke e ntsindzeni, boxiwa ivi makamiwa. Ntsutsu wo basa
lowu humaka hibyona byala bya vukanyi. Byala lebyi byi ta cheriwa/halateriwa
swikwembu egandzelweni ra hosi leyi loveke. Byala lebyi byi cheriwa/halateriwa
eka nsinya wa swikwembu, naswona swivitiwa kuta katekisa nguva leyintswa ya
nkhuvo wo luma vukanyi. Hi kuya hi xiviko xa Henri Junod, Ndhuna Nkolele wa le
Libombo a a katekisa nkuvo lowu hi xikhongelo lexi nga e xineneni. Ndlela
yinwana yo katekisa vukanyi lebyi he leyinge:

Endhzaku ka Ku luma ka swikwembu na Hosi, vantswa va va hlenegeltiwa leswaku va
basisa ntsindza na mapatu ya tiko, leswaku ku sungula nkhuvo wo luma
vukanyi.Vavasiti va le ntsindzeni wa tiko vapfuka namixo va ba minkulungungwana
(Swibubutana), naswona va ta hlengeleta makanyi etikweni naswona va matisa e
rivaleni ra ntsindza watiko. Ntirho woboxa makanyi wa sunguriwa. Makanyi
maboxiwa hi rimhandzana rototswa naswona ntsutsu wakona wu hlengeletiwa
jomeleni. Byala byaVukanyi byi teka masiku manharhu kuvila. Kwalomu ka khume wa
Miphongolo yita hlengeletiwa leswaku yikhoma byala lebyi talaka.

Loko byi virile, mavuthu ya nyimpi mahlengeletiwa kuta luma vukanyi. Lavangata
fika kusungula e ntsindzeni wa tiko i tinhenha ta nyimpi leti dlayeke enyimpini
n'wexemo. Tinhenha ti fika ti ambale tinjhovo naswona va khome swithlangu
swavona leswi tsongo swo tlanga. Muphongolo wunwe wu ta hlawuriwa ivi ku cheriwa
vuhlungu byi milurhu leswaku lava va dlayeke valala vanga hetiwi matimba hi
mimoya yavalala kumbe va xengiwa mahlo. Vavanuna va ta hi kulandzelelana (ku
katsa na hosi loki a dlele munhu enyimpini) ivi va nyikiwa ndzheko wa vukanyi
lebyi nga ni vuxungu. Un'wana na un'wana a nwaka vukanyi u fanele ku tsutsumela
e nyangweni wa ntsindza ivi a tshutela vukanyi lebyi nga e nonweni ivi aku.

Ntirho wo pfula nkhuvo wo luma vukanyi wu hetisekile, sweswi i nkarhi wo sungula
nguva ya vukanyi e migangeni hinkwayo ya tiko. Vavasati lava a vasele emakaya
loko vavanuna na tinhenha ta nyimpi, va hete ku hlengeleta makanyi yo tala,
leswi nsinya lowu wu teleke e tikweni. Nkhuvu lowu wu fanele wukatekisiwa hi
ndhuna ya muganga, hi ku sungula yinwa vukanyi emahlweni ka va akatiko. Endzhaku
kaswona, un'wana na un'wana u thsunxekiwe ku n'wa vukanyi lebyi kamiweke e
mugangeni nale muntini wa yena hi kurhandza.

Va aka tiko va ta nwa vukanyi hikuya hi makotele ya vona, vusiku na nhlikanhi ku
kondza nguva ya vukanyi yi hela. Loko vu kanyi byihela e mutini, vanhu vata
famba va byi lava eka va akelani vavona kumbe eka muganga un'wana. Vukanyi lebyi
endliwaka hi nkanyi wa nunge hi byona lebyi bhavaka kutlurisa. Hi kuya hi
kuxiyaxiya ka Henri Junod hi nguva ya vukanyi, nawu wa tiko a wutiyi. Hambi
swiritano, xibhalo xa hosi a xirivariwi. Va akatiko va yisa vukanyi e hosini e
ka nguva ya vukanyi naswon swivuriwa ku "Lumisa Hosi". Ntirho wo lumisa hosi wu
endliwa hi kuya hi miganga. Vavasati va tisa majomela lama teleke maku ni
tshiki! hi vukanyi e hosini. Ti ndhuna leti amukelaka, kotala ti tekela majomela
yo karhi, hambi swiritano byala byiva byitele le kamkhulu. Hosi yi ta thlerisela
majomela mangari mangani eka vu pfhimba lava tiseke vukanyi. Vavasati lava
rhurheriwa naswona va tiphina hi vukanyi lebyi va byitiseke. Hi xa mundzuku va
ta pfuka va thlelela e migangeni ya vona.

Lowu intirho wo hetelela wo katekisa nguva ya vukanyi. E kuheleni ka nguva ya
vukanyi, ma byanyi masungule ku leha tani hi leswi tiko a riri e nkhuveni
naswona kuri hava loyi a hlakulaka. Makanyi ma sungula ku vupfa ngopfu naswona
amaha talanga. Nwheti ya hela na swona nweti lowutswa wu tshinele naswona
wuvuriwa Sivandlela hi kuva ndlela yo ya eka minkanyi yi mile byanyi.

E tikweni ra ka nkuna sivandlela yi landzeriwa hi nkhuvo wo tsema lembe (kumbe
kudya nwaka). Nkhuvo lowu wu tlangeriwa hi ku sweka kwembe leri swekiweke e
nstindzeni wa tiko ra yena. Kwembe ri swekiwe na mirhi yo nisa mpfula, naswona
hosi yi ta dya kwembe leri na madyambu. Loko yi hetile yi tsala xihambano eka
xighubhu, endzhaku ka swona vanhu vata vitaniwa hi nghoma ya xighubu. Vavanuna
va ta na swinangana leswi va hlayisaka kona murhu wo nisa mpfula. Swinangana
naswona swifanela ku dyisiwa nwaka ku katekisa nsthovelo. Loyi a kumekaka a
rhangele hosi kudya mihandzu yo sungula uta vabya kumbe afa, kumbe a tekeriwa
nkavi yin'we.

Masiku lawa, Makanyi wa tirhisiwa hixitalo ku endla byala bya xilungu lebyi
vitiwaka Amarula, lebyi nga eka xiyimo xavumbirhi e misaveni eka byala lebyi
katsiweke na meleke. Nkomponi ya MIMRMA leyi nga ePhalaborwa, yihlengeleta
kwalomu ka Magidi ya mune (4 000) wa tithani ta makanyi hi lembe eka va aka tiko
vale matiko-xi-kaya. Byala lebyi va byi kamelaka kusuka eka makanyi, byi yisiwa
eka nkomponi leyi vitiwaka Distel eKapa-Vupela dyambu, laha byi fikaka
byihlanganisiwa na maleke ivi byi virisiwa. Kusuka kona byi cheriwa e
mabhodleleni ivi byi xavisiwa misava hinkwayo.



https://ts.wikipedia.org/wiki/Thomas_Khosa

Thomas Howard Khosa, (27 Khotavuxika 1953) i mutsari wa tibuku ta xitsonga, a
thlela a tiveka ngopfu tani hi muvulavuleri wa mfumo wa xifundza xa Nw'alungu
(Limpopo). Ehenhla ka kuva muvulavuleri wa mfumo loyi angana ntokoto, uthlela a
tiviwa ngopfu hi tinovhele ta yena ta xitsonga to fana na Mulunguntima.

Thomas Howard Khosa u tswariwile hi 27 eka Khotavuxika hi 1953 a Pfukani
Misssion Station, etikweni ra ka Mtititi (leri namunthla ritiviwaka hi ra
Vuwani) e xifundzeni xa n'walungu (Limpopo). U hetile tidyondzo ta le hansi e
Pfukani Lower Primary na le Schiel Higher Primary, naswona tidyondzo tale henlha
u tihetise e Douglas Laing Smit laha a thlomiweke risiva ra xitifiketi xa
Matriki hi lembe ra 1972. U yisile tidyondzo ta yena e mahlweni laha kumeke
Digri yakwe eka tidyondzo ta Vutshila (Batchelor of Arts) eka Dyondzo ya
mihleketo na Mahanyelo (Psychology and Sociology), e Yunivhesithi ya N'walungu.

Uthlele a dyondzela Vuvulavuri, Filosofi na Xizulu e Yunivhesithi ya Afrika
Dzonga (UNISA). Kusukela hi lembe ra 1974, utirhele mfumo wa Gazankulu, a
sungala a tirha tani hi Muhundzuluxeri wa ririmi kwalomu ka malembe ya mune, ivi
a ta thoriwa nakambe tani hi Muvulavuleri wa mfumo ku ya fika hi lembe ra 1994.
Endzhaku ka 1994, u yisiwile eka mfumo wa xifundza xa N'walungu laha a yeke
mahlweni na ntirho wa yena wavuvulavuleri.

Hi nkarhi wa kutirhela mfumo wa Gazankulu, usungurile phepha-hungu ra xitsonga
leri nge "Mhalamhala", leri a rikongomisiwa hi mfumo wa tiko. Naswona hi yena
loyi a sunguleke ku tsala Dayari na Buku ya lembe, ya Gazankulu. Naswona a
thlela ava mutsalri-nkulu wa tinkulumo ta tinhloko ta mfumo hi ta Xipolotiki.

ka Mfumo wa Gazankulu. U tlhele a tirha eka “Gateway International Aiport”
tanihi Mulawuri. Thomas Khosa i n’wa mabindzu eka nkarhi wa sweswi.

E henla kakuva muvulavuleri wa ntokoto naswona loyi a xiximiwaka, Khosa uthele a
tivonakarisa eka matsalwa ya Xitsonga. U tsarile tinovheli na Swithlokovetselo
swo hlaya nyana ku katsa na:



https://ts.wikipedia.org/wiki/Thekinoloji

Thekinoloji ("Ntivovuthlarhi hita kuvumba", risuka eka viti ra Xigriki τέχνη,
techne, "Vupfapfarhuti kumbe Vutshila"; kuhlanganisa na -λογία, -logia) i
nhlengelo wa vutshila, vuswikoti na maendlele yo tumbuluxa switirhisiwa kumbe
vukorhokeri kumbe kuhetisisa vukambisisi bya Sayensi. Thekinoloji yinga thlela
yi hlamuseriwa tanihi vutivi bya maendlelo ya mintirho.

Vanhu vakhale vatidyondzise Vutivi byovumba mathulusi yo tirha hiwona, katsongo
katsongo hikuya hi swilaveko swavutomi. Kutshembiwa leswaku kuvumba ririmi na
mbalavuriswano hi yona thekinoloji yosungula.

Matirhisele ya ndzilo macince maendlelo ya swilo swonghasi.  Kutshembiwa leswaku
vanhu vasungule kutirhisa ndzilo kwalomu ka 1,000,000 BC; vativi vatidyondzo
vatwanana leswaku vanhu vakhale vangava vasungule kutirhisa ndzilo kwalomu ka
500,000 BC na 400,000 BC. Ndzilo watihunyi namakhala, swipfune vanhu kusweka
swakudya leswaku va antswisa magayelo yaswona naswona vaengetela swimilana na
tinyama leti dyekaka.

Vutivi na vutshila byo endla swiambalo, ithekinoloji leyi landzeleke. Tiyindlu
tavanhu vakhale tisungule kuantswisiwa naswona kwalomu ka malembe ya 380,000 BC,
vanhu vakhale vasungule ku aka tiyindlu hitimhadzi. Swiambalo swa swikhumba swa
swiharhi swipfune vanhu leswaku va ya aka etindzawini totitimela, hiswona
leswivangeleke leswaku vanhu vasungula ku valanga vahangalaka na tiko nkulu ro
Afrika kwalomu ka malembe ya 200,000 BC.

Thekinoloji yavanhu yisungule kuhluvuka no antswa swoghasi eka malembe
yohetelela yakhale kuta haleno ka nguva leyitolovelekeke (Ano Domini).
Kutirhisiwa ka mathulusi yamaribye lamachukuchuweke, swipfune vanhu leswaku
vaendla mathulusi lama lotiweke kahle leswaku makota kutsema kahle. Swihloka
swamaribye leswi chukuchiweke swi endle leswaku vanhu vakota to tsema misinya
leyikulu no endla swirhapa swo rima. Vurimi byi cince mahanyele no antswisa
vutomi bya vanhu swonghasi. Vurimi byi endle swikoteka to hlengeleta vanhu
endzawini leyitsonga naswona vakota ku tihanyisa hiswakudya leswi vaswirimaka.

Kuantswisiwa kaxihiso, swi tswale vutshila byo tirha hitinsimbhi. Nsuku, Koporo,
nasiliva itinsimbhi leti vatihiseleke leswaku va endla mathulusi lamatiyeke no
karhiha swinene.



https://ts.wikipedia.org/wiki/Walter_Sisulu_Square_of_Dedication

Walter Sisulu Square i ndhawu leyi kumekaka exifundzheni-nkulu xa  Gauteng,
Johannesburg, a Soweto,exikarhi ka xitikwana xa Kliptown. Hi 1955 ntlawa wa
vanhu lava ava lwisana na nfumo wa avanyiso[apartheid] va hlanganile eKliptown
ku twa mavonelo ya vanhu hi kungu ra Papila ra Tinfanelo(Freedom Charter) leri
kunguhatiweke hi Rusty Bernstein. Hi ti 26 Khotavuxika 1955. kwalomu ka magidi
nharhu(3 000) wa varhangeri va maAfrika Dzonga va hlanganile eka Walter Sisulu
Square ku ta tsala Papila ra Tinfanelo. Ndhawo leyi yi vitaniwa hi vito ra
nwatipolitiki loyi na yena a lwela ntshuxeko wa maAfrika Dzonga Walter Sisulu, a
ri wun'wana wa varhangeri va African National Congress (ANC).

Walter Sisulu Square of Dedication, mavumbelo ya xona ya vile saqwadi eka vaaki
va xona va stuidio MAS. Hi ti 26 Khotavuxika ku vuriwa leswaku kwalomu ka
magidi-nharhu wa vanhu va Afrika Dzonga, ngopfu-ngopfu vanwatipolitiki va
hlanganile eka  square xo thyaka xa ritshuri ku ta kunguhata hi goza leri va nga
ta ri teka ku lwela tinfanelo ta maAfrika Dzonga. Laha hi kona la
vanwatipolitiki kun'we ni vaaka tiko va Afrika Dzonga va nga tsala papila ra
tinfanelo (Freedom Charter). Papila leri a ri nga lweli tinfanelo ntsena kambe
ari  lwela tiko leri nga ta fumiwa hi vanhu va tihlonge to hambana-hambana.
Papila ra Tinfanelo ri na nkoka swinene eka ntlawa wa ANC, naswona ndhawu leyi
yi pfulrile tindlela to akiwa ka yindlu leyikulu ya Afrika Dzonga ya nawu.
Ndhawu leyi a va hlangana ka yona a yi thyakile no va na ritshuri kambe
namuntlha yi vitaniwa hi vito ro xiximeka swinene naswona yi hlayiwa eka ntlawa
wa tindhawu ta ndhavuko. Hi ti 26 Khotavuxika 2005 khale ka murhangeri wa Afrika
Dzonga Thabo Mbeki u lumekile ndzilo wo kombisa ntshuxeko, hi ndlela yo tlangela
makume-ntlhanu wa malembe ya papila ra timfanelo (Freedom Charter).



https://ts.wikipedia.org/wiki/F.A_Thuketana

Felix Alois Thuketana (5 N’wendzamhala 1933), i mutsari na muhunduluxeri wa
ririmi ra Xitsonga loyi a xiximiwaka ngopfu. Hi lembe ra 1989, Thuketana
uhlurile no nyikiwa sagwati ra H.P. Junod Literary Prize eka xiyenge xa matsalwa
ya ndhavuko, hi tsalwa rakwe leringe "N'wambilu Makokorho". Hambiswiritano,
"Xisomisana" i buku leyi nga endla leswaku a va mutsari wa ndhuma swinene
etikweni ra Afrika Dzonga, na le matikweni man’wana. Hi lembe ra 2007 uxiximiwe
hi sagwati ra Lifetime Achievement Literary Award leri anyikiweka hi vaka South
African Literary Awards, lava va sekeriwaka hi Ndzawulo ya Vutshila ni Mfuwo,
Phepha-hungu ra Sowetanna na Nutrend Publishing.

Thuketana i n'wana wavumbirhi na swona athlela ava xiguma-ndzeni xa Mfundhisi
J.W. Thuketana, loyi a ari mufundhisi wa kereke ya Swiss Mission. U velekiwile
hi siku ra 5 N’wendzamhala 1933, eBurghersdorp (Shiluvane) – Letaba District.
Hikwalaho ka vutihlamuleri bya vufundhisi, ndyangu waka Thuketa awu rhurha.
Thuketana u kulele eLadyselborne le Pitori laha tatana wa yena a tirhela kona
ntirho wa vufundhisi. Upasile tidyondzo ta yena ta purayimari na ta le sekondari
kwale Ladyselborne. Muti wavona wuthlele wuya tshama e Doornfontein ejoni.

U pasile tidyondzo ta yena ta vudyondzisi eLemana Institute. Hikokwalaho ka ku
pfumeleka ka poso ya vudyondzisi endzhaku ka loko a hetile eLemana Institute,
uxambirile ku tirha efemeni ya Pretoria Light Industry hi lembe ra 1954.
Endzhaku ka nkarinyana, ukumile poso ya vudyondzisi exikolweni xa Bordeaux,
kwale makaya hi lembe ra 1956. U hlanganisile khwayara yavuyimbeleri ya xikolo,
naswona uhumelele ngopfu na khwaya ya yena leswi endleke leswaku a xiximiwa
ngopfu e ka miphikizwano ya vuyimbeleri bya makhwaya.

Hi 1958 u simekile phepha-hungu "Pusela" leri a risekeriwa hi Masonia Products,
leyi akuri khampani yo xavisa mirhi ya vutshunguri eTzaneen. Xikongomelo xa
Phepha-hungu leri akuri ku tivisa vanhu hileswi endlekaka e xifundzeni xavona.
Mphakelo wa vona awufikelele na le Sibasa. Thuketana a a tirha tani hi
muteki-mahungu naswona a thlela ava mupfapfarhuti wa phephe-hungu leri. Hi lembe
ra 1964 Mufundhisi Theo Schneider wa kerke ya Swiss Mission, u tsakele ntirho wa
Thuketa naswona a n'wirhumela e xikolweni xa vufundhisi xa Mindolo, e Kitwe, e
tikweni ra Zambiya. Thuketa u kumile Diploma ya yena eka Matsalwa ya xikreste.
Nhlohlotelo lowu wu tikombe hi kuhetelela eka tsalwa ra yena ra "Xisomisana".

U dyondzisile eswikolweni swo hambana-hambana, ku kondza a ya kuma ntirho wa
vunhloko ya xikolo exikolweni xa Gavaza Combined School, laha a nga hetelela a
huma penxeni ari kona hi lembe ra 1997.

Thuketana u tikombile ku va mutsari wa ntokoto hi ku hamba a tsala
swihungwahungwana swa mafenya leti loko a ri karhi a ti hlayela vanghana
xikan’we ni tintangha takwe a vo dzumbela ro dlawa hi ku hleka. U xambirile ku
humesa tsalwa ra yena ro sungula loko ku kandzisiwile buku ya “Kheleni ra
Tihele” leyi a yi lo hundzuluxiwa ku suka eka ririmi ra Xisuthu (buku ya
“Sekoting sa Lihele”) ku ya eka Xitsonga.

Thuketana u yile emahlweni a hundzuluxa tibuku leti landzelaka ku tae ka
Xitsonga:

Thuketana u vile un’wana wa ntlawa lowu nga hundzuluxa tsalwa ra
Deuterocanonical / Apocrypha ku ta eka ririmi ra Xitsonga ehansi ka vulawuri bya
South African Council of Bishops.



https://ts.wikipedia.org/wiki/Etienne_ENdhambi

Etienne Penyisi Ndhambi (9 Hukuri 1912 - † 09 Ndzhati 1986) A ari mutsari wa
tibuku ta xitsonga leti hlanganisaka swiphato, swithlokovetselo na tinovele to
hlaya, naswona utiveka ngopfu hi novhele ya yena leyi ayitsheke "Mambuxu". U
tlakusile ta ririmi ra Xitsonga hi ku va xirho xa Xitsonga Langauge Board ku
sukela hi 1960 ku fikela 1972. U tekiwa tani hi un'wana wa vatswari va matsalwa
ya xitsonga naswona u gingirikele matswalwa ya Xitsonga kuya fikela emakumu ka
vutomi bya yena laha misaveni.

u velekiwile hi ti 09 ta Hukuri hi 1912 etikweni ra ka Mudabula. U dyondzile
exikolweni xa Valdezia emelembeni ya va makume-nharhu, hi leswaku hi va
(1930’s).

Ku suka eValdezia, u yisile tidyondzo takwe ekhale ka Lemana Training
Institution ku ya dyondzela ku va mudyondzisi. Xikolo lexi a xi fambisiwa hi
kereke ya Swiss Mission eAfrika Dzonga. U hetile ku dyondzela vudyondzisi hi
lembe ra 1937. U dyondzisile exikolweni xa Valdezia nkarhinyana. U tlakusiwile
ku va nhloko ya xikolo xa Tlangelani eka Mudabula hi 1941. U yisiwile hi
valawuri va swa dyondzo nkarhi wolowo ku ya va nhloko ya xikolo eka Mashamba ku
sukela 1942 ku fikela 1944. Ku sukela 1945 ku fikela 1958 u vile nhloko ya
xikolo xa Ribolla. Hi 1959 u tlakusiwile a va mukamberi wa swikolo (Kumbe wa
dyondzo) hi 1959. U vile mukamberi ku sukela nkarhi walowo ku fikela loko a
khumuka entirhweni hi 1975.

U hundzile emisaveni hi to 09 ta Ndzati 1986. A siya nghamu yakwe Hendrika “N’wa
Abel” Makaukau, majaha ya ntlhanu na tintombhi timbirhi.

Tatana Ndhambi tlakusile ta ririmi ra Xitsonga hi ku va xirho xa Xitsonga
Langauge Board ku sukela hi 1960 ku fikela 1972 a thlela a va mutsari wa tibuku
ta ririmi ra Xitsonga leti landzelaka.



https://ts.wikipedia.org/wiki/B.K.M_Mtombeni

Bennet Keats Mpilele Mtombeni kumbe (Mthombheni), (14 N'wendzamhala 1926 - † 03
Mudyaxihi 1976) A ari mutsari wa tibuku, na maphepha-hungu ya xitsonga, naswona
a ari murhangeri na mugingirikeri wa ririmi ra Xitsonga leswi swi n'wi thyiseke
vito ra Nhlalala ya madoroba. Uvile xirho xa Ndzawulo ya Ririmi na Ndhavuko wa
Xitsonga (Bureau for Tsonga Language and Culture) kusukela loko yisimekiwa hi
lembe ra 1938 ku fiko loko a lova. Mthombeni a a tiveka ngopfu hi ndlela ya yena
yo tsala "Xitsonga xo tenga, xo hlantsweka, xi khuluka hi ku olova hi
swigaririmi leswo hlawuleka".

Mtombeni a a tekane na Josephine Thokozile Nkosi naswona a va katekisiwe hi
majaha mambirhi na ntombhi yin'we kunga: Floyd Mandia Mthombeni, Leslie Marhule
Mtombeni na Lauretta Thandiwe Mtombeni.

Bennet Keats Mpilele Mtombeni imativula ya Mugimeti Mtombeni, naswona u
tswariwile hi 14 Nw'endzamhala hi 1926 eBurgersdorp exifundzeni xa Tzaneen e
limpopo.

Usungurile xikolo hi lembe ra 1936 exikolweni xale hansi eShiluvana Primary,
laha a paseke ntanga ya 6. Kusuka kona uyile eJoni aya lava ntirho anga wukumi.
Uyisile tidyondzo takwe emahlweni naswona a kala a kuma Junior Certificate,
naswona endzaku ka nkarhinyana apasa Matriki ya yena, leswi n'wi pfuleleke
tindlela ta kuyina emahleni tidyondzo ta yena ta B.A Degree leti a ari karhi
atihetisisa loko ata lova.

Hi lembe ra 1950 laha a ari na malembe ya khume-mbirhi-mune wamalembe, Mpilele
uthoriwile eSouth African Railways and Harbours tani hi phorisa. Hi 1960
uthoriwile e University of South Africa, laha a tirheke kona malimbi mabirhi
tani hi murhumiwa. Kusukela hi 1963 kuya eka 1971, uthoriwile eka South African
Milk Board. Hikwalaho ka migingiriko ya yena eka rixaka ra matsonga na ku
chivirikela ku antswisa vutomi na mayimele ya Vatsonga emadorobheni, uthoriwile
hi mfumo wa Gazankulutani hi muyimeri wosungula wa le madorobheni wa vatsonga.
Leswi ekusunguleni, mfumo wa Gazankulu awuri hava ofisi, Mpilele u tirhele e
kaya rakwe ra le Atteridgeville, naswona endzaku a rhurheriwa e Saulsville,
kusuhi n masirha laha mfumo wa Gazankulu wusimekeke ofisi kona.

Hi lembe ra 1972 usungurile ku tsala eka phepha-hungu ra Ndzawulo ya Vutisi leri
ari vitiwa "Nhluvuko". U tsarile hi kuhambeta ku fikela loko a talova hi 1976.
Xivangelo-nkulu xo tsala eka phephe-hungu ra "Nhluvuko" a kuri ku pfuxa Matsonga
yarikwavo emadorobheni leswaku vatimila no tivonakarisa exikarhi tinxaka
tin'wana. Hikwalaho ku vurhangeri byakwe usungule kutiviwa hi ra "Nhlalala ya
madoroba".

Mtombeni a ari xirho xo xiximeka xa ndzawulo ya swa ndzhavuko na ririmi ra
Xitsonga (Bureau for Tsonga Language and Culture). Uvile mutshami-xitulu wa
Komiti ya tibuku naswona athlela ava Xirho xavulawuri bya yona.

Mtombeni u hundzile emisaveni exibhedlele ya Tembisa endzhaku ka vuvabyi
byokoma, Hi siku ra vu 3 eka Mudyaxihi hilembe ra 1976 ari na malembe ya 50
hivukhale. Ulovile endzhaku ka masiku ya khume na mune loko ku lovile mativula
yakwe Floyd, loyi a nweleke e nambyini wa Crocodile River. Havambirhi va vekiwe
hisiku rin'we endzhaku ka ntirhu wa rifu lowuveke e Atteridgeville Community
Hall. Rifu rakwe rindzinginisile vanhu votala eGazankulu naswona mfumo wa
Gazankulu awu yimeriwe hi nkulukumba H.W.E Ntsan'wisi tani hi mukhandli wa
nhlonge.

Nkulukumba uvekile nkulumo leyi landzelaka eka ntirho wa rifu ra tatan Mtombeni
e Atteridgeville Community Hall.

Muhleri wa phepha-hungu ra "Nhluvuko" u engetele rito rakwe eka marito ya
vakhandli va nhlonge hi marito lama landzelaka:

Dokodela Maluleke utsarile eleji (Vutsari bya matimu ya mufi) naswona unyikele
nxaxamelo lowu hlelekeke wa vutsari byakwe. Eleji yakwe hi leyi landzelaka:



https://ts.wikipedia.org/wiki/Afrika_Dzonga

Riphabliki ya Afrika Dzonga (leyi tiviwaka na mavito-ximfumo manwana) i tiko
leri e Dzongeni ra tiko-nkulu ra Afrika. Ribuwa ra Afrika Dzonga ri fikela
kwalomu ka 2798 km hi kuleha naswona ri hambanisa malwandle ya Atlantic na
Indian Ocean. Kuya e nwalungu wa Afrika Dzonga kuni Namibia, Botswana, Zimbabwe,
Mozambhiki na Swaziland, kasi Mfumo wa Lesotho i tiko leri ti yimeleka leri
rhendzeriweke hi Afrika Dzonga.

Vanhu va ake e Afrika Dzonga ku ringana kwalomu ka malembe ya Dzana ra magidi
yamalembe (100,000). Hambiswiritano, ku thumbhiwa ka ntila wa le lwandle lowu
hundzaka hi le Kapa, Nkomponi ya Madachi na le vuxeni bya Indiya ma akile
xitichi xo wisa endzhawini leyi nga hetelela yi vitiwa Kapa (Cape Town) hi lembe
ra 1652. Kapa rivile e hansi ka vukolonyi bya manghezi hi lembe ra 1806. Vu
vutla-tiko by matiko ya yuropa byi sungule ku ndlandlamuka kwalomu ka malembe ya
1820 loko Mabunu (lava akuri Madachi, Majarimani na Mafurhwa) na manghezi
Vavutli va 1820 va koxa tiko ra le nwalungu na le vuxa-dyambu by tiko.
Minkwetlembetano e xikarhi ka vaakatiko vosungula, maXhosa na maZulu, na va
vutla-tiko va yuropa hi loko yi sungula. Hambiswiritano ku thumbhiwa, ka
Dayimani endzhaku nsuku hiswona leswi sunguleke Nyimpi ya mabunu na manghezi
laha va lweleke ku lawula mfuwo wa swi celwa swa tiko ra Afrika Dzonga.
Hambileswi mabunu ma hluriweke, Afrika Dzonga yi kumile vutiyimeri byo
ringanisela e hansi ka Britaniya hi lembe ra 1910. Mafambisele ya mfumo lawa ama
ala manghezi, ma tiyisise vonele ra ku ti yimela loku heleleke loku fikeleriweke
hi lembe ra 1961 loko Afrika Dzonga yi endliwa Rhiphabliki. Ntlawa lowu
rhangeleke wa National Party wu yimise nawu wo yisa emahlweni ku hlawula hi
rixaka lowu sunguriweke hi ma Dachi (lowu tiviweke hi ra apartheid), e henhla ka
nkaneto lowu veke kona endzeni na le handle ka tiko. Hilembe ra 1990 phresidenti
ya nkarhi wolowo F.W. de Klerk yi sungule ku herisa nawu lowu, naswona hi lembe
ra 1994 nhlawulo wo sungula wa xi Demokrasi wu endliwile e Afrika Dzonga.
Nhlawulo wolowo wu nyikile Nelson Mandela na ntlawa lowu fumaka, African
National Congress matimba yo fuma.

Afrika Dzonga yi tiveka hi ku hambana-hambana ka tinxaka, tindzimi ta khume-nwe
ta ximfumo leti tivekaka na Nawu-nkulu wa tiko. Xinghezi xi vulavuriwa ngopfu e
Afrika Dzonga eka timhaka ta ximfumo na mabinzu, hambiswiri tano i ririmi ra
vunthlanu leri vulavuriwaka e mindyangwini. Afrika Dzonga ri ni ku
hambana-hambana ka tinxaka, laha kungani miganga yo tala Basa, Makula, na
Makhaladi e Afrika hinkwayo. Hambi leswi kwalomu ka 79.6% wa xithsungu xa vanhu
e Afrika Dzonga kunga vanhu va ntima, Exikarhi ka lembe ra 2007, nstengo wa
xitshungu xa Afrika Dzonga a wuri kwalomu ka 47.9 wa timilliyoni.



https://ts.wikipedia.org/wiki/Timhoni_Ta_Yehovha

Timbhoni ta Yehovha i vukhongeri bya xikreste lebyi nga pfumeriki e ka
vunharhu-vun'we ku hambana na vukhongeri bya vukreste lebyi tolovelekeke. Ntlawa
lowu wu vika vulandzeri bya misava hinkwayo bya kwalomu ka 8.340.847 miliyoni ta
vahuweleri, kwalomu ka 15 wa timiliyoni wa lava kumekaka e mitsombanweni, na
kwalomu ka 20.08 wa timiliyoni ta vanhu lava veke kona e Xitsundzuxweni.
Timbhoni ta Yehovha ti rhangeriwa hi Huvo leyi Fumaka, kunga ntlawa wa vakulu e
Brooklyn, New York, lowu simekaka tidyondzo hikwato ta vona kuya hi tinhlamuselo
ta Bhibhele . Vatirhisa ngopfu Bhibhele ya vona leyi tiviwaka hi ,
Vuhundzuluxeri bya matsalwa bya Misava leyintshwa, hambi leswi tibuku tavona ti
tshahaka vuhundzuluxeri byin'wana . Vupfumela leswaku kuherisiwa ka mafambiselo
ya sweswi ya misava e Armageddon kutshinele, naswona leswaku ku simekiwa ka
Mfumo wa Xikwembu laha misaveni, hi xona ntsena xintshuxo xa swirhalanganya
hikwaswo leswi languteke vanhu hikwavo.

Ntlawa lowu wusukela eka Swichudeni swa Bhibhele, kunga ntlawa lowu simekiweke
kwalomu ka malembe ya 1870 hi Charles Taze Russell loyi a sunguleke Zion's Watch
Tower Tract Society, naswona vathlela va cinca mafambisele na tidyondzo ta vona
e hansi ka vurhangeri bya Joseph Franklin Rutherford. Vito ra Timbhoni ta
Yehovha riamukeriwile hi ntlawa lowu hi lembe ra 1931 leswaku wutihambanisa na
mintlawa yin'wana ya Swichudeni swa Bhibhele leswi sukaka e tidyondzweni ta 
Russell.

Timbhoni ta yehovha titiveka ngopfu hi kuchumayela ka muti-hi-muti, kuhangalasa
tibuku tavona leti vuriwaka Xihondzo xo Rindza na Pfuka!, ku ala Vusocha na
kucheriwa ka ngati. Vatshemba leswaku iswa nkoka ku tirhisa vito ra Yehova eku
khongeleni. Va ala Vunharhu-vun'we, Kupona ka moyaxiviri, na ndzilo wa tihele,
leswi va vulaka swi hambana na matsalwa. Ava tlangeri Khisimusi, Gudu, Masiku yo
tswariwa kumbe tiholide na swihenwa leswi va vulaka swi huma eka vukhongeri bya
Vujagana naswona swihambana na Vukreste. Valandzeri vantlawa lowu va vula
tidyondzo ta vona "Ntiyiso" naswona vativona vari "entiyisweni". Va vona vanhu
van'wana lava naga ehandle ku vupfumeri lebyi tani hi lava hombolokeke naswona
vari e hansi ka nhlohlotelo wa Sathana, naswona va hunguta ku tihlanganisa na
vona. Vuxupuri bya nhlengeletano/vandla byi hlanganisa Kususiwa kunga rito
ravona leri hlamuselaka ku hlongoriwa no bakanyiwa. Vanhu lava susiweke vanga ha
thleriseriwa loko va voniwa va hundzukile.

Vuyimo bya vukhongeri leyi mayelana na ku ala vusocha na ku hlonipha mujeko, byi
va vangele madzolonga na Mifumo ya matiko yo hlaya. Hiswona leswi vangeleke
leswaku, van'wana va Timbhoni ta Yehovha va xanisiwa naswona vukhongeri byavona
byi arisiwa ematikweni man'wana. Kuphikelela ka vona e tihuveni ta milawu swi
hlohlotele timfanelo ta ximunhu ematikweni yohlaya.



https://ts.wikipedia.org/wiki/Etienne_P_Ndhambi

Etienne Penyisi Ndhambi (9 Hukuri 1912 - † 09 Ndzhati 1986) A ari mutsari wa
tibuku ta xitsonga leti hlanganisaka swiphato, swithlokovetselo na tinovele to
hlaya, naswona utiveka ngopfu hi novhele ya yena leyi ayitsheke "Mambuxu". U
tlakusile ta ririmi ra Xitsonga hi ku va xirho xa Xitsonga Langauge Board ku
sukela hi 1960 ku fikela 1972. U tekiwa tani hi un'wana wa vatswari va matsalwa
ya xitsonga naswona u gingirikele matswalwa ya Xitsonga kuya fikela emakumu ka
vutomi bya yena laha misaveni.

u velekiwile hi ti 09 ta Hukuri hi 1912 etikweni ra ka Mudabula. U dyondzile
exikolweni xa Valdezia emelembeni ya va makume-nharhu, hi leswaku hi va
(1930’s).

Ku suka eValdezia, u yisile tidyondzo takwe ekhale ka Lemana Training
Institution ku ya dyondzela ku va mudyondzisi. Xikolo lexi a xi fambisiwa hi
kereke ya Swiss Mission eAfrika Dzonga. U hetile ku dyondzela vudyondzisi hi
lembe ra 1937. U dyondzisile exikolweni xa Valdezia nkarhinyana. U tlakusiwile
ku va nhloko ya xikolo xa Tlangelani eka Mudabula hi 1941. U yisiwile hi
valawuri va swa dyondzo nkarhi wolowo ku ya va nhloko ya xikolo eka Mashamba ku
sukela 1942 ku fikela 1944. Ku sukela 1945 ku fikela 1958 u vile nhloko ya
xikolo xa Ribolla. Hi 1959 u tlakusiwile a va mukamberi wa swikolo (Kumbe wa
dyondzo) hi 1959. U vile mukamberi ku sukela nkarhi walowo ku fikela loko a
khumuka entirhweni hi 1975.

U hundzile emisaveni hi to 09 ta Ndzati 1986. A siya nghamu yakwe Hendrika “N’wa
Abel” Makaukau, majaha ya ntlhanu na tintombhi timbirhi.

Tatana Ndhambi tlakusile ta ririmi ra Xitsonga hi ku va xirho xa Xitsonga
Langauge Board ku sukela hi 1960 ku fikela 1972 a thlela a va mutsari wa tibuku
ta ririmi ra Xitsonga leti landzelaka.



https://ts.wikipedia.org/wiki/Vuvabyi_bya_Rihuhu

Vuvabyi bya Rihuhu i xitsongwatsongwana xa vuvabyi lebyi vangaka ku pfimba ka
byongo eka vanhu na swin'wana swiharhi swa ngati yo kufumela. Swikombiso swo
rhanga swi nga katsa mukhuhlwana na vonaka xi lumiwile. swikombiso leswi swi
landzeriwa hi xin'we kumbe ku tlula xa swikombiso leswi landzelaka: ku famba hi
madzolonga, nyanyuko wo ka wu nga lawuleki, ku chava mati , ku hluleka ku
fambisa swirho swin'wana swa miri, ku hlanganahlangana, na ku titivala. Endzhaku
ko vonakala ka swikombiso, vuvabyi bya rihuhu mikarhi yo tala byi yisa eku feni.
Nkarhi lowu nga kona exikarhi ka ku kuma vuvabyi na ku sungula swikombisa hi
xitalo I n'hweti ku ya eka tin'hweti tinharhu. Hambiswiritano, nkarhi lowu wu
hambana ku suka ehansi ka vhiki ku ya eka ku tlula lembe. Nkarhi wu ya hi
mpfhuka lowu xitsongwatsongwana xi faneleke ku wu famba ku fikelela sisiteme ya
misiha yo lawula.

Vuvabyi bya rihuhu byi hundziseriwa eka vanhu kusuka eka swiharhi swin'wana.
Vuvabyi bya rihuhu byi hundziseriwa loko xihari lexi tluletiweke xi khuhlana
kumbe luma xihari xin'wana kumbe munhu. Marhi ya xiharhi lexi tluletiweke
nakambe ya nga hundzisela emahlweni vuvabyi bya rihuhu loko marhi ya hlangana na
xiharhi xin'wana kumbe munhu. Timhangu ta vuvabyi bya rihuhu to tala eka vanhu
ti vangiwa hi ku lumiwa hi timbyana. Ku tluala 99% wa timhangu ta vuvabyi bya
rihuhu eka matiko lawa timbyana ti nga na vuvabyi bya rihuhu byi vangiwa hi ku
lumiwa hi timbyana. Eka MaAmerika , ku lumiwa hi timangadyana hi swona hi xitalo
swi vangaka ntluleto wa vuvabyi bya rihuhu eka vanhu, naswona ehansi ka 5% ya
timhangu ti huma eka timbyana. Makondlo a ya tali ku khomiwa hi vuvabyi bya
rihuhu. Xitsongwatsongwana xa vuvabyi bya rihuhu xi ya ebyongweni hi ku
landzelerisa misiha ya Periferali . Vuvabyi byi nga fembiwa endzhaku ka ku
sungula ka swikombiso.

Ku lawula swiharhi na minongonoko ya ntlhavelo swi hungutile xungeto wa vuvabyi
bya rihuhu kusuka eka timbyana eka swifundza swo tala. Ntlhavelo wa vanhu va nga
si va na byona ku bumabumeriwile eka vanhu lava nga le ka xungeto. Ntlawa lowu
nga le ka xungeto wa le henhla wu katsa vanhu lava tirhaka hi timangadyana kumbe
lava tshamaka nkarhi wo leha eka tindhawu leti vuvabyi bya rihuhu byi nga kona.
Eka vanhu lava nga tivaka vuvabyi bya rihuhu, ntlhavelo wa vuvabyi bya rihuhu na
immunoglobulin ya vuvabyi bya rihuhu swi tirha ku sivela vuvabyi loko munhu a
amukela vutshunguri ku nga si sungula swikombiso swa vuvabyi bya rihuhu.
Hlantshwa laha u lumiweke na laha u khwayekeke ku ringana 15 wa timinete hi
xisiphi na mati, povidone iodine , swibasisi tanihilaha swi nga dlayaka
xitsongwatsongwana na ku vonaka swi tirha eka ku sivela ku hundziseriwa
emahlweni ka vuvabyi bya riruhu. Kova nhlayo yintsongo leyi nga pona eka vuvabyi
bya rihuhu endzhaku ka ku komba swikombiso. Leswi swi endliwa hi vutshunguri bya
tindhawu to tala lowu tivekaka tanihiNtwanano wa Milwaukee

Template:Drugbox ntlhavelo wa vuvabyi bya rihuhu i ntlhavelo[[]]lowu tirhisiwaka
ku sivela vuvabyi bya rihuhu. Ku na yo hlaya leyi nga kona leyi ha yimbirhi yi
nga hlayiseka na ku tirheka. yi nga tirhisiwa ku sivela vuvabyi bya rihuhu byi
nga si naswona nkari wo leha endzhaku ku khomiwa hi xitsongwatsongwana xo tanihi
ku lumiwa hi mbyana kumbe mhangadyana. Nsawuto lowu nga kona wu teka nkarhi wo
leha endzhaku ka mimpimo yinharhu ya mirhi. Hi xitalo yi nyikiwa hi jekixeni
edzobyeni kumbe nyameni. Endzhaku ko va na byona ntlhavelo wu tirhisiwa xikan'we
na immunoglobulin ya vuvabyi bya rihuhu. ku bumabumeriwa leswaku lava nga le ka
xungeto wo kuma vuvabyi va tlhaveriwa va nga se byi kuma. Ntlhavelo wu tirha eka
vanhu na swin'wana swiharhi. Nsawutiso wa timbyana wa tirha eka ku sivela
vuvabyi eka vanhu.

Timiliyoni ta vanhu misava hinkwayo va tlhaveriwile na ku kumbetela leswaku
leswi swi hlayisa ku tlula 250,000 wa vanhu hi lembe. Wu nga tirhisiwa hi
vuhlayiseki eka mitlawa ya malembe hinkwawo. Kwalomu ka 45 wa tiphesente ta
vanhu va huma nkarhinyana ku tshukela na ku twa ku vava laha va tlhaviveko kona
hi jekixini. Kwalomu ka 5 na 15 wa tiphesente ta vanhu va nga va na
mukhuhlwana,ku pandziwa hi nhloko, kumbe ku nhlanta. Endzhaku ka ku khomiwa hi
vuvabyi bya rihuhu a ku na leswi lwisanaka na leswi kombisiweke. Ntlhavelo
wunyingi a wu na thimerosali Ntlhavelo lowu endliweke kusuka eka misiha wu
tirhisiwa ntsena eka matiko yatsongo, ngopfungopfu eAsia na le Latini Amerika,
kambe a wu tirhi kahle naswona wu na swivuyelandzhaku swinyingi. Ku tirhisa yona
a swi bumabumeriwanga hi Nhlanganu wa Rihanyu wa Misava.

Nxavo wa le holisele wu le xikarhi ka 44 na 78 USD eka khoso ya vutshunguri
kusukela hi 2014. Eka United States khoso ya ntlhavelo wa vuvabyi bya rihuhu yi
tlula 750 USD.

Vuvabyi bya rihuhu byi vanga kwalomu ka 55,000 wa mafu misava hinkwayo lembe
hinkwaro. Ku tlula 95% wa mafu lawa ya humelela e Asia na le Afrika. Vuvabyi bya
rihuhu byi kona eka ku tlula 150 wa matiko na matikonkulu ya Antartika. Ku tlula
tibiliyoni tinharhu ta vanhu ti tshama eka swifundza swa misava laha vuvabyi bya
rihuhu byi nga kona. EYuropa na le Australia, vuvabyi bya rihuhu byi kona ntsena
eka timangadyana. swihlala swinyingi leswitsongo a swi na vuvabyi bya rihuhu na
switsanana.



https://ts.wikipedia.org/wiki/Schistosomiyasisi

Schistosomiyasisi, lebyi tivekaka kambe tanihi mukhuhlwana wa tihumba , i
vuvabyi lebyi vangiwaka hixitsongwatsongwana swa fuletiwemeleswi vuriwaka
tischistosome. ndlela ya mitsakamiso kumbe marhumbu ya nga tlulewiwa. Swikombiso
swi nga katsa ku vava ka xifuva ,nchuluko, mahambuka ya ngati, kumbe ngati eka
mitsakamiso. Lava khomiweke hi xiyimo Eka vana, swi nga va nga ku nga kuli
kahlena ku tikeriwa ku dyondza .

Vuvabyi byi hangalasiwa hi ku hlangana na mati yo tenga lawa ya nga na
switsongwatsongwana. Switsongwatsongana leswi swi huma eka mati lawa ya
tluletiwekehi tihumba ta mati yo tenga Vuvabyi byi kumeka ngopfu eka vana va le
ka matiko lawa ya ha hluvukaka tanihi loko va ri ku tlangela ematini lawa ya
tshakisiweke. Yin'wana mixungeto ya le henhla yi katsa varimi, vaphasi va
tinhlampfi, na vanhu lava tirhisaka mati yo ka ya nga tengangi esikwini. I ya
ntlawa wa ku khomiwa hi helimithi. Ku kuma leswi u twaka swona i ku kuma mandza
ya xitsongwatsongwana eka mitsakamiso kumbe mahambuka ya munhu. Swi nga
tiyisisiwa kambe hi ku kuma tiantibodi ta ku lwisana na vuvabyi engatini.

Tindlela to sivela vuvabyi ti katsa ku antshwisa mfikelelo wa mati yo tenga na
ku hunguta nhlayo ya ti humba. Eka tindhawu leti vuvabyi byi kumekaka eka kona,
vutshunguri Praziquantel byi nga nyikiwa kan'we hi lembe eka ntlawa hinkwawo.
Leswi swi endleriwa ku hunguta nhlayo ya vanhu lava tluletiweke naswona, na ku
hangalasa vuvabyi. Praziquantel i vutshunguri lebyi bumabumeriwaka hi Nhlangano
wa Rihanyu wa Misava (WHO) eka lava tiviwaka ku va va tluletiwile.

Schistosomiyasisi yi khoma kwalomu ka 210 wa timiliyoni ta vanhu misava hinkwayo
kusukela va 2012. Kwalomu ka 12,000 ku ya eka 200, 000 wa vanhu va fa hi byona
lembe na lembe. Vuvabyi byi kumeka hi xitalo eAfrika, tanihi le Asia na
Afrika-Dzonga. Kwalomu ka 700 wa timiliyoni ta vanhu, eka ku tlula 70 wa matiko,
va tshama laha vuvabyi byi kumekaka. Eka matiko lawa byi kumekaka eka wona,
Schistosomiyasisi i bya vumbirhi eka Malaria exikarhi ka vuvabyi bya
switsongwatsongwana lebyi khumbaka swinene ikhonomi. Schistosomiyasisi wu
longoloxiwile tanihi vuvabyi byo kumeka ko karhi



https://ts.wikipedia.org/wiki/Gazaland

Mfumo wa le kaGaza a wu simekiwe laha namunthla ku nga Mozambhiki na Zimbabwe,
kusukela e ka nambu wa Nkomathi kuya e ka Nambu wa phungwe.

Mfumo wale kaGaza wu sungule hi lembe ra 1828 hinkarhi ma lembeya Matiwani loko
Soshangana Manukosi (Manukuza) a tsutsumela e n'walungu wa Afrika-Dzonga
endzhaku ka ku hluriwa ka mavuthu ya ka Ndwandwe hi mavuthu ya Shaka e hansi ka
vurhangeri bya Zwide, enambyeni wa Mhlathuzi. Hi 1835 Soshangana u fikile a aka
e ribuweni ra nambu wa Tembe e ku suhi a tiko ra Swaziland. Shaka u rhumele
phfumba ra hakelo kuya hlasela vatsuvuki lava, hikwalaho soshangana na
machangana lawa a amarhangela marhurhele e xifundzeni xa Limpopo ma kongoma
enwalungu ku kondza vaya fika enambyeni wa Zambezi. Hilaha va fikeke va hlangana
na vasuvuki va va ngoni lava rhangeke, Zwangendaba na Xaba. Endzaku ka tinyimpi
timbirhi laha Soshangana a hluleke kona, u rhurhele e Musapa e tikweni ra
Zimbabwe laha va akeke kona.Hiloko kusungula mfumo wa Gaza, lowu ntsindza wa
wona wosungula wuveke Musapa. Mfumo lowu Soshangana a wusimekeke u wu chule vito
ra Gaza leria kuri vito ra kokwa-xindhue wakwe.

Hi lembe ra 1838, mfumo wa kaGaza wu lahlekeriwe hi mavuthu yo tala lawa ma
dlaweke hi ntungu wa mpondzo lowu hlaseleke tiko hinkwaro, leswi endleke leswaku
Soshangana a rhurhisa mfumo wakwe a thlelela e Limpopo laha a fikeke a aka e
Chayimeti e Massurize lowu veke ntsidza wa mfumo wa ka Gaza hi 1840.Tiko ra
kaGaza anase ri aname kwalomu ka 56 000km². Eku fambafambeni loku Soshangana u
hoxe tinxaka-nxaka ta vanhu lava a vahluleke e hansi ka mfumo wakwe,
votalavavanhu lava a vari matsonga lava a va kumeka e limpopo. Vaboheke ku
amukela ndlela yo hanya ya xizulu, kumbe xingoni. Majaha ya matsonga ama
tirhisiwa e mavuthwiniya soshangana tani hi mabulandlela kumbe lava pfulaka
ndlela .

Tanihileswi mfumo wa kaGaza anase wu ndlandlamuke kusukel e n'walungwini wa
Swaziland kuya fikela e dzonge wa Nyembane leyi akuri ndhzawu ya
maphutukezi,wusungule kuva mfumo wavumbirhi hivukulu kulandzela mfumo wa Shaka.
Mfumo wa maphutukezi, wu rhumele phfumba rakurhula eka soshangana hi siku ra vu
18 e n'whetini ya mhawurihi lembe ra 1840. Pfhumba leri a ri rhangeriwe hi
Caetano Pinto dos Santos loyi a a lerisiwe ku endla ntwanano wa kurhula na
Soshangan. Hikakunene, u amukeriwile e hubyweni ya Soshangana e Chayimeti laha a
nyikeleke hi nyiko ya Banga na bandi, naswona Soshangana u nyikele hi Zagiya na
xivhiko xayena. Kambe kuhava ntwanano lowu fungiweke exikarhi kavona.



https://ts.wikipedia.org/wiki/Spain

Spaniya (Xipaniya: España, IPA: [es'paɲa]) i tiko ra le dzongeni ka yuropa, laha
ku vulavuriwaka Xipaniya. Tiko leri ri hlanganisa Xipaniya xa le ribuweni
exikarhi ka Lwandle ra Atlantiki na ra Meditera, Swihlala-ntsongo swi mbirhi eka
malwandle lama angarheke, kuhlanganisa na swi-mutana leswi tiyimeleke e
Nwalungwini wa Afrika. Tiko ra Xipaniya ri le xikarhi ka Lwandle ra Meditera e
dzongeni na vuxa, Lwandle ra Kantabrika enwalungu na lwandle ra Atlantika e
vupela-dyambu. Xipaniya xihleriwe hi Phalamende ya xi demokrasi naswona itiko
leri tifumaka. Xipaniya xile ka ntlawa wa Nhlangano wa matiko ya Yuropa ku
sukela hi lembe ra 1986 naswona i tiko leri hluvukeke leri nga ra vunkaye hi
kufuwa e misaveni hinkwayo, kasi riri ra vunthlanu e Yuropa. Xipaniya, Portugal
na Andora i matiko lama vumbaka ribuwa-nkulu ra Iberiya, naswona ma hlanganisa
vu anamo bya kwalomu ka 504,030 km², Hi rona tiko leri anameke ngopfu e
vupela-dyambu bya Yuropa(kulandzela Furhwa).

Xipaniya xi hlakarherile e hansi ka mfumo wa rhoma Hispaniya, hikwalaho xi va ri
nwana ra matiko ya nkoka e nkarhini wolowo. E minkarhini leyi landzeleke,
Xipaniya ri fumiwile hi Jarimani, endhzaku ri ta fumiwa hi mufumi wa mu Islamu.
Xipaniya ri hlaserile Furhwa hi 1793 loko mafurhwa ma dlayile hosi ya wona Luwi
wa vu Khume-ntsevu, kambe ri hluriwa kufika laha ri kondleteleke kurhula na
furhwa hi 1795.



https://ts.wikipedia.org/wiki/Culture

Ndzhavuko (kusuka ekaXilatini cultura ri tekiwa e ka colere, leswi vulaka "ku
hlakulela") hi ku angarha ri hlamusela maendlele ya swilo ya vanhu na nkonka wa
swiendlo sweleswo. Mindzhavuko yinga twisisiwa ta ni hi "nhlengelo wa mimfungo
na tinhlamuselo ta mafambisele ya swilo kumbe swi enldo leswi tolovelekeke"

Ndzhavuko wu nga ha hlamuseriwa tanihi ndlela ya vutomi kuhlanganisa vuqambhi,
kupfumela na tindzhawu ta vuleteri ta rixaka kunga swilo leswi hundziseriwaka
kusuka eka xitukulwana na xitukulwana. Ndzhavuko wu vuriwa "Ndlela ya vutomi ya
vanhu hi xitalo." tanihileswi sweleswo swi hlanganisaka matikhomele, swi ambalo,
ririmi, vukhongeri, swi henwa, na mikhuva leyi tolovelekeke.

Matirhiselo ya masiku lawa ya riviti "ndzhavuko" matshegeriwe eka riviti leri
ari tirhisiwa hi Murhoma wa Khale kunga Cicero eka matsalwa ya yena lamange
Tusculanae Disputationes, laha atsaleke hi ku hlakulela muya-xiviri kumbe
"cultura animi", hi kutirhisa xifananisi xa Vurimi leswaku a hlamusela ku akeka
ka moya-xiviri hi nhlamusela ya filosofi, naswona u twisese leswaku ndhzavuko
inhluvuko wa le henhla wa vanhu. Samuel Pufendorf uyise xifananisi lexi
emahlweni a xitirhisa e mahanyelweni ya namunthla, laha mongo wa nhlamusela wa
yena hi ta ndzhavuko wuyelanaka, kambe wunga ha xongeteli leswaku Filosofi iku
helela ka munhu ka ntumbuluko. Matirhisele ya yena na ya lava vateke endzhaku ka
yena "makombetela eka tindlela hinkwato leti vanhu va koteke ha tona ku hluvuka
eka mahanyele ya khale ya vuharhi, ivi vatirhisa vuthlarhi bya vona leswaku vava
vanhu hikuhelela".

N'wa ta Filosofi Edward S. Casey (1996) wahlamusela: "Rito ndzhavuko rivula
"ndzhawu leyi hlakuriweke" hikuya hi xinghezi xale xikarhi, naswona rito leri
rikumeka nale ka xiLatini colere, "kutikhoma, kukhatalela, kuhlakula,
kugandzela" na cultus, "ntsombano, ngopfungopfu wa vukhongeri." Kulandza
ndzhavuko, iku teka vundhzawu lebyi hlohloteriwaka ngopfu hi ndhzavuko leswaku
uwu khatalela — ubyarha vutihlamuleri hi wona naswona uwu khatalela hahombe."



https://ts.wikipedia.org/wiki/Leyiximeniyasisi

Leyiximeniyasisi, leyi tsariwaka kambe leyiximaniyosi ivuvabyi lebyi vangiwaka
hiphurotozowenii xitsongwatsongwanaxa muxaka waLeyiximaniyana ku hangalasiwa hi
ku lumiwa hi tinxaka tin'wana taSendifulayi. Vuvabyi byi nga hangalaka hi
tindlela tinharhu: nhlonge , marhimila, kumbe Leximeniyasisi ya le marhumbyini
Ya xivumbeko xa nhlonge yi vonaka hi tialisa ta nhlonge, kasi ya xivumbeko xa
marhimila yi vonaka hi tialisa ta nhlonge, nomu, na tinhompfu, na ya le
marhumbyini yi sungula hi tialisa ta nhlonge na ku tivonakisa hi mukhuhlwana,
ngati yi tsongo eka tisele ta ngati yo tshuka, na ku kula ka rivengo na
xivindzi.

Ku tlulela eka vanhu swi vangiwa hi ku tlula 20 wa tinxaka ta "Leyiximeniya".
Timhaka ta xungeto ti katsa, vusiwana, ku nga dyi kahle, ku tsemiwa ka mirhi, na
ku rhurhela emadoropeni. Tinxaka ha tinharhu hinkwato ti nga fembiwa hi ku vona
xitsongwatsogwana eka mayikhirosikopi. Ku tatisela, vuvabyi bya le marhumbyini
byi nga voniwa hi ku endla swikambelwana swa ngati.

Leyiximeniyasisi yi nga tsunguleka hi ku etlela ehansi ka tinete leti nga ni
vutshunguri bya switsotswana . Magoza yan'wana ya katsa ku fufuthela chefu ya
switsotswana ku dlaya tisendifulayi na ku tshungula vanhu lava khomiweke hi
vuvabyi ka ha ri na nkarhi ku sivela ku hangalaka ku ya emahlweni. Vutshunguri
lebyi lavekaka byi ya hi leswaku u byi kume kwihi vuvabyi, tinxaka ta
"Leyiximeniya", na muxaka wa ntluleto. Mirhi yin'wana leyi tirhisiwaka eka
vuvabyi bya le marhumbyini yi katsa liposomali amphotheriyasini B, Ku hlangana
ka phentavheleti antimoniyalisina pharomosini , na miltefosine. eka vuvabyi bya
nhlonge, pharomosin,,fulukunazolephenitamidini yi nga tirhiseka.

Kwalomu ka 12 wa timiliyoni ta vanhu sweswi va tluletiwile eka matiko yan'wana
ya 98. Kwalomu ka 2 wa timiliyoni wa timhangu letintshwa na le xikarhi ka 20 na
50 wa magidi ya mafu ya va kona lembe na lembe. Kwalomu ka 200 na   miliyoni wa
vanhu eAsia, Afrika, Dzongeni na le xikarhi ka America, na Dzonga wa Europe ti
tshama eka tindhawu laha vuvabyi byi nga kona. Nhlangano wa Rihanyu wa Misava wu
kumile ku tsemeriwa eka mirhi yin'wana ya ku tshungula vuvabyi. Vuvabyi byi nga
kumeka eka nhlayo ya swiharhi swin'wana, ku katsa na timbyana na makondlo



https://ts.wikipedia.org/wiki/Onchosesiyasisi

Onchosesiyasisi , lebyi tivekaka kambe tanihi vuvabyi bya vubofu bya le nambyeni
na vuvabyi bya Vubofu , I vuvabyi lebyi vangiwaka hi ntluleto na xivungwana xo
hanya eka swin'wana Onchocerca volvulus. Swikombiso swikatsa ku nwayisa ko vava
swinene, swibudzwabudzwana enghoheni, na vubofu. I ku tlulela hi xitalo ka
vumbirhi loku vangaka vubofu hi mhaka ya ku tluletiwa, endzhaku ka thirachoma.

Xivungu xo hanya eka swivumbiwa swin'wana xi hangalasiwa hi ku lumiwa hibuleki
fulayi xa rixaka raSimuliyamu. Hi xitalo ku lumiwa kanyingi ku va kona ntluleto
wu nga si va kona. Switsotswana leswi swi tshama kusuhana na milambu, hi mhaka
vito ra vuvabyi ri tshyiwile hi ndlela leyi. Loko swi nghenile endzeni ka munhu,
swivungwana swi ntumbuluxaswivungu leswi humaka hi le nghoheni. Laha swi nga
tlulela eka buleki fulayi leyi landzelaka leyi nga lumaka munhu. Ku na tindlela
to tala ta mfembo ku katsa na: ku veka ebayosipi ya nghohe ekamati ya munyuna ku
yimela xivungwana xi huma, na ku languta emirini wa swivungwanankulu.

Entlhavelo wo lwisana na vuvabyi a wu kona. Ku sivela i ku papalata ku lumiwa hi
switsotswana. leswi swi nga katsa ku tirhisiwa ka swilwisani na switsotswana na
ku ambala kahle. Matshalatshala yan'wana ya katsa ku hunguta nhlayo ya
switsotswana hi ku fufuthela chefu ya switsotswana. Matshalatshala yo herisa
vuvabyi hi ku tshungula ntlawa wa vanhu kambirhi hi lembe ku le kuyeni emahlweni
eka tindhawu to hlaya ta le misaveni. Ku tshunguriwa ka lava tluletiweke hi
murhi wa ivhamekitini tinhweti ta ntsevu ku ya eka lembe. Vutshunguri lebyi byi
dlaya xivungu kambe ku nga ri swivungunkulu. Murhi wa dokisisayiklilayini, lowu
dlayaka na swo yelana na bakitheriyamu leyi vuriwakaWolibachiya, yi endla
leswaku swivungwana swi tsana naswona yi bumabumeriwa hi van'wana vanhu. Ku
susiwa ka matshumba enyameni hi vutshunguri swi nga endliwa naswona.

Kwalomu 17 ku ya eka 25 wa timiliyoni ta vanhu va tluletiwile vuvabyi bya vubofu
bya le nambyeni, na kwalomu ka 0.8 wa timiliyoni a va ha voni. Ntluletonkulu wu
humelela eka matiko ya le Dzongeni wa Afrika, hambileswi timhangu ti nga vikiwa
na le Yemeni na tindhawu titsongo ta lexikarhi ka Amerika na Dzongeni wa America
Hi 1915, Dokodela Rodolfo Robles u kume rosungula vuxaka bya xivungu na vuvabyi.
Swi longoloxiwile hi Nhlangano wa Rihanyu wa Misava tanihi vuvabyi byo kumeka ko
karhi



https://ts.wikipedia.org/wiki/Nhlokonho

Nhokonho, kambe lowu tiviwaka tanihi vuvabyi bya Hansen (HD), i bya nkarhi wo
leha ntluleto wa byona wu vangiwa hi bakitheriya ya mayikhobakitheriyamu
lepiraye na mayikhobakitheriyamu Lepiramathosisi.' Emasungulweni, ntluleto a wu
na swikombiso na ku va kona kusuka eka 5 ku ya eka malembe ya 20. Swikombiso
leswi vonakalaka swi katsa ku pfimba ka misiha , tiphayiphi ya moya nghohe na
mahlo. Leswi swi nga hetelela eka ku lahlekeriwa hi vuswikoti byo twa ku vava na
swiphemu swa mahelo hi mhaka ya ku vaviseka kambe hi ku vuyelela kumbe ku
tlulela hi mhaka ya mbanga leyi nga tekeriwangiki enhlokweni. Ku tsana na ku
vona switsongo swi nga va kona.

Nhlokonho wu hangalaxiwa exikarhi ka vanhu. Wu va kona hi ku khohlola kumbe ku
hlangana na swihalaki swo huma enhompfini ya munhu loyi a tluletiweke. Nhlokonho
wu va kona hi xitalo exikarhi ka lava hanyaka evusiwaneni na ku pfumeriwa
leswaku wu hundziseriwa emahlweni hi swmatana leswi hefemuleriwaka ehandle. Ku
hambana na leswi ku pfumeriwaka eka swona, a wu tluleli. Tinxaka timbrhi
letikulu ta vuvabyi ti kumeka eka nhlayo ya tibakitheriya leti nga kona:
pawusibasillari na basillarinyingi. Tinxaka letimbirhi ti hambaniseka hi nhlayo
ya nhlonge yo ka yi ngari kahle ,ku van a nhlonge feke, Mfembo wu tiyisisiwa hi
ku kumiwa ka bakisili ya asidifasiti eka bayopisi ya nghohe hi ku kambela DNA
leyi tirhisaka angulo wo landzelelana wa polimerase.

Nhlokonho wa tshunguleka hi vutshunguri lebyi vuriwaka vutshunguri bya
Swidzidziharisinyingi (MDT). Vutshunguri bya nhlokonho ya pausibasillari dapsone
na rifampisini ku ringana 6 wa tin'hweti. Vutshunguri bya nhlokonho ya
bakisilarinyingi byi na rifampisini , dapsone na tlilofazimine ku ringana 12 wa
tin'hweti. Vutshunguri lebyi byi nyikiwa mahala hiNhlangano wa Rihanyu wa Misava
nhlayo ya swin'wanyana swilwanaswitsongwatsongwana swi nga tirhisiwa. Misava
hinkwayo hi 2012, timhangu ta vuvabyi lebyi nga tshungulekiki bya nhlokonho a ti
ri 189, 000 ehansi ku suka eka 5.2 wa timiliyoni hi va1980. Nhlayo ta timhangu
tintshwa a yi ri 230,000. Timhangu tintshwa ti humelela eka 16 wa matiko, laha
India yi vikaka ku tlula hafu. Kwalomu ka 200 wa timhangu ta vikiwa hi lembe
eUnited States. Kwalomu ka 200 ya timhangu ta vikiwa lembe na lembe eUnited
Kingdom.

Nhlokonho wu khomile vanhu ku ringana gidi ra malembe. Vuvabyi byi kume vito
leri kusuka eka rito ra Xilatini Lepra, leswi vulaka "magegetsu", loko rito "
Vuvabyi bya Hansen" ri tshyiwile endzhaku ka Dokodela Gerhard Armauer Hansen. Ku
hambanisa vanhu hi ku va veka eka tikholoni ta nhlokonho swa ha humelela eka
tindhawu to fana na India , China, na le Afrika. Hambiswiritano, tikholoni
tinyingi ti pfarile kusukela loko nhlokonho wu nga ha tluleri. Xinyumiso ka
vanhu a ku fambelana na nhlokonho eka matimu yotala, leswi yisaka emahlweni ku
va xirhalanganyi eka ku vika hi wexe na ku tshunguriwa ka ha ri na nkarhi.
Van'wana va teka rito wanhlokonho ri ri xikhunguvanyiso, ku tsakeriwa marito "
Vanhu lava tluletiweke nhlokonho." Siku ra Misava ra Nhlokonho ri sunguriwe hi
1954 ku vitanisa ku lemukisa eka lava khumbekaka hi nhlokonho.



https://ts.wikipedia.org/wiki/South_Africa

Riphabliki ya Afrika Dzonga (leyi tiviwaka na mavito-ximfumo manwana) i tiko
leri e Dzongeni ra tiko-nkulu ra Afrika. Ribuwa ra Afrika Dzonga ri fikela
kwalomu ka 2798 km hi kuleha naswona ri hambanisa malwandle ya Atlantic na
Indian Ocean. Kuya e nwalungu wa Afrika Dzonga kuni Namibia, Botswana, Zimbabwe,
Mozambhiki na Swaziland, kasi Mfumo wa Lesotho i tiko leri ti yimeleka leri
rhendzeriweke hi Afrika Dzonga.

Vanhu va ake e Afrika Dzonga ku ringana kwalomu ka malembe ya Dzana ra magidi
yamalembe (100,000). Hambiswiritano, ku thumbhiwa ka ntila wa le lwandle lowu
hundzaka hi le Kapa, Nkomponi ya Madachi na le vuxeni bya Indiya ma akile
xitichi xo wisa endzhawini leyi nga hetelela yi vitiwa Kapa (Cape Town) hi lembe
ra 1652. Kapa rivile e hansi ka vukolonyi bya manghezi hi lembe ra 1806. Vu
vutla-tiko by matiko ya yuropa byi sungule ku ndlandlamuka kwalomu ka malembe ya
1820 loko Mabunu (lava akuri Madachi, Majarimani na Mafurhwa) na manghezi
Vavutli va 1820 va koxa tiko ra le nwalungu na le vuxa-dyambu by tiko.
Minkwetlembetano e xikarhi ka vaakatiko vosungula, maXhosa na maZulu, na va
vutla-tiko va yuropa hi loko yi sungula. Hambiswiritano ku thumbhiwa, ka
Dayimani endzhaku nsuku hiswona leswi sunguleke Nyimpi ya mabunu na manghezi
laha va lweleke ku lawula mfuwo wa swi celwa swa tiko ra Afrika Dzonga.
Hambileswi mabunu ma hluriweke, Afrika Dzonga yi kumile vutiyimeri byo
ringanisela e hansi ka Britaniya hi lembe ra 1910. Mafambisele ya mfumo lawa ama
ala manghezi, ma tiyisise vonele ra ku ti yimela loku heleleke loku fikeleriweke
hi lembe ra 1961 loko Afrika Dzonga yi endliwa Rhiphabliki. Ntlawa lowu
rhangeleke wa National Party wu yimise nawu wo yisa emahlweni ku hlawula hi
rixaka lowu sunguriweke hi ma Dachi (lowu tiviweke hi ra apartheid), e henhla ka
nkaneto lowu veke kona endzeni na le handle ka tiko. Hilembe ra 1990 phresidenti
ya nkarhi wolowo F.W. de Klerk yi sungule ku herisa nawu lowu, naswona hi lembe
ra 1994 nhlawulo wo sungula wa xi Demokrasi wu endliwile e Afrika Dzonga.
Nhlawulo wolowo wu nyikile Nelson Mandela na ntlawa lowu fumaka, African
National Congress matimba yo fuma.

Afrika Dzonga yi tiveka hi ku hambana-hambana ka tinxaka, tindzimi ta khume-nwe
ta ximfumo leti tivekaka na Nawu-nkulu wa tiko. Xinghezi xi vulavuriwa ngopfu e
Afrika Dzonga eka timhaka ta ximfumo na mabinzu, hambiswiri tano i ririmi ra
vunthlanu leri vulavuriwaka e mindyangwini. Afrika Dzonga ri ni ku
hambana-hambana ka tinxaka, laha kungani miganga yo tala Basa, Makula, na
Makhaladi e Afrika hinkwayo. Hambi leswi kwalomu ka 79.6% wa xithsungu xa vanhu
e Afrika Dzonga kunga vanhu va ntima, Exikarhi ka lembe ra 2007, nstengo wa
xitshungu xa Afrika Dzonga a wuri kwalomu ka 47.9 wa timilliyoni.



https://ts.wikipedia.org/wiki/Matimu_ya_Afrika

Matimu ya Afrika masungula hi ku tumbuluka ka swimun'wana swa khale (Homo
Sapiens) e Vuxa bya Afrika, naswona maya emahlweni kufikela namunthla, tani hi
swirhundzu swa matiko lama hluvukaka. Matimu lama tsariweke ya minhluvuko ya
khale ma sungula eGibita (Leyi sunguleke tani hi xiphemu xa mfumo wa Khushi lowu
nga wa khlale ngopfu ku nagsi tsarima matimmu), enzhaku ka wona ku vile na mfumo
wa Nubiya, Saheli na Maghreb e rimhondzeni ra Afrika. Hi malembe ya le xikarhi,
vukhongeri bya vu Islamu byi sungule ku ndlandlamuka kuya e vupela dyambu bya
Arabhiya kuya e Gibhita naswona byi tsemakanya Mahgreb na Sahel. Swun'wana swa
switikwana na mifumo ya nkarhi wa khale ku ngasi fika vukolonyi, swi hlanganisa
na ndzahvuko wa va Nok, mfumo wa Mali, mfumo wa Songhai, mfumo wa Ashanti, mfumo
wa Mossi, mfumo wa Mutapa, mfumo wa Mapungubye, mfumo wa Sine, mfumo wa Sennar,
mfumo wa Saloum, mfumo wa Baoli, mfumo wa Khayori, mfumo wa Zimbabwe, mfumo wa
Khongo, mfumo wa Kaabu, mfumo wa khale ka Khathage, mfumo wa Numidiya,
Muritaniya, mfumo wa Aksumita, mfumo wa Ajurani na mfumo wa Adali.



https://ts.wikipedia.org/wiki/Ebola

Xitsongwatsongwana xa vuvabyi bya Ebola (EVD) kumbe Dari ya ku humesa ngati
(EHF) i vuvabyi bya vanhu lebyi vangiwaka hi xitsongwatsongwana xa Ebola.
swikombiso hi ntolovelo swi sungula ku tikomba masiku mambirhi ku ya eka mavhiki
yanharhu endzhaku ko khomiwa hi xitsongwatsongwana, hi dari, swirhumbana
enkolweni, ku vava ka tinyama, na ku pandza ka tihloko. swikombiso ku hlamba
timbilu, ku hlanta, na ku chuluka ku landzela swirhumbana, ku fambisana na
xivindzi na tiyinswo. Eka nkarhi lowu, vanhu van'wana va sungula ku va na
swiphiqoswo huma ngati.

Xitsongwatsongwana xi nga kumeka hi ku hlangana na ngati kumbe swixihalaki swa
miri wa xiharhi lexi khomiweke(hi xitalo tinkawa kumbe timangadyana ta mihandzu)
ku hangalasiwa hi moya a swi si tsariwa eka tindhawu ta ntumbuluko. Timangadyana
ta mihandzu ku pfumeriwa leswaku ti rhwala na ku hangalasa xitsongwatsongwana
handle ko khumbeka. Xikan'wekan'we loko ku va na ku tluleriwa ka vanhu, vuvabyi
byi nga ha hangalasiwa na le exikarhi ka vanhu. Vaxinuna lava ponaka va nga swi
kota ku tluleta vuvabyi hixipeme ku tshinela eka tin'hweti timbirhi. ku kota ku
hlahluva vuvabyi, hi ntolovelo mavabyi man'wana lawa ya nga na swikombiso swo
fana na malariya, kholera na xitsongwatsongwana xa dari ro huma ngatiKu tiyisisa
ku hlahluva vuvabyi swikombiso swa ngati swi kamberiwa switsongwatsongwana
masocha ya miri, switsongwatsongwana RNA, kumbe xitsongwatsongwana ha xoxe.

Ku sivela ku katsa ku hunguta ku hangalaka ka vuvabyi ku sukela eka tinkawa leti
tluletiweke na tinguluve ku ya eka vanhu Leswi swi nga endliwa hi ku kambela
swihari swoleswo eka ku tluleta na ku dlaya na ku cukumetiwa kahle ka mintsumbu
loko vuvabyi byi kumiwile. Ku sweka nyama yi vupfa hi ku hetiseka na ku ambala
swiambalo swo sirhelela loko u khoma nyama naswona swi nga pfuna, tanihi loko hi
ambala swiambalo swo ti sirhelela na ku hlamba swandla loko u ri kusuhi na munhu
loyi a nga na vuvabyi. Swikambelo swa swihalaki swa miri na misiha leyintsongo
kusuka eka vanhu lava nga ni vuvabyi swi fanele ku hlayisiwa hi vukheta.

A ku na vutshunguri byo kongoma eka vuvabyi lebyi; matshalatshala yo pfuna vanhu
lava tluletiweke ya katsa ku nyika ku nga ha va matshungulelo yo nyika mati (
mati yo nyanganya na ku va na munyu ku va va nwa) kumbe swihalaki leswi
nghenisiwaka hi tidiripi.Vuvabyi byi na nhlayo ya le henhla ya rifu hi xitalo:
byi tala ku dlaya exikarhi ka 50% na 90% ta lava va tluletiweke
xitsongwatsongwana. EVD yi boxiwe ro sungula e Sudan na le Democratic Republic
of the Congo. Vuvabyi hi ntalo byi humelela hi ntungu hi xihatla eka swifundza
hisa swa Sub-Saharan Afrika. Kusukela 1976( loko byi boxiwile ro sungula) ku
fika 2013, vanhu va le hansi ka 1000,00 va tluletiwile hi lembe. Ntungu lowukulu
ku fika sweswi wu ya emahlweni ntungu wa Ebola wa le Vupeladyambu bya Afrika
wa2014, lowu khumbaka Guinea, Siera Leone, Liberia ku nga va na le Nigeria. Ku
sukela hi Mhawuri 2014 ku tlula 1600 wa swiviko swi boxiwile. Matshalatshala yo
nsawutiso ya ya emahlweni; hambiswiritano, a ku si kumeka na wun'we.



https://ts.wikipedia.org/wiki/Mfumo_wa_Gaza

Mfumo wa le kaGaza a wu simekiwe laha namunthla ku nga Mozambhiki na Zimbabwe,
kusukela e ka nambu wa Nkomathi kuya e ka Nambu wa phungwe.

Mfumo wale kaGaza wu sungule hi lembe ra 1828 hinkarhi ma lembeya Matiwani loko
Soshangana Manukosi (Manukuza) a tsutsumela e n'walungu wa Afrika-Dzonga
endzhaku ka ku hluriwa ka mavuthu ya ka Ndwandwe hi mavuthu ya Shaka e hansi ka
vurhangeri bya Zwide, enambyeni wa Mhlathuzi. Hi 1835 Soshangana u fikile a aka
e ribuweni ra nambu wa Tembe e ku suhi a tiko ra Swaziland. Shaka u rhumele
phfumba ra hakelo kuya hlasela vatsuvuki lava, hikwalaho soshangana na
machangana lawa a amarhangela marhurhele e xifundzeni xa Limpopo ma kongoma
enwalungu ku kondza vaya fika enambyeni wa Zambezi. Hilaha va fikeke va hlangana
na vasuvuki va va ngoni lava rhangeke, Zwangendaba na Xaba. Endzaku ka tinyimpi
timbirhi laha Soshangana a hluleke kona, u rhurhele e Musapa e tikweni ra
Zimbabwe laha va akeke kona.Hiloko kusungula mfumo wa Gaza, lowu ntsindza wa
wona wosungula wuveke Musapa. Mfumo lowu Soshangana a wusimekeke u wu chule vito
ra Gaza leria kuri vito ra kokwa-xindhue wakwe.

Hi lembe ra 1838, mfumo wa kaGaza wu lahlekeriwe hi mavuthu yo tala lawa ma
dlaweke hi ntungu wa mpondzo lowu hlaseleke tiko hinkwaro, leswi endleke leswaku
Soshangana a rhurhisa mfumo wakwe a thlelela e Limpopo laha a fikeke a aka e
Chayimeti e Massurize lowu veke ntsidza wa mfumo wa ka Gaza hi 1840.Tiko ra
kaGaza anase ri aname kwalomu ka 56 000km². Eku fambafambeni loku Soshangana u
hoxe tinxaka-nxaka ta vanhu lava a vahluleke e hansi ka mfumo wakwe,
votalavavanhu lava a vari matsonga lava a va kumeka e limpopo. Vaboheke ku
amukela ndlela yo hanya ya xizulu, kumbe xingoni. Majaha ya matsonga ama
tirhisiwa e mavuthwiniya soshangana tani hi mabulandlela kumbe lava pfulaka
ndlela .

Tanihileswi mfumo wa kaGaza anase wu ndlandlamuke kusukel e n'walungwini wa
Swaziland kuya fikela e dzonge wa Nyembane leyi akuri ndhzawu ya
maphutukezi,wusungule kuva mfumo wavumbirhi hivukulu kulandzela mfumo wa Shaka.
Mfumo wa maphutukezi, wu rhumele phfumba rakurhula eka soshangana hi siku ra vu
18 e n'whetini ya mhawurihi lembe ra 1840. Pfhumba leri a ri rhangeriwe hi
Caetano Pinto dos Santos loyi a a lerisiwe ku endla ntwanano wa kurhula na
Soshangan. Hikakunene, u amukeriwile e hubyweni ya Soshangana e Chayimeti laha a
nyikeleke hi nyiko ya Banga na bandi, naswona Soshangana u nyikele hi Zagiya na
xivhiko xayena. Kambe kuhava ntwanano lowu fungiweke exikarhi kavona.



