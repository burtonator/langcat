https://jv.wikipedia.org/wiki/Isotop

Isotop iku wangun saka unsur sing nukleusé duwé nomer atom sing padha, nanging
gunggung proton ing nukleus - kanthi massa atom sing béda amarga unsur-sunsur
iku nduwèni gunggung neutron sing béda.

Tembung isotop, tegesé ing papan sing padha, asalé saka fakta yèn kabèh isotop
saka sawijining unsur ana ing papan sing padha jroning tabèl périodhik.

Sacara bebarengan, isotop-isotop saka unsur-unsur mbentuk sawijining sèt
nuklida. Sawijining nuklida iku jinis tinentu nukleus atom, utawa luwih umum
sawijining aglomerasi proton lan neutron. Luwih trep manèh kanggo nélakaké yèn
sawijining unsur kayadéné fluorine kapérang saka sawijining nuklida stabil lan
dudu dhèwèké duwé siji isotop stabil.

Jroning nomenklatur èlmiah, isotop (nuklida) dispésifikasikaké adhedhasar jeneng
unsur tinentu déning sawijining "hyphen" lan gunggung nukleon (proton lan
neutron) jroning nukleus atom (tuladhané, helium-3, karbon-12, karbon-14,
wesi-57, uranium-238). Jroning wangun simbolik, gunggung nukleon ditengeraké
minangka sawijining préfik munggah-menyang-ndhuwur tumrap simbol kimia
(tuladhané, 3He, 12C, 14C, 57Fe, 238U).



https://jv.wikipedia.org/wiki/Hillary_Clinton

Hillary Rodham Clinton (lair Hillary Diane Rodham ing 27 Oktober 1947) iku
senator junior Amérika Sarékat saka nagara bagéan New York, sawijining jabatan
kang diwengku wiwit tanggal 3 Januari 2001. Hliiary krama karo Bill Clinton,
Presidhèn Amérika Sarékat ka-42 lan Ibu Nagara Amérika Sarékat jroning loro
mangsa jabatan (1993 - 2001). Sadurungé, Hillary iku dadi pengacara.

Hillary Clinton minangka mantan Ibu Nagara pisanan kang menangaké pamilihan umum
kanggo sawijining jabatan ing AS. Tanggal 20 Januari 2007 Hillary resmi mèlu
Pamilihan umum presidhèn Amérika Sarékat 2008.

Hillary Rodham dilairaké ing Chicago, Illinois, lan tuwuh diwasa jroning
kulawarga Methodist ing Park Ridge, Illinois. Bapaké, Hugh Ellsworth Rodham,
panganut konservatif, iku eksekutif ing industri tekstil, lan ibuné, Dorothy
Emma Howell Rodham, minangka ibu rumah tangga. Hillary duwé sadulur lanang
cacahé loro, ya iku Hugh lan Tony.

Tanggal 20 Januari 2007, Hillary Clinton ngumumaké pambentukan komite penjajakan
kanggo pencalonané minangka Presidhèn AS, mung sawetara dina sawisé Senator
Barack Obama (D-Illinois) ngumumaké rencana kang padha.

Ing pamungutan swara pisanan taun 2008, Hillary ana ing urutan katelu kanthi
29.45 persèn selèksi delegasi nagara bagèyan ing tanggal 3 Januari, 2008 Iowa
Democratic caucus déné Obama 37.58 percent lan Edwards 29.75 percsèn. Obama
unggul ing poling nasional jronin sawetara dina kanthi pamilih poling mrèdhiksi
kamenangané, ing pamilihan pisanan ing Parté Dhémokrat New Hampshire. Senadyan
mangkono, Clinton pungkasané bisa olèh kamenangan ing tanggal January 8,
ngalahaké Obama kanthi 39 persèn nganti 37 persèn. Panjelasan bab iki
werna-werna nanging kerep munjer marang sikapé sing simpatik, utamané déning
para wanita, nalika nétrané mbrebes mili nalika njawab pitakonan para pamilih
sedina sadurungé pamilihan. The nature of the contest fractured in the next few
days, when several remarks by Bill Clinton lan sikap kaibuan liyané, sarta
komentar bab Martin Luther King, Jr. lan Lyndon B. Johnson.

Obama sabanjuré menang ing sawelas kaukus lan pamilihan pisanan (primary), kerep
kanthi béda kang nyolok, lan menangaké kabèh swara delegasi.

Ing final putaran pisanan ya iku tanggal 3 Juni, 2008, Obama olèh cukup wakil
(delegate) supaya bisa dadi calon dadi (presumptive nominee). Sabanjuré, jroning
pidhato ing sangarepé para pendhukung ing tanggal 7 Juni, Clinton sacara formal
ngumumaké mungkasi kampanyené, mènèhaké dhukungan swarané marang Obama kanthi
pocapan: "Cara nerusaké perjuangan kita kanggo nggayuh tujuan saiki ya iku
ngerahaké tenaga, apa waé sing bisa diayahi kanggo mbiyantu supaya Barrack Obama
bisa kapilih."



https://jv.wikipedia.org/wiki/Hidra

Hidra (basa Yunani: Ὕδρα) punika satunggaling Drakon wonten ing mitologi Yunani.
Monster punika awujud ula utawi naga ingkang gadhah sangang sirah. Saben
satunggal sirahipun tugel banjur tuwuh malih sirah ingkang énggal. Hidra ugi
kagungan napas lan getih ingkang ngandhut wisa (racun) . Hidra mapan wonten ing
tlaga Lerna ing Argolid. Awit saking punika makhluk punika ugi dipunwastani
Hidra Lerna (Yunani:  Λερναία Ὕδρα (pitulung·info)). Papan kasebut ugi kalabet
salah satunggaling jalur kanggé mlebet ing dunia bawah Hidra punika keturunan
saking Tifon lan Ekhidna. Hidra dipunkalahaken déning Herakles.

Bibar mateni Singa Nemea, tugas kaping kalih ingkang dipunparingaken marang
Herakles déning Euristheus inggih punika mateni Hidra. Hidra medal saking
susuhipun namung kanggé neror pamukiman penduduk wonten ing sekitar mriku.
Sasampunipun dugi ing susuhipun Hidra, inggih punika rawa caket kalihan tlaga
Lerna, Herakles nutup tutuk lan irung ngginakaken kain supados nglindungi saking
asap ingkang ngandhut racun. Herakles manah sarang Hidra kanthi ngginakaken
panah geni. Herakles lajeng ngadhepi Hidra ngginakaken sabit (miturut lukisan
vas purwa), pedang utawi satunggaling pemukul. Ananging saben Herakles nugel
satunggaling sirahipun Hidra banjur tuwuh malih. Lajeng Herakles rumaos bilih
Hidra kagungan setunggal sirah ingkang abadi.

Lajeng Hidra nyuwun pitulungan saking sedhèrèkipun Iolaos. Iolaos pikantuk
gagasan (saged ugi saking dewi Athena) bilih kedah ngginakaken obot kanggé
ngobong gulunipun Hidra ingkang nembe tugel. Kanthi cara kasebut sirahipun Hidra
boten saged tuwuh malih. Wonten ing versi sanèsipun, saben nugeli satunggal
sirah, Herakles ngeclupaken pedangipun dhateng getih lan kaginakaken kanggé
ngobong saben gulu saengga boten saged tuwuh malih. Mirsani kawontenan kados
mekaten, Hera ngirim yuyu raksesa kanggé ngalihaken kawigatosanipun Herakles.
Pungkasan yuyu kasebut mati amargi dipunpidak déning Herakles. Sasampunipun
sadaya sirah Hidra ingkang boten abadi tugel, Herakles nugel kepala abadi Hidra
lan dipunkubur wonten ing watu ageng ing mergi antawisipun Lerna lan Elaios.

Saderengipun kesah, Herakles ngeclup sadaya anak panahipun wonten ing getihipun
Hidra saengga sapunika sadaya panahipun ngandhut racun. Hera lajeng mapanaken
Hidra lan yuyu raksesa punika minangka rasi bintang Hydra lan Cancer. Bibar
nglampahi tugasipun, Herakles kondur marang Euristheus, ananging Euristheus
nampik amargi Herakles dipunbiyantu kalihan Iolaos saengga tugas kasebut boten
sah lan cacahing tugas Herakles tetep sanga.

Ing samangké, Herakles ngginakaken panah kasebut kangge mateni Nessos,
satunggaling Kentaur ingkang badhé merkosa Deianeira, garwanipun Herakles. Getih
kasebut nginfeksi getihipun Nessos ingkang lajeng ugi ngracuni busana ingkang
samangké dipunagem déning Herakles saéngga mateni pahlawan kasebut.



https://jv.wikipedia.org/wiki/Hanoi

Hanoi (Basa Vietnam: Hà Nội), prakiran populasi 3.500.800 jiwa (1997), iku kutha
krajan Vietnam lan biyèné kutha krajan Vietnam Lor saka taun 1954 tekan taun
1976. Kutha iki ana ing sisih tengen Kali Merah. Indhustri sing diasilaké
Vietnam ya iku peralatan mesin, plywood, tèkstil, kimia lan rajutan tangan.

Hanoi dadi kutha krajan Vietnam nalika abad kaping-7. Jenengé sing asalé saka
basa Mandarin, Đông Kinh, dadi Tonkin lan dipigunakaké bangsa Éropah marang
saindhenging wewengkon Vietnam. Hanoi dijajah Prancis taun 1873 lan dipasrahké
sepuluh taun sabanjuré. Hanoi dadi kutha krajan Indochina Prancis sawisé taun
1887.

Hanoi dijajah Jepang taun 1940, lan dibebasaké taun 1945, nalika dadi pusat
pamaréntahan Vietnam. Saka taun 1946 tekan taun 1954, Hanoi dadi papan
perlawanan sengit antarané Prancis lan tentara Vietnam. Wiwit wektu iku, Hanoi
dadi kutha krajan Vietnam Lor.

Sakwéné Perang Vietnam sarana transportasi Hanoi kaganggu déning pangeboman
kreteg lan rèl sepur, nanging kanthi cepet bisa didandani. Sawisé perang
rampung, Hanoi dadi kutha krajan kabèh wewengkon Vietnam nalika Vietnam bagéyan
Lor lan Kidul manunggal tanggal 2 Juli 1976.

Ing kutha Hanoi ana Universitas Nasional Vietnam (biyèné Universitas Hanoi),
mausoleum Ho Chi Minh, Museum Sejarah Nasional, Museum Revolusi lan sapérangan
monumèn sajarah.



https://jv.wikipedia.org/wiki/Hangeul

Hangeul (IPA: [ˈhɑːŋɡʊl] rungokna (pitulung·info)), iku alfabèt utawa aksara
sing dianggo nulis basa Koréa. Hangeul diripta déning Raja Séjong Agung
(1397-1450) nalika taun 1443 mangsaning Dinasti Joseon. Sanadyan tulisan Hangeul
katon kaya tulisan ideografik (tulis jroning wangun 'simbol' kaya aksara Cina),
Hangeul sajatiné minangka abjad fonètik. Alfabèt Hangeul dumadi saka 24 aksara
(jamo)— 14 aksara mati (konsonan) lan 10 aksara urip (vokal). Satemené Hangeul
isih duwé 3 konsonan lan 1 aksara vokal, nanging diwurungaké. Saliyané kanggo
nulisaké basa Koréa, Hangeul uga dianggo déning basa Cia-Cia, ing Sulawesi
Kidul-wétan, Indonésia.

Hangeul diripta déning Raja Sejong sing Agung. Sabanjuré, ing taun 1446, Hangeul
ditampilaké jroning wangun kapublikasi dipepaki nganggo pedoman panjelasan
rinci. Sejong menehi jeneng alfabet iku Hunminjeongeum ("Swara sing bener kanggo
diajaraké marang rakyat"). Alfabet iki saiki dijenengaké Hangeul sing maknané
"alfabet Han" utawa "alfabet Agung". Saben tanggal 9 Oktober ing Koréa Kidul
dipèngeti minangka Dina Hangeul.

Saka 6000 basa sing dituturaké ing donya wektu iki, mung 100 basa sing duwè
aksara dhéwé, salah sawijiné ya iku Basa Koréa sing migunakaké sistem panulisan
Hangeul. Hangeul iku siji-sijiné aksara sing diripta déning individu adhedhasar
téori lan maksud sing wis direncana kanthi apik.

Dibandhing aksara bangsa liya, Hangeul ora didhasaraké ing sawiji basa tulis
utawa niru aksara liya, nanging unik khas Koréa. Luwih-luwih, Hangeul minangka
sistem panulisan sing asipat èlmiah, didhasaraké ing kawruh basa sing jero lan
asas-asas filosofis saéngga dadi praktis, gampang disinaoni, lan élok rupané.

Jroning sebagéan gedhé sajarahé, rakyat Koréa nulis nganggo aksara Cina (Hanja).
Amarga basa tutur bangsa iki asal saka kulawarga sing béda, basa Koréa ora bisa
kanthi persis dituturaké jroning aksara Cina. Jroning basa Cina, kalimat
ditandhani nganggo partikel, déné jroning basa Koréa, panambang dipigunakaké
kanggo nambah utawa modifikasi makna. Senadyan ora nyaman, kaum bangsawan Koréa
(yangban) tetep nyengkuyung panganggoning hanja kanthi teguh.

Raja Sejong minangka pamimpin uga èlmuwan, lan pelopor budaya. Liwat upaya
mataun-taun, dhèwèké nliti unit dhasar Basa Koréa migunakaké kawegigane dhéwé
ing bab basa, lan wekasané kasil nganggit aksara kanthi wangun, Hunminjeongeum.

Tulisan ing Sejong Sillok, volume Joseon Wangjo Sillok (Babad Joseon) tanggal 30
Desember taun ka-25 masa Sejong kuwasa, uniné:

Adhedhasar "Panjelasan lan Conto-conto Hunmin Jeongeum" (1446): lambang konsonan
dhasar kaentuk sacara sistematis adhedhasar organ cangkem manungsa nalika
ngucapaké sawetara jinis swara, déné konsonan liya dibentuk kanthi nambahaké
guratan ka 5 wangun dhasar.



https://jv.wikipedia.org/wiki/Haifa

Cithakan:Infobox Israèl municipality Haifa (Ibrani:חֵיפָה; Arab: حَيْفَا‎) iku
kutha palabuhan ing Israèl sisih lor. Kutha iki sing gedhé dhéwé ing Israèl
sisih lor lan kutha paling gedhé kaping telu ing nagara iku. Padunung kutha iki
kurang luwih ana 265.000 jiwa. Kutha iki populasiné campuran, sing manggon ya
iku wong Yahudi lan wong Arab. Wong Yahudiné akèh sing hijrah saka manten Uni
Sovyèt. Ing kutha iki uga ana Punjer Donya Bahá'i, sawijining Situs Warisan
Donya UNESCO.

Kutha iki dibangun ing iringing Gunung Karmel, sajarah padunungan ing tlatah iki
wis luwih saka 3,000 taun. Papan padunungan paling tuwa sing diweruhi ing
saubengé tlatah iki ya iku Tell Abu Hawam, sawijining plabuhan cilik sing
dibangun ing abad prunggu (abad kaping-14 SM). Ing abad kaping-3 M, Haifa
diweruhi minangka pusat gawé bahan celup (dye). Jroning maabad-abad, kutha iki
bola-bali ganti tangan: dikuwasani déning Phoenicians, Yahudi, Hasmonean, Romawi
kuna, Byzantin, Arab, Crusaders, Ottoman, Inggris, lan bangsa Israèl. Wiwit
pangadegé nagara Israèl ing taun 1948, kutha iki diatur déning Munisipal Haifa.

Saiki, kutha sing jembaré 63,7 km2 iki dadi plabuhan utama sing dumunung ing
pasisir Mediteran ing Lempongan Haifa. Kutha iki dumunung watara 90 km saloré
kutha Tel Aviv lan dadi pusat régional saka Dhistrik Lor Israèl. Rong sekolah
dhuwur ya iku Universitas Haifa lan Technion, dumunung ing Haifa, lan kutha iki
nduwé peran wigati jroning ékonomi Israèl. Haifa duwé sawetara taman tènologi
dhuwur, antara liya sing paling tuwa lan paling gedhé ing Israèl, plabuhan
indhustri, lan panyulingan lenga patra. Haifa tau dadi terminal pipa saluran
lenga saka Irak liwat Jordania.

Padunungan paling tuwa ing Haifa ya iku Sycaminum. Basa Arab Tell el-Semak
(utawa Tell es-Samak, maknané "tumpukan iwak") dilestarèkaké lan owah jeneng
kuna iki, sing dipigunakaké déning para padunung lokal kanggo nyebut tkatah
pesisir ing pèrènging Gunung Karmèl. Ing Basa Ibrani, diweruhi kanthi jeneng Tel
Shiqmona utawa Shikmonah. Shiqmona disebutaké sepisan jroning Mishnah (composed
c. 200 CE) ngarujuk marang jeneng woh-wohan liar sing tuwuh ing saubengé tlatah
kasebut. Jeneng Efa pisanan muncul sajroning kakuwasan bangsa Romawi, ora suwé
sawisé pungkasan abad kaping-1, nalika bèntèng Romawi lan padunungan Yahudi
dibangun sacedhaké Tell es-Samak . Haifa disebutaké luwih saka kaping 100 ing
Talmud, sawijining buku pusat tumrap Judaisme. Hefa utawa Hepha ing karya sastra
abad kaping-4 saka Eusebius of Caesarea, Onomasticon (Onom. 108, 31), disebutaké
minangka jeneng liya saka Sycaminus. Sinonim jeneng iku dipratélakaké déning
Moshe Sharon sing nulis yèn padunungan kuna kembar, sing diarani
Haifa-Sycaminon, sacara sethithik mbaka sethithik nyawiji, dadi kutha kembar
sing jroning basa Yunani diarani Sycaminon utawa Sycaminos Polis.

Haifa iku kutha ing Israèl paling gedhé katelu, kanthi populasi 103.000 kepala
kulawarga, utawa gunggung 266.300 jiwa. Imigran saka tilas Uni Sovyèt minangka
25% saka padunung Haifa. Miturut data biro statistik Israèl, padunung Arab ing
Israèl watara 10% saka total padunung Haifa, akèh-akèhé manggon ing in
padunungan Wadi Nisnas, Abbas lan Halissa neighborhoods.



https://jv.wikipedia.org/wiki/Genosida

Genosida iku tindakan pambantaian gedhèn-gedhènan sacara sistematis marang
sawijining suku bangsa utawa klompok kanthi maksud numpes (agawé tumpes) bangsa
kasebut. Tembung iki pisanan digunakaké déning siji ahli hukum Polen, Raphael
Lemkin, ing taun 1944 jroning bukuné Axis Rule in Occupied Europe sing dibabar
ing Amérika Sarékat. Tembung iki dijupuk saka basa Yunani γένος genos ('ras',
'bangsa' utawa 'rakyat') lan basa Latin caedere (rajapati).

Genosida iku salah siji saka papat Pelanggaran HAM abot sing ana jroning
yurisdiksi International Criminal Court. Pelanggaran HAM abot liyané ya iku
Kejahatan marang kamanungsan, Kejahatan perang, lan kejahatan Agresi.

Miturut Statuta Roma lan Undhang-Undhang no. 26 taun 2000 bab Pengadilan HAM,
genosida iku Lelaku sing diayahi kanthi angkah kanggo ngajuraké utawa numpes
kabèh utawa sapérangan klompok bangsa, ras, klompok ètnis, klompok agama kanthi
cara matèni anggota klompok; ngakibataké siksa fisik utawa mental sing abot
marang anggota klompok; nyiptakaké kondhisi kauripan klompok sing agawé
kamusnahan sacara fisik sebagéan utawa sakabèhané; nglakoni tindakan nyegah
kalairan jroning klompok; mindahaké sacara peksa bocah-bocah saka sawijining
klompok menyang klompok liya.

Ana uga istilah genosida budaya sing maknané pembunuhan peradaban kanthi
nglarang penggunaan basa saka sawijining klompok utawa suku, ngowahi utawa
ngajuraké sajarahé utawa ngajuraké simbul-simbul peradabané.



https://jv.wikipedia.org/wiki/G%C3%A9ologi

Géologi iku ngèlmu sing nyinaoni kabèh aspèk sing ana gandhèngané kaliyan bumi.
Géologi mula bisa dipadhakaké karo ngèlmu bumi. Géologi iku asal tembunge saking
basa Yunani γη- (ge-, "bumi") lan λογος (logos, "kata"/"alasan")). Ilmu géologi
iki mbahas bab fisik bumi sekabehe molai saking komposisine, struktur,
sifat-sifat fisik, sajarah, nganti proses pembentukane.

Tembung géologi dienggo pertama-tama déning Jean-André Deluc taun 1778 bar iku
didadeke istilah baku déning Horace-Bénédict de Saussure taun 1779.

Saking ilmu iki wis bisa ditentoke umur Bumi sing nek dietung kira-kira wis
sekitar 4.5 milyar (4.5x109) taun. Saking ilmu iki uga wong dadi paham nek kulit
bumi iku kesusun saking pecahan-pecahan lempeng tektonik sing bergerak terus
nang nduwur mantel bumi. Saking ilmu iki uga bisa ditemoke sumber daya alam ing
jero bumi antarane: minyak bumi, batu bara, uga sing wujude metal umpamane:
wesi, tembaga, lan uranium. Uga ana sing wujude mineral umpamane: asbestos,
perlit, mika, fosfat, zeolit, tanah liat, pumis, kuarsa, silika, belerang,
klorin, lan helium.



https://jv.wikipedia.org/wiki/Eva_Per%C3%B3n

María Eva Duarte de Perón (langkung misuwur kanthi asma Evita (7 Mei 1919 – 26
Juli 1952) punika garwa nomer kalihipun Présidhèn Argentina Juan Domingo Perón
(1895–1974) lan Ibu Nagari Argentina wiwit 1946 dumugi sédanipun taun 1952.
Éwasemanten panjenenganipun boten naté sacara resmi kapilih dados tokoh pulitik,
amargi dados Ibu Nagari panjenenganipun pungkasanipun kagungan langkung kathah
kakuwaosan lan prabawa ing pamréntahan katimbang sinten kémawon, kejawi
garwanipun. Ing antawis kaum papa lan kelas pekerja Argentina, panjenenganipun
kagungan wibawa ingkang boten kathah tandhinganipun ing sakjawining monarkhi

Evita ndamel Yayasan Eva Perón, yayasan amal ingkang damel éwonan griya lan
sekolah kanggé kaum èstri lan kaum papa lan kanggé ingkang kaping sepindhah
wonten ing salebeting sajarah Argentina njamin boten wonten katimpangan ing
pangreksan kaséhatan kanggé warginipun. [1]. Evita ugi mimpin madegipun Parté
Peronis Perempuan, ingkang arupi parté pulitik èstri kaping sepindhah ing
nagarinipun.

Taun 1951, panjenenganipun ngawontenaken kampanye supados saged nyalonaken dhiri
dados Wakil Présidhèn Argentina. Perkawis punika dipuncandhet déning militer
Argentina, kaum èlit, lan pungkasanipun déning garwanipun piyambak. Menawi Evita
kapilih, panjenenganipun badhé dados wakil présidhèn èstri ingkang kaping
sepindhah ing donya. (Gelar punika pungkasanipun dhawah ing tangan garwa nomer
tiga Perón, Isabel Perón, ingkang ironisipun ngupados niru Evita.) Ing taun 1952
Evita pikantuk gelar resmi "Pamimpin Rohani Bangsa".

Evita ugi tokoh ingkang kontrovérsial sanget ing mangsa sugengipun, malah
ngantos sepriki. Éwasemanten namung enem taun langkung panjenenganipun mlebet
ing pulitik Argentina, ing wekdal semanten panjenenganipun dados punjering gosip
lan kabar angin. Ing salebeting bukunipun "Evita: The Real Life of Eva Perón",
Marysa Navarro lan Nicholas Fraser ngaken menawi mitos lan distorsi perkawis Eva
Perón punika ingkang paling rumit saking tokoh pulitik modhérn pundi kémawon.
[2].

Samangsa gesangipun, Evita punika pawèstri paling kuwaos ing nagarinipun. Kathah
sajarawan sarujuk bilih panjenenganipun tetep ingkang paling kagungan prabawa
ing sajarah bangsanipun lan ing saindhenging Amérika Kidul. Ing wekdal
sédanipun, panjenenganipun punika pawèstri paling kagungan prabawa ing
saindhenging donya.

María Eva Duarte miyos ing Los Toldos, kitha alit ing Propinsi Buenos Aires.
Panjenenganipun punika setunggal saking gangsal tiyang anak haram nanging
ingkang dipunakeni saking setunggaling juru masak ingkang boten naté krama,
Juana Ibarguren (1894-1971) lan ingkang kagungan tanah tetanèn (ranch) Juan
Duarte (1872-1926). Wekdal taksih alit, Eva Perón dipunagengaken ing Junín boten
tebih saking Los Toldos.

Ing yuswa 15, Eva Duarte tindak dhumateng Buenos Aires. Lajeng wonten
kontrovérsi kadospundi panjenenganipun tindak mrika. Vérsi populér nélakaken
manawi panjenenganipun dipunasta dhateng kitha ageng punika déning Agustín
Magaldi (punika vérsi ingkang muncul ing musikal Andrew Lloyd Webber, "Evita"),
sauntawis sanèsipun nélakaken manawi panjenenganipun dipunbiyantu déning
ibunipun.

Nalika dumugi mrika, Eva Duarte ngadhepi kawontenan ingkang awrat kanggé gesang
tanpa anggadhahi pendhidhikan formal lan tanpa konéksi. Sasampunipun mataun-taun
berjuwang, pungkasanipun panjenenganipun pikantuk pedamelan dados aktris radio
lan filem, lan main wonten ing melodrama mirahan sarta opera sabun Radio El
Mundo. Pungkasanipun panjenenangipun kagungan perusahaan radio punika lan
dipunanggep dados aktris radio ingkang kagungan bakat. Sacara teratur
panjenenganipun muncul wonten ing program drama sajarah populér Perempuan Agung
dalam Sejarah lan ing mriku panjenenganipun kapatah dados Elizabeth I saking
Britania, Sarah Bernhardt lan Tsarina Rusia pungkasan. Film favorit pribadinipun
punika epos 1938 Marie Antoinette, ingkang dipunbintangi Norma Shearer.

Eva Duarte pinanggih Kolonel Juan Perón ing acara amal kumpul dana kanggé korban
lindhu San Juan. Kekalihipun palakrama ing tanggal 21 Oktober 1945. Sasampunipun
palakrama, sadaya filem Eva dipunlarang ing saindhenging Argentina. Wekdal
semanten, tiyang Argentina boten remen manawi para pulitikus sesambetan kaliyan
para penghibur, punapa malih ingkang miyos ing sakjawining palakrama lan nyambut
damel wonten ing opera sabun.

Mboten dangu sasampunipun palakrama kaliyan Eva, Juan Perón dipuncepeng déning
mengsah-mengsahipun ing pamréntahan ingkang ajrih menawi kaliyan
panyengkuyunging kaum miskin (descamisados) lan kaum buruh, popularitas Perón
saged mudharaken popularitas Présidhèn ingkang kuwaos.

Eva asring dipunalembana amargi ngorganisasi pepanggihan-pepanggihan massa
kanthi maéwu-éwu tiyang ngantos mbébasaken Juan Perón saking pakunjaran tanggal
17 Oktober 1945. Vérsi perkawis prastawa punika dipunpopuléraken ing musikal
Andrew Lloyd Webber, "Evita". Nanging kathah sajarawan sarujuk menawi perkawis
punika boten mungkin dumados. Wekdal semanten, Eva namung aktris.
Panjenenganipun dèrèng kagungan prabawa pulitik kaliyan manéka werni sarékat
buruh ingkang nyengkuyung Perón, lan panjenenganipun boten pados dipunremeni
déning kupengan sacelaking Perón utawi kathah para pamilik perusahaan filem lan
radio. Nalika Juan Perón dipunkunjara, Eva Perón dumadakan kécalan panyengkuyung
saking kathah tiyang. (Serat-serat kekalihipun nalika Juan dipunkunjara
nedahaken bilih kekalihipun sejatosipun nimbang-nimbang kanggé nilar Argentina
sasampunipun Juan kabébasaken, menawi leres panjenenganipun badhé bébas.
Kekalihipun ajrih menawi Juan Perón malah manawi badhé dipunsédani nalika ing
pakunjaran.)

Nyatanipun, dhémonstrasi ageng ingkang mbébasaken Perón saking pakunjaran
dipunorganisasi déning manéka werni sarékat buruh, kados Konfederasi Umum Buruh,
utawi ing tembé wingking dipunkenal CGT. Dumugi sapunika, tanggal 17 Oktober
dipnanggep dinten préi kanggé Parté Kaadilan ing Argentina (dipunriyayaaken
dados Día de la Lealtad, "Hari Kesetiaan", Dinten Kasetyan).

Eva Perón ngawontenaken kampanye ageng-agengan kanggé garwanipun ing upadosipun
dados Présidhèn taun 1946. Kanthi acara radio mingguan, panjenenganipun
nyiaraken pidhato-pidhato kanthi retorika populis ingkang kiyat lan nganjuraken
kaum miskin supados manunggal kaliyan obahan Perón. Éwadéné panjenenganipun
sapunika cekap sugih saking acara radio lan modelipun, panjenenganipun nyoroti
mangsa alitipun ingkang miskin minangka cara kanggé nedahaken solidaritasipun
kaliyan kaum miskin.

Eva ndhatengi saben pojok nagarinipun, dados wanita kaping sepindhah ing sajarah
Argentina ingkang miyos sacara umum ing acara kampanye kaliyan garwanipun.
Panampilan Eva sesarengan garwanipun asring damel duka kaum sugih, militer, lan
tiyang ingkang wonten ing lingkungan pulitik. Nanging panjenenganipun populèr
sanget ing masarakat, ingkang ngenal saking radio lan filem, saéngga dados alat
ingkang èfèktif kanggé pikantuk kawigatosan saking kaum miskin lan pawènèh
swantun kelas buruh Argentina. Ing wekdal gesangipun punika kanggé sepindhahipun
piyambakipun nganjuraken rakyat Argentina nyebat piyambakipun sanès minangka
"Eva Perón" namung "Evita" kémawon, inggih punika wangun diminutif (kasayangan)
ing basa Spanyol ("Eva Alit").

Peran utami Evita ing pamaréntahan Peronis inggih punika nyiptaaken pangkultusan
pribadi dhumateng garwanipun, ingkang panjenenganipun agungaken, malah ngantos
langkung katimbang kaliyan Kristus. Evita nélakakken bilih saben Peronis kedah
sumadya pejah kanggé Perón. Perkawis punika ingkang pungkasanipun ngrisak Perón
lan ngasoraken obahan Peronis. Midhangetaken pangalembana Evita ingkang
kalangkung-langkungaken kanggé garwanipun, sekedhik kémawon kritik dhumateng
Juan Perón kanthi gampil dipuntafsiraken boten patriotik. Evita malah ugi
nélakaken sacara tegas bilih tiyang Argentina sejatos namung kaum Peronis.

Ing taun 1947, Evita ngawontenaken "Tur Pelangi" ing Éropah ingkang kathah
dipunpublikasèkaken. Piyambakipun pinanggih kaliyan sap tiyang Argentina
sapérangan kepala nagari, kalebet Francisco Franco. Angkahipun inggih punika
ngawontenaken kudhéta hubungan masarakat kanggé rézim Perón ingkang sasampunipun
Perang Donya II sansaya dipunanggep fasis. Evita dipunsambet ing Spanyol; ing
mrika piyambakipun jiarah wonten ing pusara monarkh absolutis Spanyol sepindhah,
Ferdinand lan Isabella.

Spanyol ing sandhaping Franco taksih dèrèng pulih saking [[Perang Sadulur
Spanyol]|Perang Sadhèrèk Spanyol]; ékonomi otarkis lan embargo PBB tegesipun
bilih nagari punika boten saged maringi dhedhaharan dhumateng rakyatipun.

Ing kunjunganipun dhateng Spanyol punika, Evita mbagèkaken arta kertas 100
peseta dhumateng saben laré miskin ingkang dipunpanggihi ing lelampahanipun.
Piyambakipun lajeng pinanggih kaliyan Paus ing Roma, lan salajengipun nerasaken
kunjunganipun dhateng Paris. Namung ing Spanyol Evita dipunsambet kanthi positif
sanget. Ing Prancis lan Italia, panjenenganipun dipunsambet kanthi réaksi
campuran.

Tur punika wiwitanipun dipunrancang kanggé nyakup kunjungan dhateng Inggris
kanggé ngunjungi kulawarga kerajaan. Nalika dipunwartosaken bilih kulawarga
kerajaan boten saged manggihi Evita ing wekdal ingkang dipunkersaaken, lan bilih
kunjungan Evita boten badhé dipunsambet déning kulawarga kerajaan sami
wigatosipun kaliyan kunjungan resmi Ibu Nagari Amérika Sarékat, Eleanor
Roosevelt, Evita lanjeng mbatalaken, kanthi alasan sampun sayah sanget.

Sasampunipun kundur dhateng Argentina saking Éropah, panampilan Evita dados
langkung prasaja. Piyambaikpun boten muncul malih kanthi gaya rambut nalika
piyambakipun taksih dados bintang filem. Wiwit wekdal punika, rikmanipun
dipuntata mawingking kanthi gelung [3]. Rasukanipun ugi dados langkung prasaja.
Ing ngriku, panjenenganipun ngupados tampil minangka tokoh pulitik ingkang
langkung serius saéngga panjenenganipun tampil ing sangajenging umum kanthi
ngagem kombinasi rasukan bisnis ingkang prasaja.

Éwahing citra punika sesarengan kaliyan fokus ing karya amal, utawi ing istilah
Evita, "bantuan sosial". Salajengipun panjenenganipun ndamel Yayasan Eva Perón,
lembaga kanggé mbiyantu kaum miskin. Kagiyatan punika populèr sanget lan maringi
sumbangan ingkang wigatos kanggé masarakat. Sapérangan griya sakit lan griya
yatim ingkang dipundegaken déning Yayasan punika awèt kawontenanipun ngantos
tebih sasampunipun sédanipun Evita ingkang taksih anem. Yayasan punika ugi
nginggahaken kakiyatan pulitikipun ing Argentina lan boten lami salajengipun
panjenenganipun ndamel cabang Parté Kaadilan khusus kanggé kaum pawèstri. Ing
taun 1949, Evita dados tokoh nomer kalih paling kagungan prabawa ing Argentina.

Pungkasanipun, Evita dados pusat piyambak, kultus pribadi ingkang mawiyar. Foto
lan asmanipun énggal mawon muncul ing pundi-pundi, kanthi stasiun sepur,
satunggiling kitha ("Ciudad Evita") [4], lan malah satunggiling lintang ing
langit dipunwastani mawi asmanipun. Senadyan panjenenganipun kagungan dhominasi
lan kakiyatan pulitik, Evita kedah ngatos-atos supados boten nggerogoti peranan
simbolik ingkang wigatos saking garwanipun. Evita kedah ngatos-atos ngeleresaken
tumindak-tumindakipun kanthi klaim bilih sadaya punika "dipunilhami" utawi
"dipunsengkuyung" déning kawicaksanan lan semangat Perón. Senadyan
panjenenganipun asring dipunanggep kagungan ambisi, Navarro lan Fraser klaim
(op. cit.) bilih sadaya ingkang dipunlampahi Evita pungkasanipun dipunpapanaken
wonten ing saandhaping tujuan-tujuan lan sasaran ingkang langkung ageng, inggih
punika agenda pulitik garwanipun.

Senadyan Evita dipunsembah déning pangikutipun para kelas buruh, piyambakpin
dipunsengiti sanget déning kelas menengah Argentina ingkang ageng sanget
cacahipun lan ugi déning kaum élit sugih ingkang kagungan orientasi dhumateng
Inggris. Kaum élit ngina latar wingkingipun ingkang miskin lan asoring
pendidikanipun. Kathah ingkang ngraos bilih minangka pawèstri panjenenganipun
kalangkung aktif ing pulitik. Evita piyambak ngrujuk dhumateng kaum élit kanthi
alok-alok minangka "kaum Oligarkh". Piyambakpipun ugi dipunkenal minangka
pendendam. Piyambakpipun asring mecat saking kalangan celak Peronis sinten
kémawon ingkang nedahaken sekedhik kémawon tandha-tandha ka-botensetya-nan
sacara sampurna dhumateng mandhat ingkang sampun dipuntetepaken déning Evita lan
garwanipun.

Dr. George T. Pack, satunggaling dhokter bedhah New York, nglampahi sawijining
hysterectomy dhumateng Eva ing wulan November 1951 lan manggihaken bilih kanker
sampun nyebar ing saceraking organ pelvis . Mila, gesangipun boten saged
dipunslametaken.

Kados èstri sepindhahipun Juan Perón, Eva Perón séda amargi kanker cervic
(senadyan sapérangan sumber ngaken amargi leukemia), ing yuswa 33 taun. Nalika
Eva séda, publik Argentina nélakaken bilih Evita yuswanipun namung 30 taun.



https://jv.wikipedia.org/wiki/Elvis_Presley

Elvis Aaron Presley (8 Januari 1935–16 Agustus 1977) inggih punika salah
satunggalipun penyanyi rock 'n' roll legendaris saking Amerika Serikat.
Panjenenganipun ugi dados produser musik lan aktor. Panjenenganipun nggadhahi
julukan "Raja Rock 'n' Roll". Amari lagu-lagunipun ingkang madukaken irama rock
'n' roll kaliyan lagu-lagu ballad, jagad rock 'n' roll nggadhahi fondasi
komersial ingkang salajengipun saged dipunrembakaken déning musisi rock 'n' roll
sanesipun. Nalika wekdal suksesipun, konser-konser Elvis dipunrawuhi kathah
masyarakat (kathahipun golongan rumaja) kanthi cacahipun ingkang kathah sanget.
Gaya, sifat, sarta cara ngagem busana Elvis dados simbol kangge musik rock 'n'
roll lan kathah dipuntiru déning pandemenipun.

Elvis lair ing East Tupelo, Mississippi, saking pasangan Vernon Elvis Presley
dan Gladys Love Smith, Elvis ageng ing Memphis, Tennessee. Panjenenganipun wiwit
sinau gitar lan main ing kathah acara ing papan belanja. Nalika sekolah
menengah, Elvis kerja dados sopir truk kangge perusahaan listrik. Nalika musim
panas ing taun 1953, Elvis mbayar $4 kangge ngrekam kalih lagu ing perusahaan
rekaman Sun Studios minangka hadiyah kagem tanggap warsa ibunipun. Ingkang
kagungan Sun, Sam Phillips, remen kaliyan swantenipun Elvis lan salajengipun
Elvis dipuntimbali supados dados vokalis penyanyi ballad ingkang taksih kosong.
Nalika rekaman kasebat wiwitanipun kirang produktif, ananging nalika taksih
ngaso wonten ing satunggalipun wekdal ing tanggal 5 Juli 1954, Elvis nyanyi lagu
blues karyanipun Arthur Crudup ingkang irah-irahanipun That's All Right. Versi
Elvis dipunremeni Philips lan lajeng dipunputer ing radhio ing Memphis lan dados
hit ing laladan kasebat. Wiwit punika Elvis tur dhateng pirang-pirang papan
panggenan.



https://jv.wikipedia.org/wiki/Efesus

Efesus utawi Ephesos inggih punika salah satunggalipun kitha Yunani Kuno ing
sisih wétan saking Anatolia, ingkang sapunika misuwur kanthi asma kitha Selçuk,
Propinsi Izmir, Turki. Efesus inggih punika setunggal saking kalih welas kitha
saking liga Ionian ing sajarah pamerintahan Yunani kuno. Kitha punika wiwit
misuwur amargi wonten candhi Artemis ingkang rampung dipunbiyangun 550 SM,
ingkang dados setunggal saking 7 Keajaiban Donya Kuno, candhi punika
dipunbrukaken ing taun 401 déning pimpinan St.John Chrysostom.

Ing sisih nginggil saking teater dipundekorasi kanthi pilar-pilar granit abrit
lan stil wewangunan Corinth Yunani kuno. Lawang mlebet saking kalih sisih
panggung wonten undhak-undhakanipun.

Teater lan stadion kagem punapa kewawon punika, ugi boten kagem pagelaran
budaya, gladiator, ugi dados pendidikan déning pamaréntah kagem rakyatipun.

Efesus piyambak saking legenda kina, dipunbiyangun déning para pajuang estri
ingkang misuwur kathi asma Amazon. Asma kitha menawi dipunpundhut saking
"APASAS", inggih punika asma kitha saking "KERAJAAN ARZAWA" ingkang ateges
"Kitha Dewi Ibu". Efesus dipunwiwiti saking Zaman Perunggu lan selajengipun,
ananging posisi kitha uga dipunewahi sampun dados prasarat ing zaman punika.
Carians lan Lelegians inggih punika salah satunggalipun tiyang ingkang wonten
ing kitha punika. Migrasi Ionia dipunwiwiti ing taun 1200 SM. Saking legenda,
kitha punika dipunbiyangun malih kaping 2 déning Androclus, lare Codrus, raja
Athena, ing pasisir titik [[Cayster (Kucuk Menderes) gadhahi muara ing laut.
Lokasi punika dipunpundhut saking wangsit iwak lan babi wana liar déning
peramal.Kitha-kitha Ionia ingkang wonten kathah tiyang- tiyang migrasi saking
Ionia ing pungkasan gabung ing Konfederasi ing ngandhap pimpinan Efesus.
Wewengkon rusak amargi invasi ing wiwit abad 7 SM. Ing ngandhap pamerintahan
raja-raja Lydian, Efesus dados salah satunggalipun kitha ingkang paling sugih
ing donya Mediterania. Ananging amargi Raja Croesus Lydian kalah déning Cyrus,
Raja Pèrsi, dipundamel margi kagem hegemoni Pèrsi kagem wewengkon pesisir
Aegean. Ing wiwit abad 5, sawekdal kutha- kutha Ionia brontak kalian Pèrsi,
Efesus dados rusak parah.



https://jv.wikipedia.org/wiki/Doctor_Who

Doctor Who (basa Inggris kanggo 'Dhoktor Sapa') iku sérial télévisi fiksi sains
Britania Raya lan diproduksi déning BBC. Acara TV iki nggambaraké caritané
sawijining 'Adipati Kala' (Inggris Time Lord). Adipati Kala iki jenengé
sajinising makluk njaba akasa (alien). Banjur acara TV iki nyritakaké
pangulandarané sawijining Adipati Kala sing ndarbèni peparab 'Sang Dhoktor' (The
Doctor). Sang Dhoktor iki bisa ngumbarani jagat raya numpak sawijining wahana
mesin wektu. Mesin wektuné iki jenengé TARDIS lan bisa njlajahi ruang lan wektu
serta rupané kaya 'bilik pulisi' saka London taun 1963. Taun iki ya iku kapisané
acara TV iki ditayangaké. Sang Dhoktor iki dikancani rowangé lan ngadhepi
mungsuh werna-werna karo nyambi nylametaké kabudayan, nulungi wong-wong lan
mbenakaké apa-apa sing luput.

Sang Dhoktor sing asli dimainaké déning William Hartnell nganti taun 1966,
nalika iku Sang Dhoktor kapisan ambruk lan mèh tilar donya lan nudhuhaké dayané
kanggo 'regenerasi' (regeneration) lan bisa nitis ing sajroning awak anyar. Ing
awaké sing anyar iki Sang Dhoktor rupané dadi séjé lan wateké uga séjé. Dadi
senadyan awaké lan rainé owah, nanging pancèn sejati wong sing isih padha amerga
mémoriné lan katrampilané panggah padha. Sawisé Hartnell (1963-1966), sang
Dhoktor dimainaké déning Patrick Troughton (1966-1969), Jon Pertwee (1970-1974),
Tom Baker (1974-1981), Peter Davison (1982-1984), Colin Baker (1984-1986),
Sylvester McCoy (1987-1989, 1996), Paul McGann (1996), Christopher Eccleston
(2005), David Tennant (2005-2010) lan Matt Smith (2010-saiki).

Mungsuh utamané Doctor Who sing kerep muncul iku ras alien sing kudu obah mawa
wahana wesi lan diarani Dalek, makluk separo manungsa, separo robot utawa cyborg
sing diarani Cyberman lan sawijining Adipati Kala liya sing ala wateké lan
ngarani awaké dhéwé The Master ('Sang Bendara').

Sérial Doctor Who wiwit ditayangaké ing taun 1963 nganti taun 1989. Sawisé iku
uga ana filem televisi sing ditayangaké ing taun 1996. Banjur sérial TV
dianakaké manèh wiwit taun 2005. Ing taun-taun awal sérial Doctor Who utamané
diélingi para pamirsa déning caritané sing menarik lan èfèk spésialé sing murah
nanging kréatif. Doctor Who iku bisa dianggep minangka sawijining ikon budaya
populèr Britania.

Sérial iki mlebu Guinness Book of World Records minangka sérial fiksi ngèlmiah
suksès dhéwé ing sejarah télévisi, manawa ditilik saka suwéné séri iki,
gunggungé DVD, vidéo lan buku sing payu didol lan lalu lintas ing iTunes.

Doctor Who pisanané ditayangaké ing stasiun télévisi Britania BBC ing tanggal 23
November 1963 ing tabuh 17:16:20 GMT.

BBC wusanané mrodhuksi acara TV iki kanggo 26 musim lan ditayangaké ing BBC One.
Wusanané acara TV iki dijabel ing taun 1989 déning BBC amerga gunggungé para
pamirsa medhun, aprésiasi acara iki medhun lan jam tayangé diganti. Senadyan
mengkéné, BBC isih panggah komit péngin mrodhuksi acara TV iki manèh. Mula ing
taun 1996 digawé sawijining filem TV. Film TV iki digawé sacara kerja sama
déning Fox, Universal Pictures, BBC lan BBC Worldwide. Film TV iki karepé
dienggo minangka juru anggegana utawa pambuka sérial anyar. Ing Britania Raya,
filem TV iki suksès lan cacahé pamirsa 9,1 yuta. Senadyan mengkono, ing Amérika
Sarékat filem TV iki ora akèh pamirsané mula sérial iki ora digawé manèh.

Ing média lisènsi liyané kayata roman lan sandhiwara radio, akèh carita-carita
anyar sing digawé. Nanging nganti taun 2003 ora ana acara TV sing digawé manèh.
Ing sasi September 2003, BBC wara-wara manawa sawijining sérial Doctor Who sing
anyar bakal digawé manèh. Sérial iki wusanané ditayangaké wiwit 26 Maret 2005
lan nganti pungkasan taun 2012 isih ana.

Doctor Who vèrsi taun 2005 iki sambungané langsung vèrsi klasik taun 1963-1989
lan filem TV taun 1996. Dadi iki béda karo akèh sérial TV liyané sing wis
dijabel lan digawé manèh minangka reboot ('amotan ulang'), kayata Battlestar
Galactica lan Bionic Woman utawa sérial sing dumadi ing univèrsum sing padha
nanging ngalami wektu sing séjé utawa nampilaké paraga-paraga sing béda, kayata
Star Trek: Next Generation lan spin off Star Trek liyané.

Doctor Who pisanané ditayangaké 26 musim lawasé ing stasiun TV BBC One saka 23
November 1963 nganti 6 Desember 1989. Awal-awalé saben épisode minggon iku
bagéan sawijining carita utawa sérial sing kawangun saka padatané patang nganti
nem bagéan. Banjur sawetara luwih suwé manèh, sawijining carita kawangun saka
telung utawa patang épisode. Pangajaban sing bisa disebut ya iku sérial The
Daleks' Master Plan sing kawangun saka 12 épisode, The War Games sing kawangun
saka 10 épisode lan The Trial of a Time Lord, sing kawangun saka 14 épisode
(senadyan dipérang dadi telung kode prodhuksi lan patang alur carita sing séjé).

Acara iki maksudé supaya bisa dinèkmati sakulawarga lan ndarbèni amotan édukasi.
Mula dijadwal tayang ing malem Minggu awal. Awal mulané épisodené silih ganti
antara carita sing latar wuriné carita sajarah, sing ngajari para pamirsa
prakara sajarah lan carita fiksi ngèlmiah, sing ngajari para pamirsa bab sains
utawa fisika. Prakara iki uga katon ing pangiringé (companion) kapisan Sang
Dhoktor; Ian Chesterton lan Barbara Wright. Ian iku guru fisika lan Barbara iku
guru sajarah.

Nanging carita-carita fiksi ngèlmiah suwé-suwé dadi dominan lan carita-carita
adhedhasar sajarah (historicals), sing sajatiné pancèn ora disenengi déning tim
prodhuksi, dijabel babar pisan mawa épisode The Highlanders (1967).

Senadyan sètting carita sajarah isih panggah dienggo, padatané namung dienggo
minangka latar wuri carita fiksi ngèlmiah, kajaba ing épisode Black Orchid sing
kadadéan ing dasawarsa 1920-an ing Inggris.

Sawisé sérial The Gunfighters (1966), saben épisode ora diwènèhi judhul dhéwé
manèh, nanging namun diwènèhi nomor waé.

Antara para panulis acara TV iki, sing paling akèh nulis ya iku Robert Holmes
kamangka sing kawentar dhéwé iku Douglas Adams. Douglas Adams iku misuwur
sajabaning Doctor Who déning popularitas bukuné Hitchhiker's Guide to the
Galaxy.

Format sérial iki owah ing vèrsi 2005 lan sabanjuré. Padatané saben musim iku
ndarbèni 13 épisode mandiri sing durasiné 45 menit (60 menit karo iklan) lan
épisode kusus sing ditayangaké ing Dina Natal. Saben sérial ndarbèni sawetara
carita mandiri lan carita sambungan sing kagandhèng déning sawijining story arc
sing wusanané kawedhar ing épisode pungkasan. Kaya ing éra klasik awal, saben
épisode ndarbèni judhul dhéwé-dhéwé, baik épisode mandiri utawa épisode
sambungan. Kadhangkala sawetara épisode kayata Journey's End (2008) lan The
Eleventh Hour (2010) durasiné luwih saka sajam.

Gunggungé 789 acara Doctor Who wis ditayangaké ing TV wiwit taun 1963, durasiné
padatané per épisode iku antara 25 menit lan 45 menit. Nanging uga ana épisode
sing durasiné 60 menit lan 75 menit.

Saliyané épisode umum, uga ana épisode mini sing durasiné kurang luwih 8 menit.
Épisode iki padha diprodhuksi kanggo acara panggalangan dana Children in Need
taun 1993, 2005 lan 2007. Banjur ing taun 2008 uga diprodhuksi kanggo édisi
kusus The Proms sing ndarbèni téma Doctor Who. Banjur uga ana carita sambungan
rong bagéan ing taun 1993 sing ajudhul Dimensions In Time sing digawé kerjasama
karo acara EastEnders. Saliyané iku uga ana épisode rong bagéan sing diprodhuksi
kanggo acara Comic Relief.

Antara taun 1964 lan 1973, sabagéan gedhé rekaman BBC awujud kasèt vidéo utawa
filem padha dibusak, diguwang utawa dilirwakaké nganti rusak lan kwalitasé dadi
ala. Kalebu bagéan iki ya iku akèh épisode lawas Doctor Who, utamané sing
dibintangi déning 'Sang Dhoktor' loro kapisan: William Hartnell lan Patrick
Troughton. Gunggungé, 97 saka 253 épisode sing diproduksi ing enem taun awal
acara Doctor Who saiki ora kasimpen ing arsip BBC. Cacahé épisode sing ilang iki
awalé luwih akèh, nanging para sutresna acara iki padha nemokaké bali
épisode-épisode sing ilang.

Sawetara épisode wis dibalèkaké marang BBC saka arsip-arsip nagara liya sing
naté tuku kopi rekaman kanggo ditayangaké, utawa saka para kolèksi pribadi
kolèktor sing tau olèh rekaman iki déné werna-werna cara. Rekaman kasèt vidéo
awarna awal uga ana lan uga fragmèn fil 8 mm sing difilem langsung saka kelir
TV. Saliyané iku rekaman swara awujud kasèt èksis kanggo kabèh épisode. Rekaman
iki dilakoni déning para sutresna ing ngomah. Klip vidéo cendhak saka kabèh
carita uga ana, kajaba saka Marco Polo, Mission to the Unknown lan The Massacre
of St Bartholomew’s Eve.

Rékonstruksi ‘resmi’ uga dirilis déning BBC ing format VHS, ing CD-ROM MP3 lan
minangka fitur kusus ing sawetara DVD. Saliyané iku nganti saiki BBC uga nggawé
rékonstruksi awujud animasi kanggo limang carita: The Invasion (épisode 1 lan
4), The Reign of Terror (épisode 4 lan 5), The Ice Warriors (épisode 2 lan 3),
The Tenth Planet (épisode 4) lan The Moonbase (épisode 1 lan 3). The Invasion
dirilis ing DVD taun 2006, The Moonbase miturut rencana bakal dirilis ing DVD
ing taun 2014 lan liyané wis dirilis ing DVD nalika taun 2013.

Ing pungkasan taun 1991, rekaman saka patang épisode The Tomb of the Cybermen
dibalèkaké marang BBC saka stasiun TV Rediffusion ing Hong Kong.

Ing Desember 2011, épisode 3 Galaxy 4 lan épisode 2 The Underwater Menace wis
dibalèkaké marang BBC déning sawetara sutresna Doctor Who sing naté tuku rekaman
filem épisode iki ing pasar loak ing dasawarsa 1980-an tanpa sadar manawa BBC
ora ndarbèni épisode-épisode iki.

Ing tanggal 10 Oktober 2013, BBC ngumumaké manawa 11 épisode wis ditemokaké ing
sawijing stasiun TV Nigeria ing kutha Jos. Saka 11 épisode iki, sangang wiji
durung disimpen BBC, ya iku saka The Enemy of the World, épisode 1, 2, 4, 5, lan
6. Épisode 3 sadurungé isih disimpen BBC. Déné iku carita The Enemy of the World
saiki pepak manèh. Banjur saka carita The Web of Fear ditemokaké épisode 2, 4,
5, lan 6. Épisode 3 saka The Web of Fear isih ilang. Épisode 1 isih disimpen
BBC.

Mula-mulané Sang Dhoktor minangka paraga iku mistérius latar wuriné. Para
pamirsa namung mangertèni manawa dhèwèké iku alien nyèntrik sing mangulandara
njlajah ruang lan wektu nglawan musuh-musuhé mangadegaké kaadilan. Olèhé
njlajahi ruang lan wektu Sang Dhoktor nganggo mesin wektuné TARDIS sing kurang
bisa dipercaya. TARDIS iku cekakan saka Time and Relative Dimension in Space lan
awujud bilik pulisi London sing luwih gedhé jeroné tininbang jabané. Sang
Dhoktor iki awalé galak lan rada ndrawasi. Nanging suwé-suwé dhèwèké dadi wong
sing luwih nresnani marang wong liya. Pungkasané kawedhar manawa dhèwèké iku
mlayu saka planèté Gallifrey saka bangsané para Adipati Kala.



https://jv.wikipedia.org/wiki/Dinosaurus

Dinosaurus (Yunani δεινόσαυρος, deinosauros) iku kéwan reptilia sing wis ana
yutaan taun mbiyèn tegesé ing zaman Mesozoikum. Kéwan sing urip ing Zaman
prasejarah iki ora kabèh diarani/dianggep dinosaurus. Kéwan iki dominan ing
ekosistem dharat sakwéné luwih saka 160 yuta tahun, saka periode Trias Tua
(watara 230 yuta taun kepungkur) tekan akir periode Kapur (watara 65 yuta taun
kepungkur), nalika akèh saka dinosaurus-dinosaurus iku punah nalika prastawa
kapunahan Kapur-Tersier. Sepuluh èwu jinis manuk sing urip saiki wis
diklasifikasikaké minangka dinosaurus.

Takson Dinosauria dijenengi sacara formal taun 1842 déning sawijining
paleontolog Inggris Richard Owen, sing migunakaké kanggo ngrujuk ing "suku utawa
sub-ordo saka reptil Sauria" sing banjur ditepungi ing Inggris lan saindhenging
donya. Istilah kasebut dijupuk saka tembung basa Yunani kuna δεινός (deinos sing
tegesé "nggegirisi", "kuwat", utawa "hebat") lan σαύρα (saura sing tegesé
"kadhal" utawa "reptil"). Senajan jeneng taksonomik mau asring
diinterpretasikaké minangka rujukan kanggo untu, cakar, lan ciri nggenggirisi
liya saka dinosaurus, Owen mung karep ngèlingaké ngenani ukuran lan
kaanggungané. Jroning basa Inggris sedina-dina "dinosaur" sok dipigunakaké
kanggo nggambaraké benda utawa wong kolot utawa gagal, senajan dinosaurus kuwasa
160 yuta taun lan keturunané, manuk, gunggungé akèh sarta manéka jinis ing
saindhenging donya.



https://jv.wikipedia.org/wiki/Camp_Nou

Camp Nou (asale saka basa Katalan kang tegese "lapangan anyar") iku salah siji
stadion kang ana ing Spanyol, Barcelona. Stadion iki dadi kandhange FC
Barcelona. Stadion iki dibuka wiwit taun 1957, kapasitase 98.772 kursi.

Ing stadion Camp Nou nduweni fasilitas 99.354 kursi. Stadion iki dadi stadion
kang paling gedhé ing Éropah lan nomer sewelas paling gedhé babagan kapasitas.
Stadion iki wis asring nganakake pertandhingan kelas internasional, kayata pinal
Liga Champions, ing taun 1999. Stadion iki uga tau digunakake kanggo kompetisi
bal-balan ing Olimpiade 1992 kang dianakake ing Barcelona.

Stadion iki mapan ing Avinguda Aristides Maillol, ing distrik Les Corts ing
Barcelona, ing panggonan iki uga ana bangunan kang diarani Blaugrana Palau, kang
digunakake kantor. Ing sisihe stadion iki uga dibuka megastore FCBotiga lan
Miniestadi.

Arsitek Josep Soteras Mauri lan Francesc Mitjans Miró gawé proyek stadion
nggunakake beton lan baja nganti 2 cincin saben tingkat. Payone nggunakake 26
balok kang nyangga baja, bentuke nyempit madhep lapangan. Wiwitane stadion iki
mung isa kamot 93.000 penonton.

Camp Nou dibangun mulai tanggal 28 Maret 1954 minangka stadion sadurunge
Barcelona, Camp de Les Corts ora duweni ruangan kanggo ekspansi. Sanajan
pisanane karancenakake bakalan diarani Estadi del FC Barcelona, jeneng kang
luwih misuwur dienggo Nou Camp. Panapakasmanan Juni 1950 László Kubala, kaanggep
dadi salah siji pemain Barcelona paling gedhé aweh motivasi luwih lanjut kanthi
pambangunan gedhung stadion kang luwih gedhe. Pambangunan Camp Nou dimulai
tanggal 28 Maret 1954 sadurunge durubungi 60.000 wong kang seneng Barcelona.
Gubernur Sipil saka Barcelona, Felipe Acedo Colunga mandhegani panyelehan watu
pisanan, kanthi berkah saka Uskup Agung Barcelona, Gregorio Modrego. Pambangunan
sasuwene telung taun, bakalan ngentekake 336% saka anggaran biaya akhir 288 yuta
panonton. Stadion iki resmi dibuka tanggal 24 September 1957. Sing buka stadion
iki ya iku Mesias Handel.



https://jv.wikipedia.org/wiki/Bulus

Bulus lan penyu iku kéwan sisik kang dhuwèni sikil papat (4) kagolong kulawarga
reptil. Kulawarga kéwan kasebut kalebu (ordo) Testudinata (utawaChelonians) iki
asli lan gampang dikenali karana anané omah utawa batok(bony shell) kang atos
lan kaku. Ing basa latin uga asring kasebut Trionyx cartilagineus.

Batok bulus iku kapérang dadi rong bagéan. Bagean ndhuwur kang nutupi geger
kasebut karapas (carapace) lan bagéan ngisor (ventral, weteng) kasebut plastron.
Banjur bagéan iki kapérang manèh dadi rong lapis. Bagéan njaba umumé arupa
sisik-sisik gedhé lan atos, kaya gendhèng. Bagéan sing njero arupa lèmpèng
balung kang kasusun rapet kayata bathok.

Ing kulawarga labi-labi (Trionychoidea) lan jenisé bulus brimbing, kulit nyabané
ora ana sisiké lan bagéan njaba bathok ana balungé. Ing basa Indonésia, asring
kita kenal lan kapérang dadi telung (3) kularawga kéwan kang kagolong bangsa, ya
iku penyu (basa Inggris: sea turtles), labi-labi utawa bulus (freshwater
turtles), lan kura-kura (tortoises). ing basa Inggris, kaperang dadi bulus
dharat (land tortoises) lan bulus banyu tawa (freshwater tortoises utawa
terrapins).



https://jv.wikipedia.org/wiki/Boris_Yeltsin

Boris Nikolayevich Yeltsin (IPA: [bʌˈrʲis nʲikoˈlajevɨtɕ ˈjelʲtsɨn], Rusia:
Бори́с Никола́евич Е́льцин) (1 Februari 1931 - 23 April 2007) tampil sepindhah
kanggé posisi Présidhèn Federasi Rusia, njabat taun 1991-1999. Panjenenganipun
miyos ing Sverdlovsk (sapunika Yekaterinburg), Républik Sovyèt Rusia, Uni Sovyèt
lan présidhèn Rusia samangsa pasca Uni Sovyèt.

Ing wulan Juni 1991 Yeltsin minggah takhta sesarengan kaliyan gelombang
pangajeng-ajeng ingkang inggil dhemi réformasi pulitik lan kakuciwan kaliyan
kakuwaosan komunis.

Tanggal 12 Juni Yeltsin dipunpilih minangka présidhèn Républik Sosialis Sovyèt
Rusia ingkang dipunbentuk dados federasi kanthi 57% saking swantun, dados
présidhèn sepindhah ingkang dipunpilih sacara langsung ing sajarah Rusia.

Ing wulan Agustus 1991, Yeltsin pikantuk pangalembana internasional amargi
panjenenganipun sacara kendel lan minangka satunggiling dhémokrat saged nglawan
usaha kudhéta ingkang dipunlampahi déning kaum komunis garis keras. Perkawis
punika ing pungkasanipun mbeta ancuripun komunisme nanging ugi ancuripun Uni
Sovyèt, nanging ndadosaken Yeltsin minangka tiyang paling kiyat ing Kremlin.

Émanipun panjenenganipun piyambak dados satunggiling autokrat otoritèr lan boten
naté pikantuk malih popularitasipun lan panjenenganipun nilar jabatan nalika
tanggal 31 Desember 1999 minangka tiyang ingkang dipunsengit. Panjenenganipun
dipungantosaken déning Vladimir Putin.



https://jv.wikipedia.org/wiki/Bologna

Bologna iku kutha krajan Regione Emilia-Romagna sing ana ing pérangan tengah
Italia . Padunungé 367.000 jiwa ( 2005).

Kutha Bologna diadegaké déning Etruscans nganggo jeneng Felsina ing taun 534
sakdurungé Masèhi. Korea Etruscans kanthi maju wonten cedhak Greja Santo Lukas
ingkang dibangun wonten dhuwur bukit. Wonten abad ka-4 sakdurungipun Masehi,
Bologna dikuasai déning Boii, ingkang sakwisipun dadi asal usul jeneng Bononia
wonten koloni Romawi nggadhahi kuwasa wonten taun 189 sakdurungipun Masehi.
Wonten era Romawi, populasi Bologna kinten-kinte saantawis 12.000 - 30.000.
Wonten mangsa jaya, Bologna dadi kutha kaping kalih wonten Italia saha dadi
kutha paling penting amarga pirang-pirang candhi saha arena pertunjukan. Kutha
punika uga natè kobongan wonten masa pamaréntahan Claudius saha sakwisipun
dibangun bali kalih Nero wonten abad kapisan.

Karana tlatah kang dumunung wonte ing tetengah wewengkon Italia, Bologna
anggadahi salah satunggalipun kutha ing kang peting minangka ngubungake ing
babagan trasportasi darat.Kutha kang ugi anggadahi aneka industri penting kayata
industri ing pagolahan dedharan, elektronika, piranti mekanik, retail, lan
Bologna ugi kagolong dados kutha kapisanan ingkang wonten ing tlatah Italia
tumuju peken woh lan sayuran. Kutha wujuake salah satunggalipun satunggal yotro
uga dikubengi monumen lan muséum.

Ing kutha Bologna madeg salah sawijinipun universitas kang dipunparingi nama
Universitas Bologna ingkang kagolong universitas tuwa ing donya minangka cacah
mahasiswa kirang langkung 100.000 ing sakubengé panjrur donya



https://jv.wikipedia.org/wiki/Bob_Marley

Robert Nesta Marley utawi dipuntepang ugi Bob Marley, (lair ing Nine Mile, Saint
Ann, Jamaika, 6 Fèbruari 1945 – pati ing Miami, Florida, Amerika Serikat, 11 Mèi
1981 ing yuswa 36 taun) Penyanyi, musisi reggae, penulis lagu.. Ramané asmané
(Kapten Norval Marley) nikah karo kenya ayu jenengé Cedalla Jamaika Booker.
Marley ngrewangi ngenalaké musik reggae nang dunia lan tetep dadi salah sijining
seniman kang paling disenengi tekan dina iki. Bob Marley ngawiti kariré karo
grup band the Wailers, grup the Wailers kang di wujud karo musisi lan musisi ing
taun 1963. Robert Nesta Marley resmi nikah karo Rita Marley ing wulan February
1966. Lan Rita kang ngenalaké Robert Nesta Marley karo Rastafarianism. Ing taun
1969, Bob Marley, Tosh lan Livingston secara penuh nguasani Rastafarianism, kang
akèh banget ngaruhi musiké (Rastafarianism) lan reggae umume.

Panjenenganipun wiwit misuwur ing donya musik reggae ing taun 1962. Album
pertamané ya iku "The Wailing Wailers" kang dirilis taun 1965 karo The Wailers,
ing 1974 lagu "No Woman No Cry" dadi populer ing Jamaika lan nagara-nagara
Amerika Serikat, tanapi ing taun 1977 piyambaké mengidap penyakit kanker. Ing
taun 1981 Marley ninggal dunya merga kangker kulit kang dialami kurang luwih
patang taun kepungkur. piyambaké ninggalaké garwa lan 13 putra.



https://jv.wikipedia.org/wiki/Bloemfontein

Bloemfontein (basa Walanda kanggo "banyu mancur kembang"), iku salah siji saka
telu kutha krajan Afrika Kidul, bebarengan karo Pretoria lan Cape Town.
Bloemfontein iku kutha krajan yudikatif, sarta minangka kutha krajan provinsi
Free State. Jeneng kutha iki jroning basa Sesotho ya iku Mangaung, kang tegesé
"papan panggonan para cheetah".

Kutha iki dumunung ing ara-ara suket (padang rumput) garing ing koordinat 29° S
26° E, elevasi 1.395 meter sadhuwuring segara. Padunung wewengkon kutha cacahé
369.568 jiwa, déné wewengkon kuthamadya Mangaung Raya duwé padunung 645.455
jiwa. Bloemfontein nduwé papan anggegana, ya iku Papan Anggegana Bloemfontein.

Miturut sajarah Bloemfontein iku sawijining pamukiman Afrikaner. Kutha iki
diadegaké taun 1846, lan minangka kutha krajan Orange Free State antara taun
1854-1902.

Sawijining jalur sepur diwangun ing taun 1890 kang ngubungaké kutha iki karo
Cape Town. Sabanjuré ing taun 1899, Bloemfontein dadi papan kanggo Konferensi
Bloemfontein, kang gagal nyegah kadaéyan Perang Boer.

Pengarang Inggris kang misuwur, J. R. R. Tolkien, lair ing kutha iki tanggal 3
Januari 1892.

Tanggal 13 Maret 1900 wektu kadadéan Perang Boer, wadyabala Britania ngrebut
kutha iki lan yasa kamp konsentrasi kanggo nampung wanita-wanita lan bocah-bocah
Boer. Cacah 28.000 wanita lan bocah cilik kang tiwas ing kamp iki dipèngeti
kanthi yasa Tugu Peringatan Wanita Nasional (National Women's Memorial) kang
dumunung ing pinggir kutha.



https://jv.wikipedia.org/wiki/Bioinformatika

Bioinformatika (basa Inggris: bioinformatics) iku (èlmu sing nyinaoni) panrapan
tèknik komputasional kanggo nglola lan nganalisis informasi biologis. Bidang iki
nyakup panrapan métodhe-métodhe matématika, statistika, lan informatika kanggo
mecahaké masalah-masalah biologis, utamané kanthi migunaaké sekuens DNA lan asam
amino sarta informasi sing ana kaitané. Conto topik utama bidang iki ngliputi
basis data kanggo ngelola informasi biologis, panyejajaran sekuens (sequence
alignment), prédiksi struktur kanggo ngramalaké wangun struktur protein uga
struktur sékundhèr RNA, analisis filogenetik, lan analisis ekspresi gen.

Istilah bioinformatics wiwit diwedharaké ing tengah éra 1980-an kanggo ngacu
panrapan komputer ing biologi. Éwadéné mangkono, panrapan bidang-bidang ing
bioinformatika (kaya panggawéan basis data lan pangembangan algoritma kanggo
analisis sekuens biologis) wis dilakokaké wiwit taun 1960-an.

Kamajuan teknik biologi molekular kanggo ndungkap sekuens biologis saka protein
(wiwit awal 1950-an) lan asam nukleat (wiwit 1960-an) miwiti mekaring basis data
lan teknik analisis sekuens biologis. Basis data sekuens protein wiwit
dikembangaké taun 1960-an ing Amérika Sarékat, sauntara basis data sekuens DNA
dikembangaké akir 1970-an ing Amérika Sarékat lan Jerman (ing European Molecular
Biology Laboratory, Laboratorium Biologi Molekular Éropah). Panemon teknik
sekuensing DNA sing luwih cepet ing tengah taun 1970-an dadi landhesan dumadiné
ledakan cacahé sekuens DNA sing kasil didungkapaké ing taun 1980-an lan 1990-an,
dadi salah sawijining pambuka dalan kanggo proyèk-proyèk pandungkapan genom,
ningkataké kabutuhan marang panglolaan lan analisis sekuens, lan pungkasané
njalari lairé bioinformatika.

Mekaré internèt uga ndhukung mekaré bioinformatika. Basis data bioinformatika
sing gumandhéng liwat internèt nggampangaké èlmuwan nglumpukaké asil sekuensing
nuju basis data kasebut uga antuk sekuens biologis minangka bahan analisis.
Saliyané iku, panyebaran program-program aplikasi bioinformatika liwat internèt
nggampangaké èlmuwan ngakses program-program kasebut lan banjur nggampangaké
pangembangané.

Selaras kaliyan jinis informasi biologis sing disimpen, basis data sekuens
biologis bisa arupa basis data primer kanggo nyimpen sekuens primer asam nukleat
utawa protein, basis data sekunder kanggo nyimpen motif sekuens protein, lan
basis data struktur kanggo nyimpen data struktur protein utawa asam nukleat.

Basis data utama kanggo sekuens asam nukleat saiki ya iku GenBank (Amérika
Sarékat), EMBL (Éropah), lan DDBJ(en) (DNA Data Bank of Japan, Jepang). Katelu
basis data kasebut kerja bebarengan lan ijol-ijolan data saben dina kanggo njaga
kawiyaran cakupan saben basis data. Sumber utama data sekuens asam nukleat ya
iku submisi langsung saka periset individual, proyèk sekuensing genom, lan
pandaftaran paten. Isi saliyané sekuens asam nukleat, entri ing basis data
sekuens asam nukleat umumé ngandhut informasi ngenani jinis asam nukleat (DNA
utawa RNA), jeneng organisme sumber asam nukleat kasebut, lan pustaka sing ana
kaitané karo sekuens asam nukleat kasebut.

Sauntara iku, conto sapérangan basis data wigati sing nyimpen sekuens primer
protein ya iku PIR (Protein Information Resource, Amérika Sarékat), Swiss-Prot
(Éropah), lan TrEMBL (Éropah). Katelu basis data kasebut wis digabungaké ing
UniProt (sing dana utamané saka Amérika Sarékat). Entri ing UniProt ngandhut
informasi ngenani sekuens protein, jeneng organisme sumber protein, pustaka sing
ana kaitané, lan komentar sing umumé isiné panjlasan ngenani fungsi protein
kasebut.

BLAST (Basic Local Alignment Search Tool) arupa perkakas bioinformatika sing
gumandhéng raket karo panggunaan basis data sekuens biologis. Panlusuran BLAST
(BLAST search) ing basis data sekuens mungelaké èlmuwan kanggo nggolèki sekuens
asam nukleat uga protein sing mèmper karo sekuens tinentu sing diduwèni. Bab iki
migunani umpamané kanggo nemokaké gen sajenis ing sapérangan organisme utawa
kanggo mriksa kaabsahan asil sekuensing uga kanggo mriksa fungsi gen asil
sekuensing. Algoritma sing ndhasari kerja BLAST ya iku panyejajaran sekuens.

PDB (Protein Data Bank, Bank Data Protein) ya iku basis data tunggal sing
nyimpen modhèl struktural telung dimensi protein lan asam nukleat asil panemton
eksperimental (kanthi kristalografi sinar-X, spektroskopi NMR lan mikroskopi
elektron). PDB nyimpen data struktur minangka koordinat telung dimensi sing
nggambaraké posisi atom-atom ing njero protein utawa asam nukleat.

Panyejajaran sekuens (sequence alignment) ya iku prosès panyusunan/pangaturan
loro utawa luwih sekuens saéngga pepadhan sekuens-sekuens kasebut katon nyata.
Asil saka prosès kasebut uga disebut minangka sequence alignment utawa alignment
waé. Larik sekuens ing sawijining alignment diwènèhi sisipan (umumé kanthi
tandha "–") saéngga kolom-kolomé ngamot karakter sing identik utawa padha ing
antarané sekuens-sekuens kasebut. Ing ngisor iki conto alignment DNA saka rong
sekuens cendhak DNA sing béda, "ccatcaac" lan "caatgggcaac" (tandha "|" nedahaké
kacocokan utawa match ing antarané loro sekuens iku).

Sequence alignment arupa metode dhasar ing analisis sekuens. Metode iki
digunaaké kanggo nyinaoni évolusi sekuens-sekuens saka leluhur sing padha
(common ancestor). Ora cocoké (mismatch) ing alignment diasosiasikaké kanthi
prosès mutasi, éwadéné kasenjangan (gap, tandha "–") diasosiasikaké kanthi
prosès insersi utawa delesi. Sequence alignment mènèhi hipotesis marang prosès
évolusi sing dumadi ing sekuens-sekuens kasebut. Umpamané, loro sekuens ing
conto alignment ing ndhuwur bisa dadi évolusi saka sekuens sing padha
"ccatgggcaac". Ing kaitané karo bab iki, alignment uga bisa nedahaké
posisi-posisi sing dipertahankan (conserved) sakwéné évolusi ing sekuens-sekuens
protein, sing nedahaké yèn posisi-posisi kasebut bisa dadi wigati kanggo
struktur utawa fungsi protein kasebut.

Saliyané iku, sequence alignment uga dipigunaaké kanggo nggolèki sekuens sing
mèmper utawa padha ing basis data sekuens. BLAST ya iku metode alignment sing
asring dipigunaaké ing panlusuran basis data sekuens. BLAST migunaaké algoritma
heuristik ing panyusunan alignment.

Sapérangan metode alignment liya sing ndhisiki BLAST ya iku metode
"Needleman-Wunsch" lan "Smith-Waterman". Metode Needleman-Wunsch digunaaké
kanggo nyusun alignment global ing antarané loro utawa luwih sekuens, ya iku
alignment kanggo sadawané sekuens kasebut. Metode Smith-Waterman ngasilaké
alignment lokal, ya iku alignment kanggo bagéan-bagéan njero sekuens. Kaloro
metode kasebut nerapaké pamrograman dinamik (dynamic programming) lan mung
efektif kanggo alignment rong sekuens (pairwise alignment)

Clustal ya iku program bioinformatika kanggo alignment multipel (multiple
alignment), ya iku alignment sapérangan sekuens sisan. Loro varian utama Clustal
ya iku ClustalW lan ClustalX.

Metode liya sing bisa ditrepaké kanggo alignment sekuens ya iku metode sing
gegandhéngan karo Hidden Markov Model ("Modhél Markov Kadhelikaké", HMM). HMM
iku modhèl statistika sing mula bukané dipigunaaké ing èlmu komputer kanggo
ngenali wicaraning Manungsa (speech recognition). Saliyané dipigunaaké kanggo
alignment, HMM uga dipigunaaké ing metode-metode analisis sekuens liyané, kaya
prediksi laladan pawènèh kode protein ing genom lan prédhiksi struktur sékundhèr
protein.

Sacara kimia/fisika, wangun struktur protein didungkap kanthi kristalografi
sinar-X utawa kanthi spektroskopi NMR, nanging rong metode iki banget ngentèkaké
wektu lan rélatif larang. Sauntara iku, metode sekuensing protein rélatif luwih
gampang ndungkap sekuens asam amino protein. Prédhiksi struktur protein ngupaya
ngramalaké struktur telung dimensi protein adhedhasar sekuens asam aminoné
(kanthi tembung liya, ngramalaké struktur tersier lan struktur sékundhèr
adhedhasar struktur primer protein). Sacara umum, metode prédhiksi struktur
protein sing ana saiki bisa dikategoriaké dadi rong klompok, ya iku metode
pamodhèlan protein komparatif lan metode pamodhèlan de novo.

Pamodhèlan protein komparatif (comparative protein modelling) ngramalaké
struktur sawijining protein adhedhasar struktur protein liya sing wis
dimangertèni. Salah siji panrapan metode iki ya iku pamodhèlan homologi
(homology modelling), ya iku prédhiksi struktur tersier protein adhedhasar
pepadhan struktur primer protein. Pamodhèlan homologi didhasaraké ing teori yèn
rong protein sing homolog nduwèni struktur sing mèmper banget siji lan sijiné.
Ing metode iki, struktur sawijining protein (disebut protein target) ditemtokaké
adhedhasar struktur protein liya (protein templat) sing wis dingertèni lan
nduwèni kamèmperan sekuens karo protein target kasebut. Saliyané iku, panrapan
liya pamodhèlan komparatif ya iku protein threading sing didhasaraké ing
kamèmperan struktur tanpa kamèmperan sekuens primèr. Latar wingking protein
threading ya iku struktur protein luwih dikonservasi tinimbang sekuens protein
sakwéné évolusi; laladan-laladan sing wigati kanggo fungsi protein dipertahankan
strukturé. Ing pandekatan iki, struktur sing paling kompatibel kanggo sawijining
sekuens asam amino dipilih saka kabèh jinis struktur telung dimensi protein sing
ana. Metode-metode sing kagolong ing protein threading ngupaya nemtokaké tingkat
kompatibilitas kasebut.

Ing pandekatan de novo utawa ab initio, struktur protein ditemtokaké saka
sekuens primèré tanpa mbandhingaké karo struktur protein liya. Ana akèh
kamungelan ing pandekatan iki, umpamané kanthi nirokaké prosès panglipetan
(folding) protein saka sekuens primèré dadi struktur tersieré (umpamané kanthi
simulasi dinamika molekular), utawa kanthi optimisasi global fungsi energi
protein. Prosedur-prosedur iki luwih mbutuhaké prosès komputasi sing intens,
saéngga saiki mung dipigunaaké nalika nemtokaké struktur protein-protein cilik.
Sapérangan usaha wis dilakokaké kanggo ngatasi kakurangan sumber daya komputasi
kasebut, umpamané kanthi superkomputer (umpamané superkomputer Blue Gene [1]
saka IBM) utawa komputasi kadistribusi (distributed computing, umpamané proyèk
Folding@home) uga komputasi grid.

Ekspresi gen bisa ditemtokaké kanthi ngukur kadar mRNA kanthi manéka warna
teknik (umpamané kanthi microarray utawa uga Serial Analysis of Gene Expression
["Analisis Serial Ekspresi Gen", SAGE]). Teknik-teknik kasebut umumé diterapaké
ing analisis ekspresi gen skala gedhé sing ngukur ekspresi akèh gen (malah uga
genom) lan ngasilaké data skala gedhé. Metode-metode panggolèkan data (data
mining) ditrepaké ing data kasebut supaya antuk pola-pola informatif. Minangka
conto, metode-metode komparasi dipigunaaké kanggo mbandhingaké ekspresi ing
antarané gen-gen, sauntara metode-metode klastering (clustering) dipigunaaké
kanggo martisi data kasebut andhedhasar pepadhan ekspresi gen.

Saiki mata ajaran bioinformatika uga mata ajaran kanthi muatan bioinformatika
wis diwulangaké ing sapérangan perguruan tinggi ing Indonésia. Sekolah Èlmu lan
Teknologi Hayati ITB nawakaké mata kuliah "Pengantar Bioinformatika" kanggo
program Sarjana lan mata kuliah "Bioinformatika" kanggo program Pascasarjana.
Fakultas Teknobiologi Universitas Atma Jaya, Jakarta nawakaké mata kuliah
"Pengantar Bioinformatika". Mata kuliah "Bioinformatika" diwulangaké ing Program
Pascasarjana Kimia Fakultas MIPA Universitas Indonésia (UI), Jakarta. Mata
kuliah "Proteomik lan Bioinformatika" kalebu ing kurikulum program S3
bioteknologi Universitas Gadjah Mada (UGM), Yogyakarta. Materi bioinformatika
kalebu ing njeron silabus sapérangan mata kuliah kanggo program sarjana uga
pascasarjana biokimia,biologi, lan bioteknologi ing Institut Pertanian Bogor
(IPB). Saliyané iku, riset-riset sing ngarah ing bioinformatika uga wis
dileksanakaké déning mahasiswa program S1 Èlmu Komputer uga program pascasarjana
biologi sarta bioteknologi IPB.

Riset bioinformatika protein dileksanakaké minangka bagéan saka aktivitas riset
rékayasa protein ing Laboratorium Rekayasa Protein, Pusat Panlitèn Bioteknologi
Lembaga Èlmu Pangetauan Indonésia (LIPI), Cibinong, Bogor. Lembaga Biologi
Molekul Eijkman, Jakarta, sacara khusus nduwé laboratorium bioinformatika
minangka fasilitas panunjang kagiyatan riseté. Saliyané iku, basis data sekuens
DNA mikroorganisme asli Indonésia gèk dikembangaké ing UI.



https://jv.wikipedia.org/wiki/Batumi

Batumi (uga kasebut Batum utawa Batoum) iku kutha pelabuhan ing pesisir Segara
Ireng sing uga kutha krajan Ajaria — sawijining nagara republik otonomi ing
bagéan kidul-kulon Georgia.

Kutha manggon ing watara 20 km saka tapel wates Georgia - Turki. Kutha mawa
iklim sub-tropis iki ngasilaké woh jeruk nipis lan godhong tèh. Salah siji
sèktor industriné ya iku panyulingan lenga, galangan kapal, pangolahan panganan
lan manufaktur ringan. Pipa lenga Baku-Tbilisi-Ceyhan sing merentang dawané
1.760 km ngliwati kutha iki.

Kutha iki manggon ing koloni Yunani kuno sing jenengé Batis. Dewekne wis misuwur
wiwit abad ka-11 amerga pertahanane sing kokoh. Sak durungé dikuwasani déning
Turki ing abad ka-16, kutha iki kalebu ing wewengkon Georgia ing Abad
Pertengahan. Nanging miturut isi Perjanjian San Stefano sing ditandhatangani
déning Kekaisaran Rusia lan Ottoman, Rusia nganèksasi Batumi.

Kerusuhan semasa Perang Donya I meksa intervensi Turki ing kono ing wulan April
tahun 1918 — disusul Britania Raya wolung sasi sakbare — nganti wulan Juli 1920.
Presiden Turki Mustafa Kemal Atatürk nyerahaké Batumi marang Bolshevik pimpinan
Lenin kanthi syarat pemberian status otonomi demi ngakomodasi mayoritas padunung
Muslim Batumi. Sak bare keruntuhan Uni Soviet, Aslan Abashidze diangkat dadi
kepala dewan pamaréntahan Ajaria nganti wulan Mei 2004, nalika dewekne ia lunga
menyang Rusia amergo protes massal terhadap kepemimpinannya.

Aliran-aliran agama sing dianut penduduk kutha iki, ya iku Islam (mayoritas),
Ortodoks Georgia dan Gereja Apostolik, Gereja Ortodoks Rusia dan Yahudi.



https://jv.wikipedia.org/wiki/Barack_Obama

Barack Hussein Obama II (lair tanggal 4 Agustus 1961 ing Honolulu, Hawaii) iku
minangka Presidhèn Amérika Sarékat sing ka-44. Dhèwèké dilantik tanggal 20
Januari 2009 bareng karo wakile, Joe Biden, ing Gedhung Capitol Hill,
Washington, D.C., Amérika Sarékat, nggantèkaké George Walker Bush. Obama dadi
kawigatèn donya sawise pidato utamané ing Konvensi Nasional Parté Dhémokrat taun
2004, nalika dhèwèké isih dadi Senator Nagara Bagéan Illinois. Dhèwèké dadi wong
Afrika-Amérika pisanan sing kasil dadi presidhèn saka Parté Dhémokrat. Ing taun
2009, Obama diumumaké minangka pamenang anugerah Bebungah Nobel Damai amarga
promosi diplomasi internasional kanggo mecahaké masalah-masalah internasional.

Barack Obama lair ing Queen's Medical Center, Honolulu, Hawaii, saka bapak
ekonom lulusan Universitas Harvard, Barack Hussein Obama, Sr., asal Kenya,
Afrika, lan ibu Ann Dunham, saka Wichita, Kansas. Wektu Obama miyos, wong tuwané
isih dadi mahasiswa ing Pusat Sinau Etan-Kulon, Universitas Hawaii.

Nalika umur rong taun, wong tuwané pisahan. Bapaké mulih menyang Kenya lan mung
ketemu anaké sepisan manèh sadurungé tilar donya ing taun 1982. Ann Dunham
banjur krama manèh karo Lolo Soetoro (tilar donya tanggal 2 Maret 1993), uga
mahasiswa Pusat Sinau Etan-Kulon saka Indonésia. Ing masa ciliké, Barack diceluk
nganggo aran Barry. Kulawarga iki banjur pindhah menyang Jakarta, menyang
panggonan lairé adhik tiri Obama, Maya Soetoro-Ng. Obama uga duwé sedulur tiri
saka bapaké sing krama manèh. Nalika Obama umur 10 taun, dhèwèké bali menyang
Hawaii lan diasuh simbahé saka ibu, Madelyn Dunham, banjur déning ibuné
disekolahake pisan ing kana supaya olèh pendhidhikan kang luwih apik. Dhèwèké
mlebu klas lima ing Punahou School lan lulus kanthi pakurmatan ing taun 1979.

Barack Obama dilairaké ing Kapi'olani Medical Center for Women & Children ing
Honolulu, Hawaii, déning Ann Dunham, wanita Amerika kulit putih saka Wichita,
Kansas katurunan campuran saka wong Inggris lan wong Irlandia. Bapaké Obama ya
iku Barack Obama, Sr., iku wong Luo saka Nyang’oma Kogelo, Propinsi Nyanza,
Kenya. Wong tuwané ketemu ing taun 1960 nalika sinau ing Universitas Hawaii ing
Manoa, lan bapaké nalika iku minangka mahasiswa mancanagara. Pasangan iki krama
tanggal 2 Februari, 1961; lan urip kapisah nalika Obama isih umur rong taun lan
pisahan ing taun1964. Bapaké Obama bali menyang Kenya lan niliki putrané mung
sapisan sadurungé séda jroning kacilakan montor ing taun 1982.

Sawisé pisahan, Dunham krama karo mahasiswa saka Indonésia Lolo Soetoro, sing
pinuju sinau ing Hawaii. Nalika Soeharto, mengku jabatan minangka Presidhèn ing
taun 1967, kabèh mahasiswa sing sinau ing mancanagara diundang bali lan
kulawarga iki banjur pindhah menyang Indonésia. Ing Indonésia Obama mlebu
sekolah lokal ing Jakarta, ya iku Sekolah Dhasar Besuki lan St. Francis of
Assisi School, nganti umur sepuluh taun.

Obama banjur bali menyang Honolulu mèlu simbah saka ibuné, Madelyn lan Stanley
Dunham, lan sinau ing Sekolah Punahou wiwit kelas lima ing taun 1971 nganti
lulus saka Sekolah Menengah Umum taun 1979. Ibuné Obama bali menyang Hawaii ing
taun 1972 jroning limang taun lawasé, lan ing taun 1977 bali menyang Indonésia
manèh, nyambut gawé minangka pekerja lapangan antropologi. Taun 1994 bali
menyang Hawaii lan taun 1995 séda amarga gerah kanker ovarium.

Ing pamungutan swara pisanan taun 2008, Hillary Clinton (calon tandhingan saka
Parté Dhémokrat), ana ing urutan katelu kanthi 29.45 persèn selèksi delegasi
nagara bagèyan ing tanggal 3 Januari, 2008 Iowa Democratic caucus déné Obama
37.58 persèn lan Edwards 29.75 persèn. Obama unggul ing poling nasional jronin
sawetara dina kanthi pamilih poling mrèdhiksi kamenangané, ing pamilihan pisanan
ing Parté Dhémokrat New Hampshire. Senadyan mangkono, Clinton pungkasané bisa
olèh kamenangan ing tanggal 8 Januari, ngalahaké Obama kanthi 39 persèn nganti
37 persèn. Panjelasan bab iki werna-werna nanging kerep munjer marang sikapé
sing simpatik, utamané déning para wanita, nalika nétrané mbrebes mili nalika
njawab pitakonan para pamilih sedina sadurungé pamilihan. The nature of the
contest fractured in the next few days, when several remarks by Bill Clinton lan
sikap kaibuan liyané, sarta komentar bab Martin Luther King, Jr. lan Lyndon B.
Johnson.

Obama sabanjuré menang ing sawelas kaukus lan pamilihan pisanan (primary), kerep
kanthi béda kang nyolok, lan menangaké kabèh swara delegasi.

Ing final putaran pisanan ya iku tanggal 3 Juni, 2008, Obama olèh cukup wakil
(delegate) supaya bisa dadi calon dadi (presumptive nominee). Sabanjuré, jroning
pidhato ing sangarepé para pendhukung ing tanggal 7 Juni, Clinton sacara formal
ngumumaké mungkasi kampanyené, mènèhaké dhukungan swarané marang Obama kanthi
pocapan: "Cara nerusaké perjuangan kita kanggo nggayuh tujuan saiki ya iku
ngerahaké tenaga, apa waé sing bisa diayahi kanggo mbiyantu supaya Barrack Obama
bisa kapilih." Ing tanggal 23 Agustus, 2008, Obama milih Senator saka Delaware
Joe Biden minangka calon Wakil Presidhèn. Jroning konvensi Nasional Dhémokrat
tahun 2008 ing Denver, Colorado, tilas saingan Obama Hillary Clinton pidhato
sing uniné ndhukung banget pencalonan Obama lan sabanjuré njaluk supaya Obama
dicalonaké sacara aklamasi minangka calon saka Parté Dhémokrat Sawisé McCain
dicalonaké déning Parté Républik, polling nuduhaké yèn posisiné tansaya nyedaki
(popularitas) Obama. Ana acara débat kaping telu antara Obama lan McCain ing
sasi September lan Oktober 2008.

Sawisé débat, popularitas Obama tansaya unggul jroning polling nasional. Ing
tanggal 4 November, 2008, Barack Obama kasil ngalahaké John McCain lan kapilih
dadi Presidhèn Amérika Sarékat pisanan saka katurunan Afrika.

Upacara pelantikan Présidhèn AS Barack Obama dianakaké ing tanggal 20 Januari,
2009, ngarujuk marang katentuan amandemèn undhang-undahang AS kaping 20. Upacara
minangka tandha miwiti mengku jabatan patang taun Barack Obama lan Joe Biden
minangka Présidhèn lan Wakil Présidhèn . Upacara diangkah bakal diseksèni déning
luwih saka rong yuta tamu. Téma upacara ya iku lairé (manèh) kabébasan ("A New
Birth of Freedom") kanggo mèngeti ambal warsa kaping 200 kalairan Abraham
Lincoln.



https://jv.wikipedia.org/wiki/Bangsa_Turkik

Bangsa Turkik iku gabungané klompok ètnis gedh kang mapan ing sisih lor, tengah,
lan kulon Éurasia lan guneman nggunakaké Basa Turki. Bangsa Turkik iku kapérang
saka Kazakh, Uzbek, Kyrgyz, Uyghur, Azerbaijan, Turkmen, lan Turki kagolong uga
warga masyarakat kang ana ing jaman biyèn kayata Xiongnu, Kipchak, Avar Eurasia,
Bulgar, Hun, Seljuk, Khazar, Ottoman lan Timurid.

Umumé wong Turkik iku asalé saka Asia Tengah, kayata ing papan Pagunungan Altai.
Saiki Bangsa Turkik wis kasebar ing Asia Tengah, Ujung Anatolia, Laladan Balkan,
Padhang Siberia lan Éropah Wétan.

Makna harfiah saka tembung Turk iku piranti kanggo njaga sirah, nanging bisa uga
asal saka tembung Tur, ya iku putuné Nabi Nuh. Saiki ana 6 nagara Turkik kang
nduwèni kadhaulatan, ya iku Turki, Azerbaijan, Kazakhstan, Kirgizstan,
Turkmenistan & Uzbekistan. Ana uga laladan sub-nasional kang dipanggoni déning
Bangsa Turkik kayata Tatarstan, Bashkortostan, Chuvashia, Sakha,
Karachay-Cherkessia, Kabardino-Balkaria, Khakassia lan Tuva ing Rusia, Gagauzia
ing Moldova, Krimea ing Ukraina uga Xinjiang ing Républik Rakyat Cina.
Kazakhstan iku nagara Turkik kang papane paling amba, nanging Turki iku nagara
Turkik kang paling akèh wargané.



https://jv.wikipedia.org/wiki/Bakso

Bakso utawa baxo iku panganan Indonésia. Bakso iku rupané awujud daging sing
dicampur glepung kanji sithik lan dibentuk bundher-bundher.

Bakso iku asalé saka basa China kang kasusun saka rong tembung, ya iku bak lan
so. Bak tegesé daging babi, déné so tegesé mi lan sop. Ing Indonésia dhéwé
daging babi diganti nganggo daging sapi, nanging tetep diarani bak. Crita
ngenani bakso ana wiwit abad 17, nalika pungkasané Dinasti Ming. Ing sawijining
désa ing Fuzhou ana priya jenengé Meng Bo kang banget ngabekti mring ibuné.
Nalika ibuné tuwa, dhèwèké nggawé daging giling kang digodhog kanggo ibuné
amarga ibuné seneng dhahar daging. Bakso iki rasané jebul énak lan tangga
teparoné padha ngerti banjur njaluk tulung supaya diajari nggawé. Wiwit saka iku
bakso kawentar tekan ngendi-endi..

Bakso umumé digawé saka daging lan uga ana kang diisi daging kang wis dialusaké.
Ananging saliyané iku ana uga bakso kang diisi lombok rawit. Bakso iki diarani
bakso mercon. Diarani bakso mercon amarga rasané kang pedes amarga lombok rawit.
Ana uga bakso coklat, ya iku bakso kang diisi coklat. Saliyané iku ana uga bakso
buah, bakso buah ya iku bakso kang diisi buah, kayata nanas, stroberi, tomat.
Kéju uga bisa dadi isi bakso, biyasané diarani bakso kéju. Supaya rasané bisa
nyampur, buah kang wis dikethok kothak cilik-cilik bisa disisipaké ing bakso
kang satengah mateng. Bakso banjur digodhog manèh nganti mateng.

Bakso kotak ya iku bakso kang bentuké kotak utawa persegi empat. Bakso kotak
bahané kaya bakso bunder biyasa, ananging bentuké digawé kotak. Bakso kothak
idéné éntuk saka program komputer kang diarani Auto-Cad. Yèn bakso bunder digawé
bunder-bunder nganggo tangan, bakso coklat dibentuk nganggo cithakan dhéwé.
Bakso kothak nduwèni ukuran kurang luwih 5x2x2 cm.

Bakso utawa dikenal nganggo jeneng meatball nduwé jeneng lan cara anggoné
nyuguhaké kang séjé ing saben-saben nagara.

Bakso bisa digawé saka bahan-bahan kayata daging sapi, iwak (iwak kang dagingé
putih kayata tengiri, kakap, kerapu, tuna, utawa iwak gabus), urang, unus (nus),
lan iwak pitik. Jenengé bakso biyasané padha kaya daging kang dadi bahané.
Umpamané bakso kang digawé saka iwak, diarani bakso iwak, bakso kang digawé saka
sapi diarani bakso sapi, bakso kang diiséni buah, diarani bakso buah, lan
liya-liyané.

Yen nggawé bakso ana uga kang dicampur karo boraks utawa bleng. Gunané kanggo
nggawé bakso luwih kenyal kaya daging lan luwih awét. Iki ndadekake bakso tau
dianggep panganan kang kurang aman karo BPOM. BPOM ngélingaké yèn ngonsumsi
jajanan kang ngandhut boraks kang akèh nganti 5 nganti 10 taun bisa ningkataké
resiko penyakit kanker hati. Mulané bakso kang didol ing pasar tradisional lan
pasar swalayan diwajibké bébas boraks.



https://jv.wikipedia.org/wiki/Aztek

Kaum Aztèk utawa Aztèc ya iku wong Amerika Tengah teka sentral Meksiko sing
sugih warisan mitologi lan kebudayaan. Ing basa Nahuatl, basa suku Aztèk,
"Aztèk" artine wong sing asale saka Aztlán". Kaum Aztèk uga nyebut ndekne Mehika
utawa Meshika utawa Mexica, teka jeneng Stocking "Meksiko". Panganggonan jeneng
Aztèk nganggo istilah sing ngerujuk marang wong sing nduwèni ékonomi, adat,
agama, lan basa Mexica diawali Alexander von Humboldt.

Aztèk kui salah sawijine pira-pira kabudayan, sing kasebut secara umum "nahuas"
melu basa mereka. Kaum Aztek tekan marang lembah Anahuac, mereka dianggep olèh
nahuas liya dadi sing paling ora nduwèni adab, dadi mereka mutusake sinahu, lan
njukuk saka kaum- kaum liya, mereka akèh sinahu saka Toltec tua sing sering
dikeliruake karo kebudayan Teotihuacan sing luwih tua. Kaum Aztek ngabungake
pira-pira tradisi lan dicampur karo tradisine dewe. Amerga kui mereka nduwèni
pira-pira mitos penciptaan, salah sawijine nggambarake papat sadurunge dunia
saiki, kabèh akhire malapetaka. Era kelima bakal kekal disebabke pengorbanan
hero marang matahari. Dongeng iki dikaitk-kaitke marang kota tua Teotihuacan,
sing wis musnah jaman kaum Aztek teka. Mitos sing liya nggambarake dunia kui
ciptaan dewa kembar, Tezcatlipoca lan Quetzalcoatl. Tezcatlipoca kilangan sikile
ing proses ndadike ndonya lan kabèh gambaran dewa iki ngambarake Tezcatlipoca
tanpa kaki lan ketok balunge. Quetzalcoatl uga dikenal Tezcatlipoca Putih.

Miturut legenda, mereka ngembara marang Lago de Texcoco ing Meksiko Tengah saka
sawijine panggon ing lor sing kakenal Aztlán. Mereka dipandu déning dewa mereka
Huitzilopochtli. Sakwisw mereka tekan ing sawijine pulau ing tengah danau,
mereka ngeti garudha mangan ula sing tukaran ning nduwur kaktus nopal, gambaran
sing padha karo ramalan sing ngakon mereka gawé pemukiman anyar ing kana. Kaum
Aztèk gawé kotane sing dikenal Tenochtitlan. Panggon kasebut, ing masa saiki kui
kota Meksiko. Garudha legendaris kui uga ana ing bendera Meksiko.



https://jv.wikipedia.org/wiki/Asteroid

Asteroid punika benda langit alit lan padhet ingkang wonten ing sistem tata
surya.

Asteroid punika conto saking sakjenis planet alit (utawi kasebat ugi planetoid),
nanging saklangkung alit tinimbang planet.

Antawisipun 200 taun Ceres kaanggep asteroid paling ageng. Nanging ing tanggal
23 Agustus 2001, sampun katemoaken asteroid ingkang langkung ageng tinimbang
Ceres. Asteroid punika naminipun 2001 KX 76, lintasan orbitipun ing sacelaking
Pluto. Asteroid ingkang paling alit ndarbéni dhiameter kirang langkung dasaan
meter. Asteroid kalebet benda minor ing sistem tata surya, sesarengan kaliyan
komet lan meteoroid.

Sampun atusan ewu asteroid ing tatasurya katemoaken, lan sapunika panemon énggal
rata-rata 5000 asteroid saben wulanipun. Ing tanggal 27 Agustus, 2006, saking
total 339.376 planet alit ingkang kadfatar, 136.563 ing antawisipun ndarbéni
orbit ingkang cekap kakenal saéngga saged diparingi nomor resmi ingkang
permanén. Ing antaraning planet-planet kasebat, 13.350 ndarbéni nami resmi
(trivia: kinten-kinten 650 ing antaraning nami punika mbetahaken tandha
pangenal). Nomor paling ngandhap nanging arupi planet alit ingkang boten
kagungan nami inggih punika (3360) 1981 VA; planet alit ingkang kanamèaken
kanthi nomor paling nginggil (kejawi planet katai 136199 Eris sarta 134340
Pluto) inggih punika 129342 Ependes .

Sapunika dipunkinten bilih asteroid ingkang kagungan dhiameter langkung saking
1 km ing sistem tatasurya total cacahipun antara 1.1 dumugi 1.9 yuta. Astéroid
paling wiyar ing sistem tatasurya sisih lebet inggih punika 1 Ceres, kanthi
dhiameter 900–1000 km. Kalih asteroid sabuk sistem tatasurya sisih lebet inggih
punika 2 Pallas lan 4 Vesta; kekalihipun ndarbéni dhiameter ~500 km. Vesta arupi
asteroid sabuk paling utami ingkang kadang-kala kapirsani kanthi mata telanjang
(ing sapérangan kedadosan ingkang cekap langka, asteroid ingkang celak kaliyan
bumi saged kapirsani tanpa bantuan teknis; pirsani 99942 Apophis).

Massa sadaya asteroid Sabuk Utami dipunkinten 3.0-3.6×1021 kg, utawi kirang
langkung 4% saking massa bulan. Saking kasadaya punika, 1 Ceres ndarbéni massa
0.95×1021 kg, 32% saking totalipun. Salajengipun asteroid paling padhet, 4 Vesta
(9%), 2 Pallas (7%), lan 10 Hygiea (3%), ndadosaken kintenan punika dados 51%;
tiga salajengipun, 511 Davida (1.2%), 704 Interamnia (1.0%), lan 3 Juno (0.9%),
namung nambah 3% saking massa totalipun. Cacahing asteroid salajengipun nambah
sacara eksponensial éwadéné massa asteroid-asteroid punika mandhap.
Dipuntelaaken bilih asteroid ugi ndarbéni setunggal satelit ingkang naminipun
Dactyl.

Pirsani ugi Daftar asteroid misuwur ing Sistem Tatasurya, utawi Daftar asteroid
miturut urutanipun.



https://jv.wikipedia.org/wiki/Areng

Areng iku residu ireng isi karbon ora murni sing diasilaké kanthi ngilangaké
kandhutan banyu lan komponèn volatil saka kéwan utawa tetanduran. Areng umumé
digawé kanthi manasaké kayu, bathok klapa, gula, balung, lan benda liya. Areng
saka kayu bisané kagawé saka kayu jati, kayu mlandhing lan kayu liyané. Areng
sing ireng, ènthèng, gampang remuk, lan mèmper batu bara iki kasusun saka 85%
nganti 98% karbon, sisané ya iku awu utawa benda kimia liyané.

Kagunan utamané areng ya iku kanggo masak. Areng biyasané migunani kanggo nggawé
masakan sing dipanggang kayata saté, utawa masak ing sadhuwuré keren.

Areng iku uga piranti kanggo masak saliyané lenga gas, gas elpiji, kayu obong.
Areng iku biasané kanggo masak ing désa-désa sing arang ana lenga gas lan gas
elpiji. Ing sapérangan negara Afrika, areng dipigunakaké déning sebagéyan gedhé
masarakat minangka alat masak saben dina. Masak panganan nganggo areng ing njero
ruangan duwé risiko mbebayani marang kaséhatan, amarga karbon monoksida sing
diasilaké.

Sadurungé Révolusi Indhustri, areng dipigunakaké minangka bahan bakar indhustri
metalurgi.

Areng uga bisa dipigunakaké minangka bahan bakar kendharaan motor. Areng utawa
kayu diobong ing njero generator gas kayu kanggo ngobahaké montor lan bis. Ing
Prancis nalika Perang Donya II, prodhuksi kayu lan areng kanggo kendharaan motor
ningkat saka 50.000 ton sadurungé perang dadi 500.000 ton nalika taun 1943.

Areng dipigunakaké jroning seni rupa kaya potlot utawa krayon. Médhia iki akèh
dipigunakaké kanggo gawé skètsa jroning ukuran gedhé uawa médhia sing mbutuhaké
garis skètsa sing kuwat, kayadéné kanvas. Minangka médhia seni rupa, charcoal
didol ing wangun batangan.

Areng duwé sifat lembut, ènthèng, ireng, lan uga gampang tugel. Médhia iki
banget disenengi déning pelukis jroning gawé sketsa amarga sketsa sing diasilaké
cetha banget, malah uga jroning prosès pangecètan.



https://jv.wikipedia.org/wiki/Antonio_Conte

Antonio Conte (lair ing Lecce, Italia, 31 Juli 1969; umur 47 taun) ya iku mantan
pemain bal-balan kebangsaan Italia. Dhèwèké main kanggo tim U.S. Lecce lan
Juventus. Saiki dhèwèké dadi pelatih ana ing tim Chelsea

Conte miwiti karier dadi pemain bal-balan nalika dheweké dadi anggota tim
primavera ana ing klub Lecce ya iku nalika ana ing taun 1985. Bakat saka Conte
wis kepetung apik lan ndadekaké dheweké kalebu salah sijiné pemain kang
disenengi déning maneka klub saka Italia. Conte dikontrak déning Juventus nalika
taun 1992. Ana ing sadawane karieré ana ing bal-balan, Conte lan Alessandro Del
Piero kang dadi kapten ing Juventus. Conte kang uga main kanggo tim nasional
Italia nalika taun 1994-2000, nanging dheweké luwih sukses ana ing Juventus.
Sadawané telulas taun main ana ing klub saka Turin, Conte wis menangaké lima
gelar Scudetto (1995, 1997, 1998, 2002, 2003), Piala UEFA (1993), lan Liga
Champions nalika Juventus ngalahaké Ajax Amsterdam kanthi adu penalti taun 1996.
Kariere Antonio Conte ana ing timnas Italia kurang apik dibandhingaké karo
karieré ana ing klub. Conte namung kaping loro anggoné melu ana ing turnamen
gedhé, ya iku ana ing Piala Donya 1994 lan Piala Éropah 2000, ana ing kekaron
turnamen mau, Italia kalah ana ing babak final. Ewadena ana ing Piala Éropah
1996, Conte ora diundang kanggo mbela timnas merga cedera. Ana ing Piala Éropah
2000, Conte duet karo Demetrio Albertini. Dhèwèké main kanthi apik utamane
nalika main lawan Turki. Nanging ana ing babak perempat final nalika lawane
Romania, Conte kapeksa kude diganti merga kena tekele Gheorghe Hagi.

Conte miwiti karier minangka pemain bal-balan nalika dhèwèké kalebu ana ing
anggota tim primavera (pemain muda) saka Lecce ing taun 1985. Conte banjur mlebu
ana ing tim utama Lecce kang ana ing Seri A nalika tanggal 6 April 1986. Nalika
iku conte nembe 16 taun. Gol pisanan ana ing Seri A digawé ana ing sasi November
1989 nalika Lecce nglawan Napoli kang rampung kanthi skor akhir 3-2 kanggo
Lecce.

Nalika 'jendela' transfer musim atis taun 1991, Conte pindah menyang Juventus.
Debut pisanane minangka penain Juventus kalebu istimewa merga dhèwèké langsung
dimainake nalika lawan Torino ana ing Derby della Mole nalika tanggal 17
November. Kanthi cepet Conte bisa adaptasi ana ing Juventus lan dadi salah
sijine pemain kang sukses ndadekake Juve juara Piala UEFA taun 1992-93. Sakwise
iku gelar-geler liyane uga nyusul, luwih-luwih nalika Juventus dilatih déning
Marcello Lippi. Conte bisa olèh gelar Scudetto, Liga Champions, Piala Super
Éropah lan Piala Interkontinental nalika Juve dilatih déning Lippi. Nalika taun
1996 bebarengan karo pindahe Gianluca Vialli lan Fabrizio Ravanelli, Conte
banjur dipromosikake dadi kapten tim Juventus. Carlo Ancelotti teka ana ing
Turin nalika musim 1999-2000 minangka pelatih anyar Juventus. Satekane Ancelotti
minangka pelatih banjur ndadekake peran saka Conte ana ing lini tengah kang
nalika iku luwih akèh dipercayakake maraqng Edgar Davids. Nalika Lippi bali
meneh kanggo nglatih Juve ya iku ana ing musim 2001-02, Conte banjur kagusur
minangka kapten Juventus lan digantikake déning Alessandro Del Piero. Conte dadi
sosok kuwat ana ing lini tengah Juve bebarengan karo Gianluca Zambrotta lan
Pavel Nedved ana ing jaman kepelatihan Lippi kang kaping pindo. Gelar Scudetto
kang cacahe loro bisa dientuke amarga Juventus bisa tampil kanthi "impresif' ana
ing musim 2001-02 lan 2002-03. Musim 2003-04 dadi musim kang pungkasan kanggo
Conte minangka pemain. Pertandingan pungkasane ana ing Seri A ya iku nalika
klawan Inter Milan tanggal 4 April 2004. Sawetara iku 'pertandingan' Éropah
pungkasane ya iku nalika Juventus lawan Deportivo La Coruna tanggal 25 Februari
2004. Sadawane telulas taun kariere ana ing Turin, Conte bisa menangake lima
gelar Scudetto (1995, 1997, 1998, 2002, 2003), Piala UEFA cacahe (1993), lan
Liga Champions uga siji nalika Juventus ngalahake Ajax Amsterdam kanthi adu
penalti taun 1996.

Karier Antonio Conte ana ing timnas Italia kurang yèn dibandingake karo kariere
ana ing klub. Conte mung kaping pindo melu ana ing turnamen kang gedhe, ya iku
ana ing Piala Donya 1994 lan Piala Éropah 2000, ana ing turnamek kekaron mau,
Italia kandas utawi gugur ana ing babak final. Sawetara ana ing Piala Éropah
1996, Conte ora diundang kanggo gabung ana ing timnas mergane cedera. Ana ing
Piala Éropah 2000, Conte duet karo Demetrio Albertini. Dhèwèké tampil kanthi
'impresif' kang utamane nalika lawan Turki. Nanging ana ing perempat final ya
iku nalika lawan Romania, Conte kapeksa kudu metu saka lapangan sawise ditekel
déning Gheorghe Hagi.

Sakwisé pensiun dadi pemain ana ing klub Juventus ya iku nalika taun 2004, Conte
banjur dadi asisten pelatih ana ing klub Siena, bebarengan karo Luigi De Canio
ing musim 2005-06. Dhèwèké banjur kapilih dadi manajer saka klub Serie B, Arezzo
nalika sasi Juli 2006. Conte banjur dadi pelatih Arezzo kanggo kaping pindone
nalika tanggal 13 Maret 2007. Ana ing mangsa kepelatihane kang kapindo ana ing
Arezzo, Conte sempet ndadekake Arezzo menang kaping lima lan olèh 19 poin saka 7
pertandingan lan menehi harapan kanggo klub saka Tuscan mau kanggo lolos saka
jurang degradasi. Nanging Conte gagal nglolosake Arezzo saka degradasi ana ing
pekan kang pungkasan.

Nalika sasi Desember 2007 Conte Bari kanggo nganteni Giuseppe Materazzi ana ing
paruh kapindo musim Seri B 2007-08. Conte miwiti musim kanthi apik, kanthi bisa
ndadekake Bari kang kaancem degradasi bisa dadi sawijining tim kang manggon ana
ing panggon tengah ing Seri B. Nalika musim 2008-09, Conte bisa ndadekake Bari
dadi juwara Seri B kang sabanjure ndadekake klub iku promosi ana ing Seri A
kanggo musim 2009-10. Nalika sasi Juni 2009, sakwise ana kabar kang nyambungake
dhèwèké kanggo peran kepelatihan ana ing Juventus, Conte sarujukkanggo nampa
kontrak kang disambung kanggo musim kang anyar. Nanging nalika 23 Juni 2009 Bari
ngumumake wis medot kontrak karo Antonio Conte kanthi kesepakatan bebarengan.



https://jv.wikipedia.org/wiki/Anne_Frank

Annelies Marie "Anne" Frank (12 Juni 1929 – Februari/Maret 1945) punika
satunggiling pawèstri kaum Yahudi ingkang nyerat setunggal buku dintenan nalika
panjenenganipun sesidheman sesarengan kulawarga lan sekawan réncangipun ing
Amsterdam ing mangsa pendhudhukan Nazi ing Walandi nalika Perang Donya II.
Saksampunipun sesidheman dangunipun kalih taun, grup punika dipun khianati lan
sadaya dipun bekta dhumateng kamp konsentrasi ingkang njalari sadaya tiwas
kejawi Otto, bapakipun Anne. Otto kundur dhumateng Amsterdam lan panjenenganipun
manggihi buku dintenan putrinipun. Amargi yakin dhumateng kaunikan cathetan
kasebat, Otto ngupados publikasinipun.

Buku dintenan wau dipun paringaken dhumateng Anne nalika ambal warsanipun
ingkang kaping tiga welas lan nyathet urutan prastawa-prastawa kagesangan Anne
saking tanggal 12 Juni 1942 dumugi cathetan pungkasan tanggal 1 Agustus 1944.
Pungkasanipun buku dintenan punika dipun pertal saking basa Walandi dhumateng
manéka basa lan dados salah satunggil buku ingkang paling kathah dipun waos ing
donya. Sapérangan prodhuksi téater lan filem ugi ngangkat téma buku dintenan
punika. Buku dintenan ingkang dipun gambaraken minangka karya ingkang diwasa lan
kagungan wawasan punika nyariyosaken potrèt kagesangan sedinten-sedinten ingkang
lebet ing saandhaping pendhudhukan Nazi; langkung seratanipun, Anne Frank dados
salah satunggil korban Holocaust ingkang paling kathah dipuncariyosaken.

Kanggé ambal warsanipun ingkang kaping tiga welas tanggal 12 Juni 1942, Anne
nampi satunggiling buku cathetan alit ingkang piyambakipun tedahaken dhumateng
bapakipun salebeting satunggiling jendhéla toko sawatawis dinten sadèrèngipun.
Senadyan buku punika satunggiping buku tapak asma, Anne migunakaken minangka
satunggiling buku dintenan. Panjenenganipun wiwit nyerat, nggambaraken
piyambakipun, kulawarganipun, lan réncang-réncangipun, réncang jaler ingkang
panjenganipun remeni lan papan-panggénan ingkang remen dipundhatengi ing
saubengipun dalem. Senadyan isi awal punika nggambaraken panjenenganipun
minangka satunggiling kenya alit ingkang biasa, panjenenganipun ugi nggambaraken
éwah-éwahan ingkang dumados sasampunipun pendhudhukan Jerman.



https://jv.wikipedia.org/wiki/Ang_Lee

Ang Lee (Cina: 李安; pinyin: Lǐ Ān) (lair ing Pingtung, 23 Oktober 1954; umur 62
taun) mujudake sutradara filem kang asale saka Taiwan, Ang Lee iku sutradara
Taiwan kang urip ing Amerika Serikat, dheweké tau nggarap filem kang judulé
'LUST, CAUTION'. Film kasebut ning taun 2007 pkantuk pitu panghargaan ing acara
pahargyan Golden Horse ning Taipei. Amarga kamenangan kasebut, Ang Lee bisa dadi
pamenang paling gedhé ning kompetisi filem paling gedhé ning dunya kanggo
filem-filem kang basané China.

Film garapan sutradara Ang Lee, kang caritané babagan usahané mahasiswa
patriotik kanggo mateni telik sandhi Jepang nalika invasi Jepang ning China taun
1930-an, diunggulaké kanggo ngrebut 11 saka 22 panghargaan ning Festival Film
Golden Horse Kaping-44 kasebut. Dheweké menangaké nominasi saka 94 filem basa
Cina saka nagara liyané saingan kanggo ngerebutaké 22 panghargaan ning ajang
Golden Horse kang dilaksanakaké kaya gaya Academy Awards utawa Oscar ning
Amerika Serikat, lan juriné sistemé isih kayata nalika Festival Film Cannes.
Film iki anggawe wangi jeneng Ang Lee, dheweké olih panghargaan Sutradara paling
apik, carita filem paling apik, Aktor paling apik (Tony Leung), Artis anyar
paling apik (Tang Wei), Rancangan Kostum lan Make-up paling apik, Skenario
Adaptasi paling apik lan Musik Film Asli paling apik, Ang Lee uga kapilih dadi
Pekerja Film Taiwan paling apik.

Dheweké uga tau menangaké Oscar amarga filem arahané kang judulé BROKEBACK
MOUNTAIN. Ning taun 2006, Dheweké anggawe filem thriller mata-mata nganggo basa
China. Film garapané kasebut, settingé perang dunya kaping II ning Shanghai,
dibantu karo perusahaan filem Focus Features.

Sutradara kang kondhang amarga nggarap filem kang basané Cina iki uga nggarap
filem kang judulé THE HULK lan BROKEBACK MOUNTAIN. Ning filem kasebut, dheweké
reunian karo anggota ning filem CROUCHING TIGER, HIDDEN DRAGON kang dirilis
nalika taun 2000.

Wang Hui-ling kang nyerat naskah CROUCHING TIGER, nyerat manèh naskah kanggo
filem adaptasi saka kisah tenar almarhum novelis Cina Eileen Cnang.



https://jv.wikipedia.org/wiki/Alis

Alis mata ing biasané mahluk mamalia arupa bagian kang rodok nonjol sithik ing
bagian dhuwur kelopak mata arupa rambut kang alus. Alis mata nduwèni manfaat
minangka njaga mata kang peka saka tètèsan kringet kang tiba saka bagian bathuk,
banyu udan, utawa cahya srengéngé.

Wujud alis mata manungsa biasané kaya déné nanggal sepisan karo lengkungan
rodhok tajem ing bagian bathuk. Langsung menyang: pandhu. Ana uga wong kanthi
alis mata bagian kiwa lan bagian tengen kang sinambung dadi siji.

Wujud alis mata lan arah tukulé rambut ing alis nduwèni maksud supaya kringet
utawa banyu bisa mili mara ing kening lan tiba ing pipi. Wujud balung bathuk ing
bagian alis mata uga nduwèni maksud kanggo njaga mata saka tètèsan kringét lan
banyu.

Alis mata uga nduwèni guna minangka nahan saking manéka macem regedan kang isa
mlebu mata, kayata pasir, lebu, lan sindap utawa ketombe. Sakliyané iku rambut
ing alis mata uga nambah kepekaan ing kulit kanggo ngrasakaké objek asing kang
ana ing cedhaké mata, misalé serangga kang arep mlebu ing mata.

Sakjeroning komunikasi antarané manungsa, alis mata uga salah sijiné alat kanggo
ngungkapaké manéka warna ekspresi, kayata nggumun, jèngkèl, bingung, utawa ora
paham.

Alis mata uga salah sijiné objèk kanggo dirias sajroné wajah manungsa. Wujud
alis ngribawani riasan mata sacara sekabèhané, sahingga wanita asring ngrapikaké
alis kanthi cara dicabut, dicukur, utawa digunting amprih éntuk wujud alis kang
ideal.



https://jv.wikipedia.org/wiki/Worm

Worm utawa cacing komputer ya iku salah sijiné program komputer uga kalebu
pérangan saka malware. Program iki mbebayani khususé isa nyalin kaping
pirang-pirang, ing drive lokal, jaringan, é-mail, utawa internèt. Program iki
migunakaké jaringan komputer kanggo ngirémaké salinan awaké dhéwé ing node
liyané lan isa nginfèksi tanpa dingertèni user. Ancas saka worm ya iku kanggo
produksi, ora kaya virus kang nyoba nginfèksi, ananging nyalin kode èmbed ing
jero file liyané. Bab iki disebapaké déning kelemahan keamanan ing komputer
targèt. worm ora nginfèksi file utawa modifikasi file ananging marakaké rugi
déning jaringan amerga worm bakal mangan bandwith jaringan, sahéngga ngakibataké
speed internet lemot utawa suwi. Jinis worm kang paling umum ya iku worm émail.
Jumbuh karo jinisé, worm émail ora nulari file liyané kaya déné virus ananging
worm mung gawé salinan dèwèké kanti terus-terusan. Worm émail nglakokaké taktik
sederhana. Bayangké yèn émail salah sijiné wong kang kainfèksi lan nduwèni 20
alamat émail kang ditemokaké ing sistemé. mangka worm bakal ngirim salinan
dèwèké ing alamat kasebut. Yèn salah sijiné émail penerima terinfèksi, mangka
bakal ngirimaké utawa nyebaraké salinan worm marang kanca-kancané tanpa
disadari.

Worm komputer migunakaké pira-pira cara kanggo bisa mlebu ing jero file cache
web lan berusaha golèk alamat é-mail korban, utawa ngrayu korban supaya mbukak
é-mail katentu kanti judul kang gawé penasaran. Sak wisé iku, worm bébas kanggo
ngirim é-mail marang kabèh daftar kang ana ing kontak kanggo nyebaraké awaké
déwéné.

Worm isa ngehapus file. Worm nyusup ing komputer lan banjur menimpa file kanti
ekstensi katentu, kayata EXE, jpeg lan akèh jinis èstènsi liyané. The conficker
worm ya iku salah sijiné jinis saka worm kang ngehapus lan ngenonaktifaké file.

Nyolong informasi arupa anceman kang serius kang kerep dikaétaké karo worm.
Jinis informasi kang dicoolong mulai saka kang cilik kayata alamat e-mail utawa
password game, nganti kang gedhé kayata nomer kartu kredit.

Mass Hysteria (histeria massa) lan kebingungn donya ya iku salah sijiné kang isa
dikaétaké karo worm komputer, utamané yèn worm nginfèksi komputer kanti cepet
lan ora dingertèni. salah sijiné conto worm jinis iki ya iku worm Morris kang
isa matèni internèt kanggo pirang-pirang dina.

Yèn komputer perlu wektu luwih suwi saka biasané kanggo reboot utawa konèksi ing
internet, mangka iku ciri-ciri komputer wis kena utawa kainfèksi worm.

Yèn ing layar terus-terusan nonton pop-up, kemungkinan komputer wis kanfèksi
worm. Program-program iki isa mbebayani amerga isa nonton kebiasaan surfing lan
isa nyolong data.

Yèn dideleng ana tanda send utawarecive berkedip senajan ora ana aktivitas, iki
mungkin ana aktivitas ing jero komputer kang tanpa dipréntah.



https://jv.wikipedia.org/wiki/Wong_Samin

Wong Samin iku salah siji kelompok budhaya sing urip ing wewengkon Blora, Jawa
Tengah lan akèh-akehané uga urip ing kabupatèn Bojonegoro.

Kelompok iki nduwé cara urip sing unik tur mbingungaké wong-wong sak jabane
kelompoké. Budhaya sing dijenengaké Saminisme iki pratandha perlawananing
kelompok iki marang Walanda. Upamané, yèn dikongkon ning kiwa, nglakonine ing
tengen. Masyarakat Samin disebat uga kelompok sing lugu, lan apa anané.

Simbol identitas wong Samin bisa dideleng saka sandhangan sing dianggo lan uga
basané. Panganggoné wong samin padatan iku klambi lengen dawa ora nganggo krah
lan wernané ireng. Sing lanang nganggo iket. Déné sing wadon nganggo kebaya
lengen dawa, lan jarikané nganti sangisor dhengkul utawa sandhuwuré pala..

Asal usulé wong Samin ya iku turunané R. Samin Surosentiko (Raden Kohar, lahir
1859) asal saka Randhublatung, Blora. Wiwit taun 1890 Samin lan para pandhéréké
nyebaraké ajarané wiwit saka désa Klopodhuwur, Blora, nuli sumrambah nganti
tekan Balerejo (Madiun), Kajen (Pati), Tapelan (Bojonagara).

Ing taun 1907 Samin Surosentiko dicekel déning Asisten Wedana Randhublatung lan
dibuwang ing njabaning pulo Jawa saéngga wafaté ing taun 1914.

Sejatiné ajaran Samin mono kalebu ajaran kebathinan sing ngandhut napas
kerakyatan nanging tiba mburine ngembang dadi obahan pembangkangan marang
penjajah Walanda.

Sajroning kawinan, wong Samin ngenut paham monogami kanthi istilah siji kanggo
selawase.



https://jv.wikipedia.org/wiki/Wolfgang_Amadeus_Mozart

Wolfgang Amadeus Mozart (Salzburg, 27 Januari 1756–Wina, 5 Desember 1791),
punika satunggiling komposer musik saking Austria. Piyambakipun saged kaangep
juru musik ingkang jénius. Saking wiwit alit sampun saged manggubah musik
klasik. Karyanipun kathah sanget (kirang langkung 700 lagu).

Karya-karyanipun antawis sanès: Pawiwahan Figaro (Le nozze di Figaro) (1786),
Don Giovanni (1787), kaliyan Sruling Ajaib (Die Zauberflöte) (1791). Karyanipun
ingkang pungkasan, Requiem, dèrèng bibar awit sampun tilar donya. Lajeng karya
punika dipunbibaraken déning Franz Xaver Süssmayr.

Mozart nilaraken warisan komposisi musik kathah sanget. Komposisi-komposisinipun
sampun dipunpilah-pilah per genre (jinis) ing K.V. (Köchel-Verzeichnis, 1937).
Sawijining ringkesan cekak karya Mozarts ugi naté dipunterbitaken ing 1951 mawi
judul Der kleine Köchel. Lajeng ugi wonten Verzeichnüss, punika cekakan saking
Verzeichnüss aller meiner Werke (1784-1791), sawijining daftar komposisi ingkang
dipunserat déning Mozart piyambak. Lajeng ugi wonten sistèm AMV (Alte
Mozart-Ausgabe) kaliyan NMA (Neue Mozart-Ausgabe) ingkang dipunginakaken.

Ing warsa 1791 Mozart kadhatengan tiyang ingkang boten dipuntepangi.
Piyambakipun kajeng pesen satunggiling misa Requiem. Alesan saha jati dhirinipun
boten purun dipunbèbèraken. Bésok tibakipun tiyang punika Raden Franz von
Walsegg-Stuppach. Priyantun punika panci gadhah kabiasaan pesen komposisi musik
lajeng dipunsalin kaliyan dipunakoni piyambak.

Rikala Mozart nampi pesenan punika, Mozart sampun boten saras malih. Amargi
gadhah pesenan sanès, Mozart saweg saged nyerat requiem punika rikala sangsaya
sakit badanipun ngantos séda. Pungkasanipun karya punika dipunbibaraken déning
Franz Xaver Süssmayr. Piyambakipun salah satunggiling siswanipun.



https://jv.wikipedia.org/wiki/Wisconsin

Wisconsin ( Pronunciation (pitulung·info) IPA: /wɪsˈkɒnsɨn/) utawa IPA:
/wɪˈskɒnsɨn/) (Prancis: Ouisconsin) iku nagara bagéyan Amérika Sarékat sing
dunungé cedhak pusat bawana Amérika Lor. Kutha krajan Wisconsin ya iku Madison,
lan kutha sing paling gedhé ing Wisconsin ya iku kutha Milwaukee, Wisconsin.

Jeneng Wisconsin asalé manawa saka tembung kuna Ojibwe, Miskwasiniing, sing
tegesé "Papan watu abang," sing dipatrapaké marang Kali Wisconsin, lan kacathet
minangka Ouisconsin déning Chippewa. Éjaan tembung mau direvisi dadi wangun sing
saiki ing taun 1845 déning parlemèn Wisconsin, lan saiki katulis kaya mangkono
ing basa Prancis lan basa liyané.

Wisconsin, wewatesan karo nagara bagéyan Iowa, Minnesota, Michigan lan Illinois,
uga karo tlaga Michigan lan Superior.

Ekonomi Wisconsin asalé gumantung marang farming (utamané peternakan), tambang,
lan kayu. Ing abad kaping-20, turisme dadi wigati, lan akèh padunung sing asalé
tetanèn dadi nyambutgawé ing panggonan liya (kutha-kutha). Indhustrialisasi
gedhèn-gedhènan kadadéyan ing pungkasan abad kaping-19 lan Milwaukee dadi pusat
utamané. Ing dékadé pungkaan iki, sèktor indhustri jasa, utamané obat-obatan lan
pendhidhikan, dadi dominan.

Nagara bagéyan Wisconsin wewatesan karo Kali Montreal; Tlaga Superior lan
Michigan ing sisih lor; karo Tlaga Michigan ing sisih wétan; karo Illinois ing
sisih kidul; lan karo Iowa lan Minnesota ing sisih kulon.



https://jv.wikipedia.org/wiki/Windows_XP

Windows XP ya iku jajaran sistem operasi kang duwé basis grafis kang digawé
déning Microsoft kanggo digunakaké ana ing komputer pribadi, kang nyakup
komputer omah lan desktop bisnis, laptop, lan uga punjer médhia (Media Center).
Jeneng "XP" ya iku singkatan saka "Experience". Windows XP minangka panerus saka
Windows 2000 Professional lan Windows Me, lan dadi vèrsi sistem operasi Windows
pisanan kang orièntasiné konsumèn kang digawé ana ing ndhuwuré kernel lan
arsitèktur Windows NT.

Windows XP pisanan dirilis nalika tanggal 25 Oktober 2001, luwih saka 400 yuta
salinan instalasi digunakaké nalika sasi Januari 2006, miturut prakiran
sawijining analisis IDC. Windows XP digantèkaké déning Windows Vista, kang
dirilis kanggo panganggo volume license nalika 8 November 2006, lan ana ing
donya kanggo masarakat umum nalika tanggal 30 Januari 2007. Akèh Original
Equipment Manufacturer (OEM) lan uga bakul ritèl nganti prodhuksi piranti mawa
Windows XP nalika tanggal 30 Juni 2008. Microsoft dhéwé terus ngedol Windows XP
kanthi Custom-built PC (OEM cilik kang ngadol komputer rakitan) nganti tekan 31
Januari 2009. Windows XP tetep ana kanggo panganggo korporasi kanthi volume
licensing, dadi sarana downgrade kanggo komputer-komputer kang durung siap
nglakokaké sistem operasi anyar, Windows Vista Business Edition utawa Ultimate
Edition utawa Windows 7 Professional.



https://jv.wikipedia.org/wiki/William_Henry_Harrison

William Henry Harrison (lair ing Charles City County, Colony of Virginia, 9
Fèbruari 1773 – pati ing Washington, D.C., 4 April 1841 ing yuswa 68 taun) ya
iku pimpinan militer Amerika, pulitikus, lan Presiden Amerika Serikat yang
kaping-9. Henry dilantik nalika tanggal 4 Maret 1841 lan mati 31 dina sakwise
dilantik. William H. Harrison ya iku presiden Amerika Serikat pisanan kang mati
nalika isih njabat dadi presiden. William H. Harrison lair tanggal 9 Februari
1773 ana ing Charles City, Virginia, Henry ya iku putra saka salah siji Pemimpin
Amerika Serikat, Benjamin Harrison V lan Elizabeth Basset. Bapake Henry dadi
salah sijine wong kang melu nandatangani Deklarasi Kemerdekaan Amerika. Putune
uga dadi Presiden Amerika Serikat kang kaping-23, ya iku Benjamin Harrison.
William Harrison wiwitane melu sinau ana ing babagan kedhokteran, nanging banjur
mandeg nalika bapake mati. Henry banjur dadi tentara lan olèh tugas 7 taun. Taun
1812 nalika Amerika perang lawan Inggris, nalika iku William Harrison duwé
pangkat Brigadir Jenderal, lan ngalahake pasukan gabungan Inggris lan Indian ing
wewengkon kulon segara Amerika Serikat. Kemenangan iki langsung mandegake
ancaman penyerbuan Inggris ing sakbanjure menyang wewengkon iku lan ndadekake
jenenge misuwur.



https://jv.wikipedia.org/wiki/Wektu_Mangsa_Panas

Wektu Mangsa Panas, dikenal ing Amérika Lor minangka Daylight Saving Time (DST),
iku sistem sing ya iku kanggo "nyimpen Awan" ing mangsa panas. Mulane ing sistem
Éropah dikenal minangka "panas Wektu". Ngembangaken resmi wektu (biasane) siji
jam sadurungé saka pejabat zona wektu lan rampung sak spring lan panas. Nanging
ya iku kanggo luwih nyetel wektu nalika isih ana padhang karo kegiatan sak karya
lan sekolah. DST wis umum digunakake ing suhu sedrhana wewengkon, amarga
substansial béda antarane kaping luwih padhang tinimbang dina peteng sak mangsa
ing wewengkon-wewengkon iki.

Panas wektu sistem iki pisanan ngajokaken déning Benyamin Franklin ing layang
menyang editor saka Journal of Paris . (Read teks lengkap ing [1].) Nanging
artikel nyenengake; Franklin ora suggest wong tangi lan sadurungé turu luwih
cepet.

Ing idea iki pisanan sijine nerusake dipengaruhi déning William Willett ing
"Waste of Daylight", asalé ing taun 1907, nanging ora bisa push ing Britania
pamaréntahan nampa iku, sanadyan wong iki nyoba hard lobbying.

Idea saka panas pisanan disahké déning pamaréntah Jerman sak Perang Donya I
antarane 30 April lan 1 Oktober 1916. Ora suwe sawise Inggris nganti, pisanan
mbukak DST antarane 21 Mei lan 1 Oktober, 1916. Banjur ing 19 Maret 1918,
Congress ngeset sawetara zona wektu (kang digunakake déning jaringan Sepur lan
paling kutha wiwit 1883 ) lan DST bukaan ( kang mengkono iku saka 31 Maret )
kanggo Perang Donya aku rampung. Sistem iki mbukak pitung sasi taun 1918 lan
1919. Nanging titik kasunyatan, aturan iki ora banget populer (utamané amarga
Saklajengipun ngirim njaluk munggah menyang amben sadurungé saka wektu biasane)
nganti peraturan bakal dibusak.

Ing Malaysia, panas wektu iki digunakake saka 1 Januari, 1933 lan mungkasi ing
31 Desember, 1981.



https://jv.wikipedia.org/wiki/Weimar

Weimar (pocapané ing cara Jerman ˈvaɪmaʁ) iku kutha kang ana ing Jerman. Kutha
iki ana ing nagara bagéyan Thüringen. Cacahe warga kang ana ing kutha iki
kira-kira 62.000. Cathetan paling tuwa kutha iki asale saka taun 899.

Weimar iku kutha budaya Éropah. Kutha iki dadi omahe wong-wong penting kayata
Bach, Goethe, Schiller, lan Herder.

Kutha iki dadi panggon napak tilase para anggota intelligentsia Jerman wiwit
Goethe ngalih ing Weimar nalika pungkasan abad ka-18. Pasareane Goethe,
Schiller, lan Nietzsche ana ing kutha iki, semono uga arsip lan naskahe Goethe
dan Schiller. Didelengi saka sajarah, miturut pulitik, nagara Jerman ing
antarane taun 1919-1933 asring diarani Républik Weimar, iku amarga konstitusi
nagara iki disusun dibentuk ing kutha iki. Kutha krajan Jerman, wektu iku ana
ing Berlin dianggep kakèhan perkara.

Ing antarané taun 1945-1990, Weimar kalebu laladané Jerman Wétan. Nalika tanggal
9 November 1918, Philipp Scheidemann saka Parte Sosialis-Dhémokratngumandhangake
proklamasi nagara republik. Banjur nagara republik iki dijenengaké miturut kutha
Weimar, panggon sidhang Majelis Nasional kang ngrumusake konstitusi.



https://jv.wikipedia.org/wiki/Wedanta

Wedanta (Sanskerta: वेदान्त; Védānta) ya iku salah sawijining aliran ana ing
filsafat Hindu. Ajaran Wedanta asring uga disebut Uttara Mimamsa, amarga ajaran
iki neliti saperangan kitab Weda, ya iku kitab Upanisad. Tembung Wedanta saka
tembungwedasya lan antah kang ateges "pungkasaning Weda". Sumber ajaran iki ya
iku kitab "Wedantasutra" utawa dikenal uga mawi nama "Brahmasutra". Pelopor
ajaran iki ya iku "Maharesi Byasa", utawa kang kawentar kanthi asma Badarayana
utawa Krishna Dwaipayana.

Ajaran Wedanta, asring ugi kasebut kanthi tembung "Uttara Mimamsa" inggih punika
"panaliten ingkang angka kalih" , amargi ajaran punika naliti pérangan Weda,
inggih punika Upanisad. Tembung Wedanta Asalipun saking tembung "Vedasya" saha
"Antah" ingkang ngemu teges "pungkasan saking Weda". Sumber ajaran punika inggih
kitab Wedantasutra utawi ingkang dipunkenal ugi kanthi nama Brahmasutra. Pelopor
ajaranipun inggih punika Maharsi Vyasa, utawi dipunkenal ugi kanthi nama
Badarayana utawi Krishna Dwipayana.

Wonten kathah sistem ingkang ngrembaka wonten ing Wedanta, ingkang asipat
realis, pluralis, monoistis sarta idealis. sadayanipun punika narima Brahman
minangka realitas ingkang paling inggil. Punika pérangan-pérangan saking
Wedanta:

Menawi sakti punika aktif, kaenem atribut Wisnu memanifestasikaken dhiri wonten
ing pengetahuan, ke-Tuhanan, kemampuan, kekiyatan, karosan, sarta kamulyan.
Wonten ing sistem Pasupata (siwa). Siwa, sami kaliyan Brahman wonten ing
Upanisad. Hakekatipun inggih punika “aku murni”, tanpa atribut, tanpa katrangan,
kesadaran murni..



https://jv.wikipedia.org/wiki/Wangsa_Qing

Wangsa Qing (Hanzi: 清朝, hanyu pinyin: Qīng Chao) (1644 - 1911), ditepungi uga
minangka Wangsa Manchu ya iku salah siji saka loro wangsa asing kang mréntah ana
ing Cina sawisé wangsa Yuan Mongol lan uga wangsa kang paling akir ana ing Cina.
Asing ana ing perkara iki ya iku wangsa pamaréntahan non-Han kang dianggep dadi
èntitas Cina ing jaman dhisik. Wangsa iki didegaké déning wong Mansuri saka klan
Aisin Gioro (Hanyu Pinyin: Aixinjueluo), kang banjur ngadhopsi tata cara
pamaréntahan wangsa sadurungé lan nggabungaké ana ing Cina.

Wangsa Qing ana ing kajayané nalika ing sangisoré pamaréntahan Kaisar Kangxi
(mréntah taun 1662 - 1722), Yongzheng (1723 - 1735) lan Qianlong (1735 - 1796).
Nalika taun 1661 kaisar Shunzhi tilar donya kanthi umur 24 taun lan digantèkaké
déning putra nomer papaté, Aixinjueluo Xuanyue kang dadi Kaisar Kangxi.

Ana ing wiwitan pamaréntahané, Kaisar Kangxi dibantu déning 4 Mentri Wali lan
dibimbing déning nininé, Ibusuri Xiaozhuang. Nalika taun 1669, Kaisar Kangxi
bisa nggagalaké rencana salah siji Mentri Waliné, Aobai kang duwé kepénginan
kanggo mbrontak. Dhèwèké uga bisa ngredhem Pambrontakan Telu Raja Mudha (salah
sijiné ya iku Wu Sangui, kang diwènèhi wewengkon lan sesebutan pangéran merga
jasané) lan pambrontakan suku-suku saka Mongolia. Taiwan kang dikuwasani déning
kulawarga Zheng kang setya marang wangsa Ming, bisa dikuwasani nalika taun 1683.
Prajanjian wewatesan karo Rusia uga digawé nalika taun 1689.

Sawisé ditinggal déning Kaisar Kangxi nalika taun 1722, putrané kang nomer
papat, pangéran Yong (lair Aixinjueluo Yinzhen) manggoni tahta dadi Yongzheng.
Pamaréntahané diwernani karo sengkéta antarané pangéran, kang ngrasa munggahé
Kaisar Yongzheng merga ana rékayasa. Kaisar Yongzheng ditepungi minangka kaisar
kang sregep temandang gawé. Ana ing mangsa pamaréntahan kaisar Youngzheng
ékonomi nagara Qing saya kuwat.



https://jv.wikipedia.org/wiki/Virus_komputer

Virus Komputer ya iku arupa program komputer kang isa gandakake utawa nyalin
dèwèké déwé. Lan kanti cara nyelipké salinané ing sajroning program utawa
dokumen liya. Virus komputer uga isa diartékakè aplikasi utawa program kang isa
ngrusak data dokumen kang ana ing komputer, virus komputer marakaké pengguna
komputer ngrasa terganggu utawa ora nyebapaké prabawa apa-apa.. Ana uga kang
ngartèkaké yèn virus ya iku software kang ana ing salah sijiné sistem computer
kang ora dikarepaké. Kaya déné virus Biologi, virus komputer gunakaké metode
panularan kanti cara nglebokaké dèwèké lan milih target kang bakal diserang. Ing
sabeneré ora kabèh virus iku sifaté ngrugèkaké, tanpa disadari ana pira-pira
virus kang justru mbantu nguwataké sistem keamanan ing registry komputer.

Virus dhéwé arupa malware utawa luwih dawané ya iku malicious software kang
ngrugèkaké pangguna komputer. Sacara dasaré penyakit komputer ana 3 ya iku
virus, worm, lan Trojan borse. Ananging akèh wong kang ngarani yèn iku kabèh
virus.

Virus sakliyané ngrembaka, dèwèké uga nglakokaké panggabungan karo virus kang
wis ana ing sajroning komputer.. Kanti cara mengkono, mangka déwèké bakal angèl
dilacak déning anti virus kang wis kadalu warsa. Sakliyané léwat internet lan
tools kang ngandut virus, pengembangbiakan lan panularan virus uga isa ngliwati
transfer data, media CD, Jaringan, flasdisk, diskette utawa media liyané kang
isa kanti gampang nglakokaké pertukaran data. Utawa lewat website kang ngandut
virus, nalika kita mbukak iku website kasebut mangka virus bakal mlebu ana ing
komputer.



https://jv.wikipedia.org/wiki/Universitas_Gadjah_Mada

Universitas Gadjah Mada (basa Inggris: Gadjah Mada University) minangka
universitas negeri paling tuwa ing Indonésia, dumunung ing Kutha Ngayogyakarta.
Diadegaké tanggal 19 Desember 1949, Gadjah Mada minangka universitas pisanan
sing madeg sawisé Indonésia mardika.

Wektu diadegaké, Universitas Gadjah Mada mung nduwèni enem fakultas, saiki ana
18 Fakultas lan siji Sekolah Pascasarjana (biyèn jenengé Program Pascasarjana),
kanggo S-2 lan S-3. Universitas Gadjah Mada dumunung ing Kampus Bulaksumur,
Caturtunggal, Depok, Ngayogyakarta. Sebagéan gedhé fakultas jroning lingkungan
Universitas Gadjah Mada dumadi saka sawetara jurusan/ bagéan lan utawa program
studi. Kagiyatan Universitas Gadjah Mada diwujudaké jroning Tri Dharma Perguruan
Tinggi sing dumadi saka Pendidhkan lan Pengajaran, Penelitian lan Pengabdian
marang Masyarakat

Ditilik saka sajarahé, Universitas Gadjah Mada minangka panggabungan saka
sawetara balai pendhidhikan, sekolah tinggi, perguruan tinggi sing ana ing
Yogyakarta, Klathèn lan Surakarta.

Jeneng Gadjah Mada dijupuk saka Balai Perguruan Tinggi Gadjah Mada sing dumadi
saka Fakultas Hukum lan Fakultas Kasusastran. Madegé Balai Perguruan Tinggi iki
diumumaké ing Gedung KNI Malioboro tanggal 3 Maret 1946 déning Mr. Boediarto,
Ir. Marsito, Prof. Dr. Prijono, Mr. Soenarjo, Dr. Soleiman, Dr. Buntaran lan Dr.
Soeharto.

Wiwit 4 Januari 1946 Soekarno lan Hatta mindahaké kutha krajan Républik
Indonésia menyang Ngayogyakarta. Kanthi akèhé pertempuran antawis pejuang
kamardikan karo Sekutu sarta NICA ing Jakarta lan Bandung, mula Sekolah Tinggi
Teknik (STT) Bandung mèlu pindhah menyang Yogyakarta. Ing tanggal 17 Februari
1946, Sekolah Tinggi Teknik (STT) Bandung diuripaké manèh ing Ngayogyakarta
kanthi para dwija antarane Prof. Ir. Rooseno lan Prof. Ir. Wreksodhiningrat.

Taun 1952 Fakultas Hukum, Sosial lan Pulitik ditambah bagéan ékonomi saéngga
dadi Fakultas Hukum, Ékonomi, Sosial lan Pulitik HESP). Ing sasi September 1952
Fakultas Pertanian ditambah bagéan Kahutanan, saéngga dadi Fakultas Pertanian
lan Kahutanan.

Wiwit September 1955, sawetara fakultas dimekaraké dadi fakultas-fakultas anyar,
antara liya:

Ing ngisor iki fakultas-fakultas lan jurusan-jurusan sing ana ing UGM. Jurusan
ya iku level paling ngisor saka struktur organisasi. Ing sangisoré jurusan, ana
program-program studi ing manéka jenjang.



https://jv.wikipedia.org/wiki/Ulysses_S._Grant

Ulysses S. Grant lair minangka Hiram Ulysses Grant (lair ing Point Pleasant,
Ohio, 27 April 1822 – pati ing Mount McGregor, New York, 23 Juli 1885 ing yuswa
63 taun) ya iku jenderal Amerika lan Présidhèn Amérika Sarékat (1869–1877) sing
ka-18. Panjenengané njabat presidhèn sasuwené rong mangsa jabatan katurut-turut
ing antarane taun 1869 tekan 1877.

Ulysess Grant ya iku pahlawan militer nalika panjenengané kapilih dadi
presidhèn. ing taun 1864, panjenengané diangkat dadi Jenderal paling dhuwur
déning Presidhèn Abraham Lincoln ing Perang Saudara Amerika. Ing taun 1865
panjenengané nampa panyerahan Jenderal Robert Lee, panglima nagara-nagara bagian
kidul Amerika sing mbrontak, sing nandakaké rampungé Perang Sedulur.
Panjenengane dianggep sing bisa menangaké perang iki, minangka panglima pasukan
Federal sing ngalahaké pasukan Konfederasi.

Ulysses Grant dilairake kanthi jeneng Hiram Ulysses Grant tanggal 27 April 1822.
Bapake salah sijing tukang kulit.

Ing umur 17 taun panjenengane mlebu sekolah militer West Point. Panjenengane
lulus saka sekolahe nalika umur 21 taun ing taun 1843. Panjenengane dadi tentara
sasuwene kira-kira 10 taun lan ninggalake kauripan tentara kanggo kerja ing toko
kulit nggone bapake ing nagara bagian Illinois.

Ing taun 1862 munggah pangkat dadi Brigadir Jenderal, banjur Mayor Jenderal, lan
akhire diangkat déning Presidhèn Abraham Lincoln dadi Jenderal paling duwur ing
taun 1864. Jenderal Grant ya iku pahlawan Perang Sedulur Amerika.

Ing taun 1869, nalika Ulysses Grant kapilih dadi presidhèn, rakyat Amerika
ngarepake kekisruhan sing terus wae kadadeyan mandhek sawise Perang Sedulur.
Ananging Presidhèn Ulysses Grant ora menehi semangat utawa perbaikan.



https://jv.wikipedia.org/wiki/Ujung_Kor%C3%A9a

Ujung Koréa (Hangul: 한반도 Han bando ing Koréa Kidul, 조선반도 Choson bando ing Koréa
Lor) ya iku ujung ana ing Asia wétan, kang dawané watara 1.100 kilomèter menyang
arah kidul dharatan Asia kontinental nganti tekan Samudra Pasifik lan diubengi
Segara Jepang (ing Koréa dikenal kanthi jeneng "Segara Wétan") ing sisih wétan,
Segara China Wetan ing sisih Kidul, lan Segara Kuning ana ing sisih kulon. Ujung
Korea saiki dibagi dadi rong nagara ya iku Korea Kidul lan Korea Lor. Sadurunge
pecah lan dadi rong nagara nalika Perang Dunia II, Korea ya iku entitas pulitik
tunggal kang wewengkone ana ing sekitar Ujung Korea. Perbatasan Ujung Korea ana
ing sisih lor dianggep dadi wates pulitik antarane Korea Lor lan Républik Rakyat
Cina (1.416 km) lan Rusia (19 km). Perbatasan iki ana kanthi cara alami ya iku
Kali Yalu (Amnok) lan Kali Tumen.

70 persen saka wewengkon Ujung Korea awujud pegunungan lan lemah kang bisa
diusahake kanggo lahan pertanian kang luwih cilik. Jajaran pegunungan kang baris
ana ing wewengkon sebelah lor lan wetan, kanthi pucuk paling dhuwur ya iku
Gunung Baekdu (2.744 m) ana ing wewengkon wates karo Républik Rakyat Cina.
Dawané garis pasisir ujung Koréa ya iku 8.460 kilomèter, lan ana ing sisih kidul
ujung ditemokaké lekukan kang ora rata lan teluk. Pulau-pulau cilik kang jumlahe
3.579 mapan anaing sisih kidul lan kulon saka ujung iki.



https://jv.wikipedia.org/wiki/Tropika

Tropika iku laladan ing lumahing Bumi, sing sacara geografis ana ing sekitar
ekuator, ya iku sing diwatesi déning rong garis lintang 23.5 derajat LS lan 23.5
derajat LU: Garis Walik Lor (GBU, Tropic of Cancer) ing lor lan Garis Walik
Kidul (GBS, Tropic of Capricorn) ing kidul. Tropis iku wangun ajektivé.

Area iki ana ing antarané 23.5° LU lan 23.5° LS, lan nyakup kabèh bagéyan Bumi
sing jroning setaun ngalami kaping pindho nalika srengéngé pas ana sandhuwuré
sirah (ing lor GBU lan ing kidul GBS srengéngé ora tau tekan kahuwuran 90° utawa
pas ing sandhuwuré sirah). Tembung tropika asalé saka basa Yunani, tropos sing
tegesé "mubeng", amarga posisi srengéngé sing owah antara rong garis walik
jroning periode sing diarani taun.

Tetanduran lan kéwan tropis iku spesies sing urip ing laladan tropis mau.
Istilah tropis uga sok dipigunakaké kanggo nyebut papan sing anget lan lembab
sepanjang taun, senadyan papan iku ora mapan ing antarané rong garis walik.
Tetanduran laladan tropis biasané godhongé amba lan ijo langgeng (ora
ngrontogaké godhong), utawa yèn duwé prilaku pangluruh, tetanduran iki ora
diprabawai déning suhu utawa durasi radhiasi srengéngé nanging déning
sumadyaning banyu ing lemah. Wewengkon tropis ing saindhenging donya ditepungi
jroning biogeografi minangka wewengkon pantropis ("saindhenging tropis"), kanggo
dipertentangaké karo wewengkon per bawana, kayata Amérika tropis, utawa Asia
tropis.



https://jv.wikipedia.org/wiki/Timun

Timun (Cucumis sativus; suku labu-labunan utawa Cucurbitaceae) ya iku tanduran
kang ngrambat. Timun biyasané ditandur ana sawah lan tegalan. Padatan, timun
digawé rujak utawa jangan. Ing Indonésia, timun biyasané digawé acar supaya bisa
ningkataké nepsu mangan. Timun uga bisa digunakake kanggo ngedunke tensi.

Godhong timun dawa-dawa. Pangé ana wuluné lan kira-kira dawané ngancik 3 meter.
Kembangé werna kuning. Wangun wohé bunder dawa.

Timun kagolong pala kesimpar, wernané ijo rada putih. Dawané tetanduran timun
kira-kira 10 nganti 20 meter. Wijiné timun cacahé akèh.

Manéka jinis timun ya iku timun watang, timun turus, timun suri, lan timun krai
utawa biyasa diarani krai.

Timun nduwèni pirang-pirang kandhungan antarané saponin, protein, lemak,
kalsium, fosfor, dat wesi, welirang, vitamin A, vitamin B1, lan vitamin C. Wiji
timun nduwèni kandhungan vitamin E akèh. Timun kang isih mentah bisa nambani
sariawan lan ningkataké stamina. Saliyané iku, timun uga nduwèni kandhungan
flavonoida lan polivenol kang bisa nyegah penyakit radhang, asam malonat uga ana
ing timun. Asam iki bisa ngurangi kadhar gula supaya ora malèh dadi lemak marga
yèn dadi lemak bakal gawé lemu. Kandhungan seraté kang dhuwur, bisa nglancaraké
bebuwang, mudhunaké kolesterol lan netralaké racun. Timun uga nduwèni kandhungan
kukurbitasin C kang nduwèni kasiyat bisa ningkataké kebaling badan lan nyegah
hépatitis.



https://jv.wikipedia.org/wiki/Tawon_undhuhan

Tawon undhuhan utawa tawon madu ya iku jinis tawon kang bisa ngasilake madu, ya
iku kluwarga tawon saka genus Apis. Hasil utama kang dimanpangatake déning
manungsa saka kéwan iki ya iku madu, polen, royal jelly lan lilin malam kanggo
mbathik saka talane. Saka udakara 20.000 spesies tawon, mung jinis tawon saka
genus Apis iki kang bisa ngasilake madu sejati kang cacahe ana udakara 7
spesies.

Tawon undhuhan urip nggrombol ana susuhe kang wujud lembaran-lembaran tala, kang
nduweni bolongan-bolongan cilik segi-enem papan nyimpen larvane, polen lan madu.

Tawon undhuhan wis maewu taun sengaja diingu déning manungsa amarga ngasilake
madu, kang munpangan kanggo pangan lan tamba lelara. Mula-mulane omah tawon
digawé wujud gronggongan saka lemah, kayu, watu utawa nam-naman. Ing Jawa uga
dibudidayakake nganggo sigaran glugu kang dikrowak aran glodhogan. Kanthi cara
tradhisional iki tawon disediani papan gawé tala, nanging mung wujud sedia papan
durung ana pangaturan kang trep.

Banjur ana wong kang nduweni kawruh pambudidaya tawon undhuhan kayata nganggo
Metode Langstroth (?)



https://jv.wikipedia.org/wiki/Taman_Gantung_Babilonia

Taman gantung Babilonia, wonten ing tlatah Babilonia. Imperrum kuna Mesopotamia
ingkang caket kaliyan lepen ''Euphrates'', sapunika dipuntepang Irak kidul.
Taman Gantung Babilonia, dipunbangun wonten tlatah Babilonia nalika taun 450
saderengipun masehi. Taman punika dipunbangun raja Nebukadnezar II
(Bukhtannasar), kangge bungahaken garwanipun, Amyitis (wonten sumber sanes
ingkang nyebat asma garwannipun Nebukadnezar II, Amuhia), Amyitis sapunika
putrinipun raja Medes saking negari Media. Ingkang oneng kaliyan kampungipun
ingkang tebih saking kerajaan Babilonia. Amargi punika, raja Babilonia
Bukhtannasar amarintah prajurit sumarga ngawontenaken ekspediai-ekspedisi wonten
tlatah ngetan, inggih punika tlatah Nuswantara. Garwanipun raja Babilonia
Bukhtannasar dipunduga saking Nuswantara. Sajatosipun Nebukadnezar II dadosaken
Amyitis garwa sapunika salah satunggaling cara pulitik, supados negari Babilonia
kalian negari Media (negari ingkang dipunkuasai déning raja Medes) saged
dipunsatunggalaken. Taman gantung Babilonia dados salah satunggaling pitu
kaajaiban dunya. Ananging, wonten literature utawi seratan sejarah boten
dipunpanggihi cathetan sejarah bab taman punika, wonten laporan ingkang
deskriptif ananging saking ahli sejarah saking bangsa Yunani. Sajarawan Mesir
kuna, Herodotus ingkang tasih gesang watara taun 450 SM, nate ngendikan.
"kaindahan saking kutha Babilonia, ngeluwihi kaindahan kutha-kutha kondhang
ingkang wonten dunya". Piyambakipun ngendikan, sasampunipun priksa tembok
ingkang dipunbangun raja Nebukadnezar II ingkang dados raja kanthos laminipun 43
taun, nalika taun 605 saderengipun masehi, bangunan punika endah ugi kuat.

Cathetan ingkang saking lembar lemah ingkang saking priode Nebukadnezar,
isinipun bab deskripsinipun istana ingkang piyambakipun gadhahi. kutha Babylon
sarta tembokipun dipunpanggihi, ananging boten wonten refrensi ingkang saged
njlentrehaken bab sejarah taman gantung punika. Sabagian ahli Sejarah pitados
menawi taman gantung punika anamung cariyos bab taman kaliyan tandhuran palem
wonten Mesopotamia, istananipun Nebukadnezar, menara Babel (the tower of Babel),
sarta Ziggurat ingkang dipuncariyosaken para prajurit Alexander nalika wangsul
kampungipun. Sapunika (abad sapunika), dipunppanggihi salahsatunggaling struktur
ingkang dipunpidatos menawi punika bagian saking taman gantung Babilonia.

Arkéologis tasih ngempalaken bukti kangge bukti supados saged nyimpulaken bab
tlatah taman kasebut, sistem irigasinipun, kaliyan wujud aslinipun. Sumber
saking bangsa Yunani nyebataken taman punika bentukipun quadrangular, dawanipun
pinggir sapunika 4 plethora, saking arched vaults wonten pondasinipun. Tandhuran
ingkang urip wonten taman kasebat. dipuntandhur wonten inggilipun siti, oyot
saking tandhuran punika nempel wonten teras ingkang inggil, sanes wonten bumi.
Banyu kangge nyirami, dipunpompa nuli dipundamel mili mudhun kaliyan nyirami
tandhuran-tandhuran ingkang dipuntandhur wonten taman punika. Panggalian
Arkéologi ingkang paling enggal, sampun manggihi pondasi saking istananipun
Nebukadnezar, panamuan punika saged dados alesan punapa taman gantung punika
nate wonten. Amargi dipunpanggihi kolong bangunan kaliyan tembok ingkang kandel,
ugi dalan irigasi ingkat caket kaliyan istana. Sakelompok Arkeolog sampun survey
tlatah kasebut, ugi merekontruksi kolong bangunan punika. Ananging ahli sejarah
saking Yunani, Strabo, ngendikan, menawi taman gantung Babilonia wonten ing
lepen ''Euphrates''. Sejarawan sanes, wonten ingkang ngendikan, menawi taman
gantung punika lokasinipun, tebih saking lepen ''Euphrates'', kasimpulan kasebut
dipunangsal saking pamanggihan kolong ingkang tebih saking istananipun
(pirangatus yard saking lepen). Babagan istana ingkang sampun dipanggihi, sampun
dipunrekonstruksi, dipunkinten taman punika wonten ing antara lepen kaliyan
istananipun Nebukadnezar II.

Miturut Diodorus Siculus, sajarawan saking Yunani nalika masa semana, ngendikan
menawi taman gantung ingkang dipundamel kangge putri Amyitis punika ambanipun
kanthi 400 kaki (kinten-kinten 130 meter), dawanipun 400 kaki, inggilipun kanthi
luwih saking 80 kaki (kinten-kinten 26 meter). ananging tembok ingkang wonten
kutha Babilonia anamung 320 kaki (kinten-kinten 106 meter).



https://jv.wikipedia.org/wiki/Ta%C3%A9kwondho

Taékwondho (saged ugi dipunwaos Taé Kwon Dho, Taékwon-Dho), inggih punika ulah
raga béla dhiri saking Korea ingkang ugi misuwur ing Indonésia. Ulah raga punika
kalebet ulah raga nasional Korea. Ulah raga punika kalebet seni béla dhiri
ingkang paling kathah dipunminati ing donya lan ugi dipuntandhingaken ing
Olimpiade. Wonten ing basa Korea, Taé tegesipun nendhang nganggé sikil utawi
samparan, lan Kwon ingkang tegesipun tinju, lan Dho ingkang tegesipun seni.
Dados, Taékwondho saged dipunmaknani seni samparan lan asta. Popularitasipun
taékwondho saged damel seni punika ngrembaka lan ngembang wonten ing
pinten-pinten wujud. Kados seni béla dhiri sanésipun, taékwondho punika gabungan
saking téknik gelut, béla dhiri, ulah raga, hiburan, lan filsafat. Taékwondho
ingkang sapunika wonten, nggadhahi sejarah ingkang panjang kados sejarah negeri
asalipun, Korea. Sesebatan taékwondho nembé wonten awit taun 1954. Taékwondho
punika kalebet modhifikasi lan asil panyempurnaan saking béla dhiri tradhisional
Korea.



https://jv.wikipedia.org/wiki/Syahadat

Sahadat iku rukun Islam kang kapisan lan minangka asas sarta dhasar kanggoné
rukun Islam liyané. Sahadat minangka ruh, inti lan landhesan kabèh ajaran Islam.
Sahadat asring disebut kanthi jeneng Syahadatain amarga dumadi saka rong kalimat
(Jroning basa Arab Syahadatain maknané 2 kalimat Sahadat). Kaloro kalimat
Sahadat imau ya iku:

Yèn kita tilik sabeneré kalimat LAA ILAAHA ILLALLAH ngandung rong makna, ya iku
makna panulakan kabèh wangun sesembahan saliyané Allah, lan makna netepaké yèn
siji-sijiné sesembahan kang bener mung Gusti Allah waé.

Magepokan karo mangertèni kalimat iku Allah ta'ala maringi firman: "Mula
weruhana yèn ora ana sesembahan kang bener saliyané Allah" (QS Muhammad : 19)

Adhedhasar ayat iki, ngèlmoni makna Sahadat tauhid iku wajib lan kudu
didhisikaké tinimbang rukun-rukun Islam liyané. Séjéné iku Nabi Muhammad SAW
mratélakaké: "Sing sapa ngucapaké LAA ILAAHA ILLALLAH kanthi ikhlas bakal mlebu
swarga" ( HR Ahmad)

Kang dikarepaké kanthi ikhlas ya iku kang faham, ngamalaké lan ndhakwahaké
kalimat mau sadurungé liyané, amarga ing jeroné ana kandhungan tauhid kang Allah
nyiptakaké alam awit iku. Rasul ngajak paman beliau Abu Thalib, nalika arep séda
kanthi ajakan "Duh pamanku ucapké LAA ILAAHA ILLALLAH sawijining kalimat kang
tak dadèké minangka hujah ing ngarsané Allah", nanging Abu Thalib ora kersa
ngucapaké lan séda jroning kahanan musyrik.

Rasulullah shallallahu alaihi wa sallam lenggah 13 taun ing Mekkah ngajak
wong-wong kanthi ajakan beliau "Ujarké LAA ILAAHA ILLALLAH" lan wong-wong kafir
njawab "Ibadah marang sesembahan kang siji, kita ora tau krungu saka wong tua
kita ". Wong qurays ing Zaman Nabi faham banget makna kalimat mau, lan sing sapa
kang ngucapaké ora bakal ndonga marang saliyané Allah.

Ikrar ya iku ujar sawenèh wong muslim ngenani apa kang diyakini. Nalika
ngucapaké kalimat sahadat, kita nduwèni kawajiban kanggo ngedegaké lan
merjuangaké apa kang kita ikrarkan mau.

Ikhlas maknané resiking ati saka apa waé kang ora sarujuk karo makna Sahadat.
Ucapan Sahadat kang campur karo riya utawa prabawa liyané ora bakal ditampa
déning Allah SWT.

Panampa maknané panampaning ati tumrap kabèh kang teka saka Allah lan Rasul-É.
Bab iki kudu awoh kataatan lan ibadah marang Allah SWT, kanthi yakin yèn ora ana
kang bisa nuduhké lan nyelametaké kajaba ajaran syariat Islam, ya iku kanggoné
wong muslim ora ana pilihan liya kajaba Al Qur'an lan Sunnah Rasul.

LAA ILAAHA ILLALLAH ya iku asas saka Tauhid lan Islam, kanthi ucapan mau
direalisasèkaké kabèh wujud ibadah marang Allah kanthi katundhukan marang Allah,
ndonga mung marang Allah lan adhedhasar hukum syariat Allah.

Sawijining ulama misuwur Ibnu Rajab ngendika: Al ilaah ya iku kang ditaati lan
ora dimaksiati, diagungaké lan, ditresnani, diwedèni, lan dijaluki pitulung. Iku
kabèh ora kena dipléngakaké kajaba marang Allah. Kalimat LAA ILAAHA ILLALLAH
nduwèni manfaat tumrap wong kang ngucapaké, kajaba banjur mbatalaké ngaggo
aktifitas syirik.



https://jv.wikipedia.org/wiki/Suzy

Bae Su-Ji (Hangul: 배수지) kang duweni jeneng panggung Suzy iku artis Korea,
modhel, penyanyi lan bintang filem. Suzy lair ing Gwangju, Korea Kidul tanggal
10 Oktober 1994. Dhuwure Suzy ya iku 167 cm. Suzy iku anggota paling nom saka
klompok grup wadon "Miss A". Sajroning grup iku, Suzy kekancanan karo Fei, Jia,
lan Min. Suzy kenal donyane entertainment wiwit cilik. Ing taun 2010 Suzy tau
melu ing Samsung anycall commercial model 2 minangka Kim Soo . Taun 2011,
dhèwèké antuk kasempatan dadi paraga utama ing sérial filem Dream High. Ing
filem iku, dhèwèké main bareng karo Taecyeon, Lee Ji Un, Jang Wooyoung, Ham Eun
Jung lan Kim Soo-Hyun. Ing filem iku, dhèwèké main dadi Go Hye Mi. Dhèwèké uga
main ing filem Dream High 2 ing taun 2012.

Bae Su-ji tau dadi modhèl ing online shop sadurungé njegur dadi phone model. Bae
Su-ji mèlu latian 1 taun ing JYP sadurungé debuté. Dhèwèké tau melu ing acara
Superstar K, acara televisi kanggo golèk bakat. Sadurungé dadi artis, Suzy
dhisiké ngréwangi wong tuwané kanthi buka warung kopi kang diarani "Caffe Soo"
ing Kwangju. Ing taun 2011, Bae Su Ji éntuk kapitayan dadi paraga utama ing
serial televisi Korea Dream High lan main peran minangka Go Hye Mi. Ing filem
iku, dhèwèké nyanyi tembang minangka soundtracke filem iku kanthi irah-irahan
tembang Winter Child lan Dream High.



https://jv.wikipedia.org/wiki/Susu

Susu iku cuwèran werna putih kang diprodhuksi déning kéwan mammalia, kayata
sapi, jaran, asu, wedhus lan manungsa. Cairan mau diprodhuksi ing kelenjar susu,
amarga bayi kang nembé lair durung nduwé untu kudu disusoni sadurungé bisa
mangan panganan kang padhet. Susu ngandhut akèh nutrien kanggo mbantu
pertumbuhan lan kaséhatan bayi.

Susu ngandhut akèh zat calcium (kira-kira 10% Calcium), ya iku zat kang
diperlokaké kanggo kekuatan balung lan saraf kang séhat. Ananging susu ngandhut
mung sethithik zat Magnesium. Magnesium diperlokaké sacukupé kanggo ningkataké
daya serep. Susu uga ngandhut gajih, protein, lan gula kang diperlokaké déning
kéwan kanggo tenaga.

Cacahé zat kandhutan susu béda-béda saka kéwan siji lan sijiné. Susu manungsa
èncèr lan ngandhut akèh lactose. Susu sapi ngandhut luwih sethithik gula lan
luwih akèh gajih lan protein. Susu sapi ngandhut kira-kira 3.5% gakih, 8.5%
padhetan susu lan 88% banyu. Susu saka sawetara kéwan dikumpulaké manungsa
kanggo diombé. Biasané saka sapi, nanging uga kadhangkala saka wedhus, yak utawa
biri-biri.

Ora kabèh sarujuk yèn susu iku séhat kanggo diombé manungsa. Sawetara riset
nuduhaké yèn protein jroning susu ora migunani manèh tumraping wong dhiwasa.
Salahsawijining studi, kang dibéayani déning industri susu, nitèni konsumsi
panganan èwon perawat jroning 10 taun. Perawat kang akèh ngonsumsi susu nduwé
peringkat dhuwur karetakan ballung pinggul. Susu sapi nyebabaké getih luwih asam
lan awak manungsa banjur narik calsium saka balung kanggo netralaké keasaman mau
jroning process kang disebut Homeostasis. Sawetara ana sing percaya yèn susu
apik kanggo bocah cilik. Wis tau dibuktèkké ing [engadilan ing Amerika Serikat
yèn susu sapi ngandhut BGH (Bovine Growth Hormones) kang ngrugèkaké kaséhatah.
Ing sawetara negara, akèh kang kuwatir yèn susu ngandhut zat kimia saka panganan
kéwan. Zat kimia iki bisa ngganggu kaséhatah manungsa.

Yèn susu ora disimpen ana ing jroning lemari ès, bakal rusak lan dadi kecut
sawisé sawetara wektu. Sansaya panas suhu susu, sansaya cepet dadi kecut.
Fermentasi iku sebabé. Bakteri Asam laktat ngrobah gula susu dadi asam laktat.
Fermentasi dianggo nalika nggawé produk liyané sing asale saka susu.

Susu asring di pasteurisasi sadurungé diombé, utawa digawé produk liya luwih
dhisik kayata krim, mentéga, yoghurt, ès krim, gelato, utawa kèju. Susu sapi
sing wis dipasteurisasi bakal dadi kecut yèn ora disimpen ing lemari ès. Susu
kudu disimpen ing suhu antara 1° nganti 4° Celsius. Yèn susu diprosès nganggo
ultra-high temperatures (UHT), bakal luwih awèt disimpen sadurungé rusak. Susu
sing diprosès nganggo UHT mau ora kudu disimpen ing lemari ès nganti dibukak
bungkusé.

Susu ngandhut zat kimia sing arané laktose. Bayi nggawé enzyme sing jenengé
laktase jroning awaké. Wong dhiwasa mrodhuksi luwih sithik lactase. Yèn cacahé
ora cukup, bakal ora bisa nyerna lactose manèh. Bab iki diarani lactose
intolerance lan akèh nengaruhi wong dhiwasa. Akèh obat kang mbantu wong dhiwasa
nyerna laktose. Akèh wong kang nduwé problem lactose-intolerant banjur ngombé
susu kedhelé, ora susu kéwan, sebab susu kedhelé ora ngandhut laktose.

Santen katon kaya susu biasa, nanging ngandhut luwih sithik nutrien. Santen iki
digawé saka daging klapa, diperes, banjur ditambah banyu. Santen iki kerep
dianggo masak, contoné masakan kari.



https://jv.wikipedia.org/wiki/Surabaya

Kutha Surabaya iku kutha krajan Propinsi Jawa Wétan, Indonésia. Jembar wewengkon
kutha iki ± 274,06 km². Kutha iki kalebu kutha gedhé urutan nomer loro sakwisé
Jakarta, nanging yèn Jakarta dipérang miturut wewengkon administasi ya iku
Jakarta Pusat, Jakarta Lor, Jakarta Kidul, Jakarta Wétan, Jakarta Kulon lan
Kapuloan Seribu, yèn Surabaya ora dipérang. Mulanè Surabaya banjur dadi kutha
sing paling gedhé sak Indonésia. Surabaya uga dadi panggonan kumpul para sudagar
kawasan sisih wétan Indonésia. Surabaya uga dadi papan miyose Présidhèn
Indonésia kang sapisan, ya iku Ir. Soekarno

Jeneng Surabaya wiwit ana nalika jaman kraton Majapahit. Jeneng Surabaya kadapuk
saka rong ukara ya iku Sura lan Baya. Simbol iki sejatiné kanggo nggambaraké
prastawa héroik sing naté kadadéyan ing Ujung Galuh, ya iku prastawa perang
antarané tentara Radén Widjaja klawan tentara Tar Tar nalika surya kaping 31 Mei
1293. Awit saka iku tanggal kasebut dadi tanggal lairé kutha Surabaya. Purwakané
Surabaya iku awujud padésan ing pinggir kali.jeneng – jeneng désa sing isih
dienggo nganti tekan saiki kayata Kaliasin, Kaliwaron, Kalidami, Kétabangkali,
Kalikepiting, Darmokali, lan sakpituruté minangka wujud kang bisa njlentrehaké
manawa Surabaya iku papan kang sugih banyu lan kali. Surabaya dadi jalur
patémonan antarané wong ing alas Jawa klawan wong njaba, amarga Surabaya
dumunung ing pinggir segara. Taun 1612 Surabaya dadi pusat dagang. Akèh prau
kang labuh ing kali Kalimas tumuju plosok Surabaya. Kutha Surabaya uga duwé
gegayutan karo révolusi kamardikan Indonésia. Wiwit jajahan Walanda uga Jepang,
Arék Surabaya perang kanggo ngrebut kamardikan Indonésia. . Prastawa mau
kadadeyan nganti tekan tanggal 10 Novémber 1945, Arék Surabaya kasil nguwasani
Hotèl Oranye (saiki Hotèl Majapahit) kang nalika iku dadi simbol kolonialisme.
Awit saka iku sepréné tanggal 10 Novémber dianakaké upacara kanggo mèngeti dina
Pahlawan. Ora mung iku, barang - barang tilas jajahan uga isih katon ing kutha
Surabaya mawi bangunan - bangunan kuno.

Sisih Lor : Selat Madura Sisih Wetan : Selat Madura Sisih Kidul : Kabupatèn
Sidaharja Sisih Kulon : Kabupatèn Gresik

Jembar wewengkon kutha iki ana 33.306,30 Ha. Kapérang dadi 31 kacamatan lan 160
désa utawa kalurahan.

Kutha Surabaya ketata saka 31 kacamatan, kalurahan lan désa. Kacamatan-Kacamatan
ing kutha Surabaya ya iku:

Peters, Robbie (2013). Surabaya, 1945 - 2010: Neighbourhood, State, and Economy
in Indonesia's City of Struggle. Singapore: Nationa University of Singapore.
ISBN 978-87-7694-121-5. 



https://jv.wikipedia.org/wiki/Suku_Ainu

Suku Ainu (アイヌ, Suku Ainu?) IPA: [ʔáinu] (kasebut uga Ezo ing jerone teks-teks
sejarah) ya iku sawijining kelompok etnis pribumi ing Hokkaidō, Kepulauan Kuril,
lan sebagian gedhé Sakhalin. Ana luwih saka 150.000 wong Ainu saiki; nanging
jumlahe sing pas ora dingerteni amerga akèh wong Ainu sing ora ngetoke
asal-usule merga masalah etnis ing Jepang. Ora jarang wong Ainu sing isih urip
uga ora nyadari garis keturunane, amerga wong tua lan mbah-mbah sira ora ndudohi
kanggo ngelindungi anak-anake teka masalah sosial.

Etnonim mereka sing paling dikenal asale saka tembung aynu, sing artine
"manungsa" (dibedaake kalian kamuy, makhluk ilahi) ing dialek Hokkaidō saka basa
Ainu; Emishi, Ezo utawa Yezo (蝦夷) ya iku istilah-istilah basa Jepang, sing
diyakini asale saka wujud leluhur kata Ainu Sakhalin modern enciw utawa enju,
sing uga nduwèni arti "manusa". Istilah Utari (ウタリ, Utari?) (artine "kamerad"
ing basa Ainu) kini luwih disenengi denig pira-pira anggota kelompok minoritas
iki.

Suku Ainu suwe dipaksa déning pamaréntah Jepang kanggo asimiliasi karo wong
Jepang (suku Yamato). Pamaréntah ngesahke undang-undang ing taun 1899 sing
nyataake yèn suku Ainu ya iku "bekas pribumi" (disebut "bekas" amerga suku Ainu
dimaksud akan berasimilasi). Ing 6 Juni 2008 parlemen Jepang ngesahke resolusi
sing ngakui yèn suku Ainu ya iku "suku pribumi sing nduwèni basa, kepercayaan,
lan kebudayaan sing berbeda" sekaligus mbatalake undang-undang taun 1899
kasebut.

Asal-usul suku Ainu durung sepenuhe dimangerti. Mereka sering dianggep
Jōmon-jin, penduduk asli Jepang saka periode Jōmon. Penelitian DNA mutakhir
mbuktiake yèn mereka kui keturunan suku Jomon kuno ing Jepang. "Suku Ainu sing
tinggal ing tempat iki satus ewu taun sedurunge Anak-anak Matahari teka"
dikisahke ing salah sawijine Yukar Upopo (legenda Ainu).

Budaya Ainu ana ing sekitar 1200 M lan penelitian mutakhir nduwèni pendapat yèn
hal iki saka penggabungan budaya Okhotsk lan Satsumon. Ekonomi diasilke saka
pertanian lan berburu,luru iwak lan ngumpulake.

Wong lanang Ainu umume nduwèni rambut kentel. Akèh peneliti awal nduga yèn kui
keturunan Kaukasus, meski uji DNA mutakhir ora manemuke garis keturunan
Kaukasus. Uji genetik suku Ainu mbuktiake yèn mereka kagolong utama grup haplo-Y
D.

Siji-sijine tempat ing njaba Jepang grup haplo-Y D lazim ditemuke ya iku ing
Tibet lan Kepulauan Andaman ing Samudra Hindia. Ing sawijine studi déning Tajima
et al. (2004), 2 saking 16 sampel (utawa 12,5%) Ainu lanang ditemuke kagolong
ing grup haplo C3, ya iku grup haplo kalian kromosom Y sing paling umum
diantarane penduduk-penduduk pribumi ing Rusia Wetan Adoh lan Mongolia; Hammer
et al. (2006) menguji papat sampel manèh saka Ainu lanang lan nemuake yèn salah
sijine kagolong ing njero grup haplo C3.

pira-pira penelitian berspekulasi yèn sing gawa grup haplo C3 sing minoritas ing
antarane suku Ainu iki mungkin ndudohake siji sifat teka prabawa genetik siji
arah saka suku Nivkh, sing karone suku Ainu wis sue nduwèni interaksi budaya.
Meturut Tanaka et al. (2004), garis mtDNA mereka umume saka grup haplo Y (21,6%)
lan grup haplo M7a (15,7%). Evaluasi manèh ing akhir-akhir iki tentang ciri-ciri
balung tengkorak mereka ndudohake yèn suku Ainu lewih mirip kalian suku Okhotsk
tinimbang suku Jōmon. Hal iki pas kalian rujukan ing budaya Ainu seng dadi
gabungan saka budaya Okhotsk lan Satsumon sing dirujuk ing duwur mau.



https://jv.wikipedia.org/wiki/Sokhumi

Sukhum (basa Georgia: სოხუმი; basa Abkhaz: Аҟəа) iku kutha krajan Abkhazia,
sawijining nagara pecahan Georgia kang ora diakoni sacara internasional. Ing
taun 1989, Sukhum nduwèni padunung 121.406 jiwa.

Sukhum dumunung ing pinggir Segara Ireng sisih kulon Georgia. Kutha iki misuwur
kanthi résor, pasisir, sanatorium, spa lan iklim semi tropis. Sukhum dilayani
déning Papan Anggegana Dranda Sukhum. Ing kéné uga ana taman botani ngandhut
sajarah kang dibangun taun 1840. Wiwit taun 1945 nganti 1954, sawijining
laboratorium fisika ing Sukhum kalibet jroning program pengembangan senjata
nuklir Uni Soviet. Nganti taun 1992, Sukhum minangka kutha multi-kultur; ana
sanga basa kang dipirtuturaké déning padunung kéné.

Voronya — gua paling jero ing donya, dawané 2.080 m — dumunung ing pegunungan
ing saubengé Sukhum, ya iku ing wewengkon Krubera.

Sawijining koloni Yunani kang jenengé Dioscurias didegaké ing tlatah iki —
banjur diarani Sebastopolis — taun 6 SM. Jenengé banjur owah dadi Sukhum-Kale
samangsa pendhudhukan Turki. Rusia nguasani taun 1810.

Dampak perang Georgia-Abkhazia taun 1990-an bisa dirasakaké ing Sukhum —
sawetara bangunan wigati, kaya Museum Arsip, rata karo lemah. Senadyan kutha iki
sithik mbaka sithik pulih, kondisiné ora kaya jaman sadurungé perang, lan
kaberagaman etnik isih durung kagayuh.



https://jv.wikipedia.org/wiki/Shakira

HIDDEN ERROR: Usage of "Spouse" is not recognizedHIDDEN ERROR: Usage of "Birth"
is not recognized

Shakira Isabel Mebarak Ripoll (lair ing Kolombia, 2 Fèbruari 1977; umur 40 taun)
kondhang karo jeneng Shakira (ʃəkɪərə /, Spanyol: [tʃakiɾa] atawa [ʃakiɾa]), ya
iku penyanyi saka Kolombia, penulis lagu, musisi, produser rekaman, penari,
dheweké lair lan gedhé ning Barranquilla, Kolombia, Wanita kang kondhang dadi
musisi, bintang filem lan penari iki populer lewat album Laundry Service, karo
hit kang kondhang ning tlatah nagara liyané Whenever, Wherever lan single
Underneath Your Clothes (2001), Debut albumé, Magia (Magic) nalika taun 1991
dirilis nalika umuré nembé 15 taun. Meski album kasebut ora olih sambutan saka
para panggemaré, Shakira tetep ngelajutaké profesiné dadi penyanyi, lan ngrilis
album manèh ya iku Peligro (Danger) nalika taun 1993, lan akiré olih sambutan
kang lumayan apik sapa panggermaré. Ananging nalika iku dheweké kudu
ngerampungaké sekolahé lan istirahat saka dunia hiburan.

Shakira bali manèh ning dunya musik karo rilisé ya iku album kang judulé Pies
Descalzos (Bare Feet), album iku dirilis nalika taun 1996. Nyusul sawisé iku
Dónde están los ladrones? (ririlis nalika taun 1998), MTV Unplugged (dirilis
nalika taun 2000), Laundry Service utawa Servicio de Lavanderia (dirilis nalika
taun 2001), Live & Off the Record- En Vivo Y En Privado (dirilis nalika taun
2004) Fijación Oral Vol. 1 ( dirilis nalika taun 2005), Oral Fixation Vol. 2
(dirilis nalika taun 2005) lan albumé kang paling anyar ya iku Oral Fixation
Tour: Live from Miami (dirilis nalika taun 2007).

Shakira tau uga main akting ning Telenovela Kolombia, kayata telenovela kang
judulé EL OASIS (diputer nalika taun 1996) lan meranaké karakter Luisa Maria.
Ora namung iku, dheweké uga tau mbintangi filem DARE TO LOVE ME, ya iku filem
babagan musisi Carlos Gardel, kang dirilis nalika taun 2007. Babagan kauripan
pribadiné, dheweké tau njalin hubungan karo Antonio de la Rúa, anak saka
Presiden Argentina, Fernando de la Rúa. Kisahé Shakira karo Antonio tau dadi
headline surat khabar ning Amerika Latin nalika sasi Maret taun 2001, amarga
resmi dadi. Taun 2011, ora namung ahli ning bidang nyipta tembang, dheweké mulai
nyoba bisnis parfum. Parfumé kang pisanan diwenehi jeneng S by Shakira Eau
Florale.



https://jv.wikipedia.org/wiki/Sesorah

Sesorah utawa pidhato utawa tanggap wacana ya iku njlentrehaké idhe utawa pokok
pikiran kanthi wujud tembung- tembung kang diucapaké marang wong akéh. Tujuan
lan isi tanggap wacana utawa pidhato iku werna- werna, ana kang tujuane kanggo
menéhi hiburan, menéhi informasi, utawa ajak- ajak marang kang rungokaké supaya
nindaki apa kang dikarepaké pemicara. Déné miturut kaanané, jinisé pidhato iku
uga werna- werna, ya iku: kaanan resmi, setengah resmi, ora resmi, lan
sapanunggalané. Kepriyé carané pidhato kang apik lan kasil bakal dijlentrehaké
ing kéné. Wektu Pidhato pemicara iku digatekaké déning kabéh kang rungokaké.
Kabéh kang ana ing pemicara saka klambi, rambuté, tekan carané mlaku ing podium
digatekaké déning pamirengé. Kepriyé carané ngadeg uga ora luput saka
pengamatanné pemireng pidhato iku. Apa kang ora pas saka pemicara bisa dadi
bahan panacad déning para pemireng. Panacad iku nyebabaké pidatoné ora kasil
kanthi apik.

1. Carané Nganggo Klambi. Klambiné kudu resik, rapi, sopan, lan jumbuh kaliyan
kaanané pemireng pidhato iku. Carané nganggo penganggon utawa klambi kudu
bener., umpamane: peciné ora miring, dasiné anggoné nalekaké wis bener. Jinisé
klambi uga kudu nyesuaiaké karo pemirengé, yén pemirengé nganggo jas pemicarané
beciké uga nganggo jas, yén pemirenge nganggo hem lengen dawa becike pemicarane
uga nganggo hem lengen dawa.

2. Carané Ngadeg ing Podium. Sadurungé diwènéhi wektu déning wong kang macakaké
pranata adicara, beciké pemicara lungguh ana papan kang rada ndelik. Aja lungguh
ana ngarepé pemireng, amarga penampilané mengko ora duwéni kejut. Anggoné mlaku
anuju podium kudu kanthi lumrah, ora digawé- gawé. Sadurungé ngomong, ambegan
lan nyawang kabéh para pamirengé kanthi sumringah. Anggoné ngadeg kanthi jejeg
lan aja nyenderaké awak ing podium.

3. Carané Nggocèki Mikrofon. Mikrofon kang ana standaré ora perlu digocèki bola-
bali amarga bisa muni lan brebegi. Déné mikrofon kang ora ana standaré digocèki
kanthi lumrah baé. Aja dolanan kabel utawa nggaya kaya penyanyi ing panggung.
Mikrofon karo lambé aja kecedaken utawa kadohan.

Nulis Pidhato Babagan pidatho wis dipratelakaké secetha- cethané ing ngarep.
Sadurungé gawé naskah utawa teks pidhato, amrih beciké gawé cengkorongané iku
kaya ing ngisor iki.

1. Menehi Hiburan. Pidhato jinis iki ditindakaké ana ing acara pahargyan. Déné
tujuané ya iku supaya acara iku bisa sumringah lan meriah. Pemicara mung
ngandharaké babagan kang gawé seneng lan bungah, uga nganggo basa kang santai
lan raket.



https://jv.wikipedia.org/wiki/Serak_Jawa

Serak Jawa utawa Tyto Alba ya iku manuk sing isih kelebu jinise manuk beluk.
Serak Jawa gampang dititeni rupane maujud jantung, wernane putih lan pinggire
soklat. Matane madhep mangarep. Wulune alus, wernane putih, bagiyan dhuwure
klawu rada padhang lan ana garis sing rada peteng lan totol-totol nyebar ing
awake kabeh. Ana tandha kempling ing suwiwi lan gegere. Bagiyan ngisore wernane
putih karo totol-totol ireng utawa oa ana. wulu sikile arang-arang. Ndhase
gedhe, keker lan mbunder. Iris mata wernane ireng. Cucuke landhep, madhep
ngisor, rada putih. Sikile putih rada kuning nganti soklat. Lanang-Wedok gehdene
lan wernane arep padha nanging biasane sing wedok awake luwih gedhen 25%.

Manuk Beluk umume ana ing saben nagara ing donya. Ana ing Indonésia dhewe,
saliyane Tyto Alba sing asale saka Famili Tytonidae, ana uga genus-genus saka
famili Strigiadae, kaya: Otus, Bubo, lan Ninox. Senajan wis akèh sing dingerteni
sadurunge, Tyto Alba nembe dideskripsike tahun 1769 déning naturalis saka Italia
asmane Giovanni Scopoli. Jeneng spesies alba dipilih amarga wulune putih. jeneng
liya saka Tyto alba ya iku: burung hantu muka monyet, burung hantu kerdil,
burung hantu emas, burung hantu perak, burung hantu malam, burung hantu tikus,
burung hantu pemekik, burung hantu jerami, lan burung hantu cantik.

Awak bagiyan ndhuwur wernane klawu padang ana garis-garis rada peteng lan
totol-totol pucet sing nyebar ing wulu sakawake. Ing suwiwi lan gegere ana
totol-totol lusuh. Bagiyan ngisor wernane putih lan ana sing duwé totol-totol
ireng (nanging uga ana jinis sing ora duwé totol-totol ireng). Wulu ing sikil
ngisor biasane tipis. Béntuk raine kaya jantung werna putih lan pinggire rada
soklat. Iris mata wernane ireng. Werna sikil putih arep nguning nganti soklat.

Gedhene awak manuk sig lanang lan wedok arep padha, nanging biasane sing wedok
awake luwih gedhé sitik.

Rikala nggolek mangsa, Tyto Alba nduwé strategi sing béda karo jinis-jinis manuk
predator liyane. Manuk-manuk predator liya, biasane ngandelake mabure sing cepet
lan nggawe kaget mangsane. Rikala nggolek mangsa Tyto Alba ngandelake cara mabur
sing tanpa swara lan ngrungokake swara mangasane. Swara amerga obahe suwiwi,
dilirihake karo lapisan kaya beludru ing wulu-wulu suwiwine. Saliyane iku,
pinggir suwiwine Tyto Alba ana jumbai-jumbai alus sing bisa nglirihake swara
suwiwi. Cara mabur sing tanpa swara iki nyebabake mangsa ora bisa krungu obahe
Tyto Alba.

Mata Tyto Alba peka sanget saengga bisa ndelok senajan ana ing petengan. Kanggo
ngerteni panggonan mangsane, mata lan pangrungon Tyto Alba kerja bareng-bareng.
Mata Tyto Alba panggonane ajeg ing panggonane, madhep mengarep lan ngewenehi
pandelengan sing sipate binokuler lan stereoskopik. Panggonan mata sing ajeg
duwéni kakurangan, utamane kanggo ndeteksi sekitare. Kanggo nanggulangi kaya
ngene, Tyto Alba duwé gulu sing fleksibel saengga ndase bisa muter 270 derajat.
Mata Tyto Alba bisa adaptasi sing apik kanggo ndelok senajan panggonane ora
padang. Iki bisa dititeni saka ukurane pupil mata sing gedhé lan retina sing
kasusun saka sel-sel sensitif sing ngewenehi efek pandelengan monokromatik. Mata
Tyto Alba duwé lapisan membran panutup sing bisa dibuka lan ditutup. Obahe buka
lan nutup membran iku fungsine kanggo ngresiki mata saka bleduk lan reget sing
neplek ing mata.

Tyto Alba duwé susunan panggonan kuping sing béda karo liyane, amerga ora
simetris utawa dhuwur lan sudute ora padha. Bolongan-bolongan kuping kasebut
dislubungi karo lapisan fleksibel sing kasusun saka wulu-wulu cendhak kaya wulu
sing nutupi raine. Lapisan kasebut fungsie mawa keping pemantul utawa reflektor
swara. Sing kaya ngono iku nggawe Tyto Alba nduwé pangrungon sing peka lan
sifate ngarah (direksional) marang sumber swara, saenga Tyto Alba bisa ngerti
panggonan mangsane senajan kahanane peteng ndedet.

Tyto Alba duwé kebiasaan mangan sing beda, gumantung saka gedhene mangsa sing
kecekel, Tyto Alba bisa nguntal mangsane wutuh utawa dicacah dadi luwih cilik
sadurungen diuntal. Daging lan bagiyan sing empuk saka awake bakal dicerna, wulu
lan balung ora dicerna banjur dimuntahake meneh arupa pellet.

Ana panaliten sing nyatakake Tyto Alba duwé sipat Poligami. Manuk lanang siji
bisa duwé pasangan luwih saka siji, sing jarak susohe kurang saka 100 meter. Pas
wayah kawin, manuk lanang mabur ngiteri wit cedak susoh, karo ngentokake swara
kaya koaran. Akeh-akehe Tyto Alba nggawe susoh ing wit nganti dhuwure 20 meter.
Dhèwèké uga bisa nyusoh ing wangunan tuwa, guwa, lan ceruk sumur. Burung Hantu
bisa manak saben tahun, gumantung saka cukup orane sumber pangan. Yen kahanan
lingkungane ndukung, sapasang Tyto Alba bisa manak ping loro setahun. Ana ing
laladan temperata lan sub Artik, mangsa kawin lan manak Tyto Alba kedadeyan
rikala musim semi. Populasi tikus sing dhuwur bisa ndadekake Tyto Alba ngrembaka
saya akeh. Ana ing samangsa kawin manuk wedok Tyto Alba bisa ngendhog 3-6 malah
ana sing nganti 12 ing rentang rong dina. Werna ndhoge putih lan wujude bunder
lonjong. Dhawane 38–46 mm lan ambane 30-35mm. Ndhog age-age dikremi sawise
diselehke suwene 30-34 dina. Anakan sing awake luwih gedhé biasane luwih akèh
éntuk pakan saka mbokne. Merga iku, arang banget ditemokake kabèh anakan netes
ing sasusoh barengan bisa urip, kejaba sumber pakan ing sekitar kono akeh.
Umume, anakan sing paling cilik utawa sing netes paling keri bakal mati dipateni
anakan sing luwih tuwa.

Serak Jawa utawa Tyto Alba umume ana ing laladan wit-witan, nganti panggonan
sing dhuwure 1.600 m dpl. Ing pinran alas, perkebunan, pekarangan nganti
taman-taman kutha gedhe. Kerep menclok endep ing wit-witan utawa perdu, karo
ngentokake swara saut-sautan karo pasangane. Pisan-pisan mudhun nyamber
mangsane. Kerep uga nggolek mangsa bareng karo anak-anake. Aktif rikala bengi,
nanging kala-kala aktif rikala sore lan pajar. Awan-awan Tyto Alba biasane mung
meneng ing bolongan-bolongan wot, guwa, sumur, wangunan-wangunan tuwa.

Ana jinise Tyto Alba khusus, sing bisa manggoni panggonan gaweyan manungsa sing
kaya bolongan wit. Susoh gagak lan manuk predator liya sing ditinggal uga bisa
dadi pilihan. Sela-selane watu uga dienggoni.

Tyto alba iku jinise manuk sing sumebar nganti sadonya (kosmopolitan). Populasi
manuk iki bisa ditemoni ing saben bawana kejaba Antartika, kelebu kabèh
wewengkon Australia lan Tasmania. Tyto Alba uga bisa ditemoni ing wewengkon
Inggris lan Éropah, lan bisa uga ing Asia Selatan, tenggara lan barat, Afrika
lan Wewengkon Amerika Utara. Ing Amerika Selatan, Tyto Alba bisa ditemokake ing
laladan savana lan kepulonan Oceania kaya kepulonan Galapagos.



https://jv.wikipedia.org/wiki/Senyawa_Kimia

Senyawa kimia ya iku zat kimia murni kang kawangun saka rong unsur utawa
sawatara unsur kang bisa dipérang manèh dadi unsur-unsur pembentuké kanthi
réaksi kimia kasebut. Tuladhané, dihidrogen monoksida (banyu, H2O) ya iku
sawijining senyawa kang kawangun saka rong atom hidrogen kanggo saben atom
oksigen.

Padatan, perbandhingan iki kudu tetep amarga sipat fisikané, dudu perbandhingan
kang digawé dèning manungsa. Mula iku, material kaya kuningan, superkonduktor
YBCO, semikonduktor "aluminium galium arsenida", utawa coklat dianggep campuran
utawa aloy, dudu jinis senyawa.

Ciri-ciri kang mmbedakaké senyawa karo unsur lan campuran ya iku anané rumus
kimia. Rumus kimia mènèhi perbandhingan atom ing zat lan cacahing atom ing
molekul tunggalé (mula iku rumus kimia etena ya iku C2H4 lan dudu CH2. Rumus
kimia nyebutaké apa senyawa kasebut kawangun saka molekul; Tuladhané, natrium
klorida (garam dapur, NaCl ya iku senyawa ionik. Wujud senyawa uga ana ing
sawetara fase. Akèh kang dadi senyawa kang luwih cilik utawa atom individual
bisa dipanasaké nganti suhu tartamtu kang banjur diarani suhu penguraian. Saben
senyawa kang wis dijlèntrèhaké ing literatur nduwè pengenal kang unik, ya iku
kang diarani nomor CAS.

Ing alam, senyawa kimia digolongaké dadi loro, ya iku senyawa organik lan
senyawa anorganik. Senyawa organik dibangun déning atom utamané karbon, saéngga
senyawa iki uga diarani hidrokarbon. Senyawa hidrokarbon ana akèh ing alam lan
uga ing makhluk urip, wiwit saka bahan bakar nganti molekul kang asalé utawa
kang ditemokaké ing makhluk urip kayata karbohidrat, protein, lemak, asam amino,
lsp.

Déné senyawa anorganik ya iku senyawa kang disusun saka atom utama logam, akèh
ditemokaké ing zat mati, kayata lemah, watu, banyu segara, lsp.



https://jv.wikipedia.org/wiki/Sem%C3%A8n

Semèn ya iku zat kang kanggo ngraketaké watu, bata, batako, utawa bahan bangunan
liyané. Tembung semèn asalé saka tembung caementum (basa Latin),kang tegesé
ngethok-ngethok dadi luwih cilik lan ora aturan bentuké. Sanajan tau misuwur ing
jamané, semèn made in Napoli iki wis ora diprodhuksi manèh. Semèn iki ora
diprodhuksi sawisé ambruké krajaan Romawi, kurang luwih abad pertengahan nalika
taun 1100-1500 M. Semèn resèp ramuan pozzuolana iki wis ora diprodhuksi manéh.

Jroning owah gingsiring pradhaban manungsa ing babagan wewangunan, kerep ana
carita yèn para leluhur ing jaman biyèn bisa ngraketakè watu-watu kang gedhé
mung nganggo putih endhog, ketan lan liya-liyané. Ananging uga bisa mbangun
wewangunan kayata bangunan-bangunan kang fénomènal. Contoné Candhi Barabudhur
utawa Candhi Prambanan ing Indonésia, kreteg ing Cina kang miturut legendha mung
nggunakaké ketan kanggo ngraketaké. Saliyané iku ana uga kang nggunakaké aspal
alam kayata ing pradhaban ing Mahenjo Daro lan Harappa ing India utawa
wewangunan kuna kang ditemokaké ing Pulo Buton Bener lan orané, carita, legendha
iku nuduhaké yèn semèn wis dikenal wiwit jaman biyèn. Sadurungé nganti dadi
wujud kang kaya saiki, kanggo nèmpèlaké lan ngraketaké wewangunan mung
nggunakaké campuran watu kapur lan awu vulkanis. Kang sepisanan ditemokaké ing
jaman Krajaan Romawi, panceré ing Pozzuoli, cerak teluk Napoli, Italia. Bubuk
iku banjur diwènèhi jeneng pozzuolana. Ing abad kang kaping 18 (ana uga sumber
kang nyebutaké kurang luwih taun 1700-an M), John Smeaton ya iku insinyur kang
asalé saka Inggris nemokaké ramuan kuna kanggo ngraketaké material bangunan iki.
Dhèwèké nggawé adhonan saka campuran watu kapur lan lemah lempung nalika nggawé
lan mbangun menara suar Eddystone ing pinggir pasisir Cornwall, Inggris.



https://jv.wikipedia.org/wiki/Samurai

Samurai (侍 atau 士, Samurai?) inggih punika istilah kanggè pèrwira militèr kelas
elit sakdèrèngè zaman industrialisasi ing Jepang. Tembung "samurai" asalipun
saking tembung kerja "samorau" asal basa Jepang kuno, ngubah dados "saburau"
ingkang maknanipun "melayani", lan pungkasanè dados "samurai" ingkang mèrdamèl
dados pelayan kanggè sang majikan.

Istilah ingkang langkung trèp inggih punika bushi (武士) (harafiah: "orang
bersenjata") ingkang dipunginaakèn ing masa zaman Edo. istilah samurai
dipunginaakèn kanggè prajurit elit saking kalangan bangsawan, lan botèn
tuladhanè, ashigaru utawi tèntara berjalan kaki. Samurai ingkang botèn kaikèt
kaliyan klan utawi merdamel kangge majikan (daimyo) dipunsebat ronin (harafiah:
"orang ombak"). Samurai ingkang bertugas ing han dipunsebat hanshi.

Oda Nobunaga inggih punika bangsawan ingkang misuur saking kawasan Nagoya
(pernah dipuntepang dados Ohwari) lan tuladha samurai luar biasa Tempoh Sengoku.
punika meletakkan asas penyatuan Jepun lan ninggalaken namung pinten-pinten taun
langkung wiwit saking penyatuan tersebut.

Oda Nobunaga nyipta organisasi lan taktik perang, gumantung kaliyan harquebus,
mbangun perdagangan lan nghargai ciptaan enggal; kemenangan ingkang
saklajengipun sarujuk piyambakipun menjayakan penghapusan Shogunate Ashikaga lan
perletakan senjata kuasa tentera sami Buddha, ingkang nyemarakkan perjuangan
sia-sia ing kalangan penduduk selama pinten-pinten abad. nyerang saking
"perlindungan" kuil Buddha, punika kagolong prekawis berterusan kaliyan sebarang
bangsawan perang warlords kalebet maharaja ingkang cuba miwiti tindakan punika.
Oda Nobunaga ninggal ing taun 1582 ing serangan déning salah tiyang
pengikutipun, Akechi Mitsuhide. Toyotomi Hideyoshi (lihat di bawah) lan ,
ingkang madhekake Shogunate Tokugawa, punika pengikut setia . Hideyoshi ingkang
dipunagegaken déning petani boten dipuntepang dados salah seorang jeneral utama
ing ngandap Nobunaga lan Ieyasu ingkang nate berkongsi zaman kanak-kanak kaliyan
Nobunaga. Hideyoshi menumpas Mitsuhide ing tempoh sewulan lan kaliyan punika
dipunanggep dados penggantod ingkang sah amrgi berjaya mbalas dendam ing inggil
pengkhianatan Mitsuhide.



https://jv.wikipedia.org/wiki/Salad

Salad inggih punika istilah kanggé jinising panganan ingkang awujud potongan
bahan panganan ingkang siap dipundhahar. Salad punika padatanipun kadhapuk
saking janganan utawi sayuran mentah utawi kathah ingkang mastani lalapan saha
saged ugi saking maneka warni jinis woh-wohan (buah-buahan). Penyajian salad
punika kagungan variasi, wonten salad kangge hidangan pambuka, kangge ndampingi
panganan utami lan kangge hidangan panutup. Salad punika saged dipundhahar
kanthi kahanan adhem (dipunlebetaken kulkas rumiyin) lan saged ugi saged
dipundhahar kanthi kahanan temperatur ruang. Kejawi punika salad punika saged
ugi kanggé isi roti sandwich. Padatanipun salad punika wonten paling sekedhik
satunggal janganan ingkang tasih mentah utawi lalapan lan buah-buahan . Salad
punika asring dipundhahar kaliyan saus (dressing) tartamtu. Salad punika
sajatosipun namung versi Baratipun jinis dedhaharan wonten ing Indonésia kadosta
gado-gado, lotèk, karédok, utawi pecel.

Asaling tembung salad punika saking Perancis salade ingkang ateges sami, saking
Latin salata ingkang ateges asin saking sat (salt) utawi uyah. Wonten ing Basa
Inggris tembung ingkang kapisan medal minangka salad inggih punika salad utawi
sallet nalika abad kaping 14.

Sarem utawi uyah punika wonten gegayutanipun kaliyan salad amargi salad punika
dipunparingi bumbu dressing toya sarem utawi asin minyak lan cuka nalika masa
Romawi. Pangginaan salad bar punika kapisan wonten ing Inggris Amerika nalika
taun 1976.

Sejarawan ngandharaken bilih menawi Bangsa Roma dhahar janganan kacampur kaliyan
saus. Babilonia nedhi janganan ijo kaliyan minyak lan cuka kalih èwu taun
kepengker. Nalika taun 1699 wonten ing buku, Acetaria:A Discourse on Sallets,
John Evelyn ngusahakaken kanca-kancanipun Britons dhahar salad.

Amerika Serikat ngawéntaraken salad wonten ing pungkasan abad 19. Saking Éropah
lan Amerika dhateng Cina, Jepang, lan Australia salad banjur dipunsadé wonten
ing Supermarket kanggé tiyang ingkang boten gadhah wekdal kanggé damel salad.
Wonten ing restoran padatanipun sampun wonten salad bar ingkang dipunranté
panganan fastfood kados wonten ing McDonald's lan KFC.



https://jv.wikipedia.org/wiki/SUM_41

SUM 41 ya iku band kang asalé saka nagara Kanada . Band iki uga digawé karo
Deryck Whibley, Steve Jocz, Mark Spincoluk, lan Mark Costanzo. Nanging Mark
Spincoluk lan Mark Costanzo wis metu saka band nalika durung misuwur. Jeneng iki
dijupuk saka sejarah gawéne ya iku nalika 41 dina sadurunge mangsa ketiga/panas
(Summer= SUM) . SUM 41 miwiti manggung ing nagara-nagara Éropah taun 2013.
Miwiti wulan labuh Juli 2015, gitaris asli saka SUM 41, Dave Basksh ingkang
ndérek damel band saka Ontario iku gabung malih . Dave kapisan miwiti manggung
nalika SUM 41 ing kutha Cleveland, Ohio, nagari Amerika Sarékat. Deryck nalika
maringi kawruh marang pénonton babagan lagu Fat Lip, banjur Dave Baksh munggah
panggung.. Miwiti 2015, Deryck ingkang sakdurungé kécanduan ngunjuk alkohol,
piyambaké diéwahi kaliyan kanca-kancané kanggo mandhég babagan kebiasaan ala
iku. Wangsulé Dave Baksh ing sajroning SUM 41, agawé Deryck kagungan sémangat
malih dhamél lagu saréng-saréng kancané ing band SUM 41.

Deryck karo Steve iku réncang rikala sékolah ing SMA salah sawijining kutha
métropolitan ing nagari Amerika Sarékat, ya iku kutha Ontario, nagari Kanada.
Stevo, asma célukan saka Steve Jocz iku bébarengan karo Deryck dhiskusi babagan
band punk-rock lan emo. Dhiskusi maneka wérna, banjur Deryck lan Stevo magépokan
ing dhaleme band asmane Kaspir. Band iki uga wiwit pangkas séjarahe saka SUM 41
. Deryck lan Stevo banjur nawari Dave Baksh kanggo ngisi mélodi gitar, amarga
Deryck badhe fokus kanggo main gitar ritém lan nyanyi. Kanggo ngisi pémain bass,
Cone McCaslin ditawari gabung. Jenéng iki dijupuk saka séjarah gawéne ya iku
nalika 41 dina sadurunge mangsa ketiga/panas (Summer= SUM) . Deryck banjur milih
Greig Nori, ya iku pényanyi saka band Treble Charger, dadi manajér saka band
kang ngadég taun 1996 iku. Greig matur, Deryck iku salah sawijining tiyang
ingkang déknen témoni kang pingin bangét dadi bintang musik rock.. Miwiti surya
16 November 2015, Deryck maringi pawarta marang fans saka SUM 41, menawi band
iku tasih prosés rèkaman album anyar . Ing salah sawijining vidèo ingkang ngémot
gambar saka Deryck, lagi gatékna prosés rékaman swara drum ingkang di tabuh karo
Frank Zumo .



https://jv.wikipedia.org/wiki/Rahwana

Rahwana (Dewanagari: रावण, IAST Rāvaṇa utawa Rāvaṇa; kadhangkala dialihaksara
dadi Raavana lan Ravan utawa Revana, jroning padhalangan luwih kawentar kanthi
sesebutan Prabu Dasamuka) iku salah sijiné paraga ing wiracarita Ramayana. Prabu
DasamukaDasamuka iya Rahwana iku putrané mbarep Resi Wisrawa lan Dèwi Sukesi,
putriné Prabu Sumali, nata ing AlengkaAlengka.

Nalika lairé, ing jagad ana ngalamat ala warna-warna, kayata: udan getih,
cahyané BagaswaraBagaswara katon surem kucem, ing akasa akèh clérét taun pating
sliwer tiba ing bantalabantalan, butabuta, silumansiluman, jinjin, setan, peri
pahrayangan padha ngaton lan jejogetan.

Lairé Dasamuka saka guwa garba ora kaya salumrahé bayi. Sepisanan Sang Dèwi
Sukesi nglairaké sirah bayi cacahé sepuluh kang rupané medéni banget. Pakulitané
biru, netrané abang angatirah, siyungé mingis-mingis. Sabanjuré Dèwi Sukesi
nglairaké lengen bayi cacahé rong puluh, nuli disusul perangan awak liyané.

Déning Resi Wisrawa, jabang bayi kang mustakané (sirahé) cacah sepuluh, abahu
lan tangané cacah rong puluh iku banjur kaparingan asma kang salaras karo
kahanané, ya iku Dasamuka (,arai sepuluh), uga sinebut Dasawardana, Dasanana,
Dasawaktra, Dasasya, Sasasira, Dasagriwa (,agulu sepuluh) lan Wingsatibahu.

Wiwit cilik Dasamuka digegala déning ingkang éyang Prabu Sumali, supaya seneng
ulah kasutapan lan prihatin, saéngga ing tembé dadi wong sing digdaya sekti
mandraguna tanpa tandhing, darbé kaluwihan ngungkuli sapa baé. Wiwit cilik
tekané diwasa Dasamuka lan adhi-adhiné padha urip ing pertapan, lan mertapa
tanpa mangan lan ngombé ing pucuking gunung Gohkarna lawasé seket taun. Saben
limang taun, sirahé dipothol siji, dilebokaké ing geni sesaji.

Bareng wis ganep seket warsa, Dasamuka karawuhan bathara Syiwa (Bathara Guru).
Dasamuka kaparengaké darbé panuwun, lan panuwuné mau bakal diudanèni. Dasamuka
nyuwun aji jaya kawijayan kang linuwih, jagad ora ana sing bisa nandhingi. Aja
nganti bisa mati mungsuh manungsa, naga, garudha, buta/raseksa, apsara, widadara
apadéné déwa. Kabèh makhluk urip ing saindhengé jagad kudu bisa dikuwasani
kanthi gampang. Bathara Guru ngabulaké panyuwuné Dasamuka, amung welingé yèn ana
kethèk putih, Dasamuka ora dikeparengaké ngina, apamanèh gawé cintrakané. Awit
amung kethèk putih iku kang bisa ngasoraké yudané Dasamuka.

Tumindaké Dasamuka gawé kageté Bathara Sangkara kang tumuli nindhihaké jempol
samparané kiwa ing puncaking gunung Kelasa, satemah gunung ora obah. Tangané
Dasamuka loro pisan kejepit Gunung Kelasa, ora bisa dilolos, malah obah waé ora
bisa. Jalaran kelaran banget, Dasamuka mbengok sora. Swarané ngumandhang ing
akasa, agawé girisé tribawana. Suwé-suwé Bathara Sangkara tuwuh welasé,
panindhihé dikendhoni, saéngga Dasamuka bisa nglolos tangané. Bathara Sangkara
nuli paring asma anyar marang Dasamuka: Rawana. saka tembung "Rawa" kang tegesé
arané swara sora nggegirisi. Dudu Rahwana kaya kang asring dikocapaké para
dhalang, kang asring dikérata basa dadi tembung "Rah" tegesé getih, lan "wana"
tegesé alas, kang maknané Dasamuka iku kadadeyan saka "getih ing alas". Kuwi
salah kaprah. Sing bener "Rawana" tanpa aksara "h", dudu Rahwana.

Dasamuka duwé adhi cacah telu, ya iku Kumbakarna (wujud buta sagunung anakan),
Dèwi Sarpakenaka (wujud raseksi), lan Wibisana (wujud satriya bagus). Karo Prabu
Danaraja (Danapati), Dasamuka kaprenah kadang séjé ibu nunggal rama. Ibuné Prabu
Danaraja asmané Dèwi Lokati, putrané Prabu Lokawana ratu Lokapala.

Prameswariné Prabu Dasamuka widodari asmané Dèwi Tari, peputra kakung siji asma
Indrajit iya Meganandha. Karo garwa liyané, Prabu Dasamuka apeputra Trisirah,
Trikaya, Trimuka, Trinetra, Triweneh, Dewantaka, Dewantumut, Narantaka,
Sagsadewa, lan Pratalamaryam iya Bukbis. Trikaya lan Trimuka iku putra kembare
Dasamuka patutan saka Dewi Wisandi. Sedulur kembar iki dicaritakake duwé
kasekten kang bisa urip manèh yèn dilangkahi kunarpane karo kembarane. Déning
Kapi Anoman sedulur kembar iki disirnakake kanthi mbenthusake/ngadu sirahe,
saengga kalorone mati bareng.

Aji-ajiné aran Pancasunya (Pancasona) peparingé Resi Subali. Dayané aji
Pancasunya, yèn Dasamuka ngemasi ing sajabaning pepesthen, bisa waluya jati
manèh. Amarga darbé aji Pancasunya, watak-wantuné Dasamuka sangsaya angkara
murka lan adigang adigung adiguna. Akèh para ratu, para raja sakiwa tengené
nagara Alengka kang ditelukaké sarana linawan bandayuda, kayata nagara Lokapala,
Maespati, Ayodya, Mantili, lan sapituruté. Kejaba iku uga akèh para pandhita
kang padha dipaténi jalaran ora sarujuk karo tumindaké Dasamuka sing ndusta Dèwi
Sinta, garwané Prabu Rama ing Pancawati.

Ing perang Giriantara, ya iku perang antarané nagara Alengka (utawa Lanka, vèrsi
Indhia) lumawan Pancawati dadi ramé amarga Prabu Rama dibiyantu déning para
wanara. Pungkasané Dasamuka iya Rahwanaa bisa disirnakaké déning Prabu
Ramawijaya srana ditamani senjata pamungkas wujud jemparing paringané déwa aran
Kiai Guhyawijaya. Dadi dudu jemparing Kiai Guwawijaya sing asring sok dikocapaké
Ki Dhalang kaé. Kuwi salah kaprah, jalaran tembung Guhyawijaya iku mengku teges,
Guhya tegesé gaib,déné wijaya tegesé kemenangan, dadi cethané Guhyawijaya iku
tegesé "kemenangan kang sinandhi/gaib").

Prabu Rama anggoné ngasoraké Dasamuka iku sejatiné mung kinarya lantaran tumrap
Bathara Wisnu anggoné bakal mbrasta tumindha dur angkara murka kang tumanduk ana
anggané Prabu Dasamuka.



https://jv.wikipedia.org/wiki/Prunggu

Prunggu ya iku campuran tembaga karo unsur kimia liya, biasane karo timah,
senajan uga bisa karo unsur-unsur liya kaya fosfor, mangan, alumunium, utawa
silikon. Perunggu sifate atos lan kerep digunakake ing industri. Jaman biyèn
perunggu penting banget, malah nganti ana jaman sing diarani jaman perunggu.

Ditemokake perunggu nggawé manungsa bisa nggawé perkakas-perkakas perunggu sing
luwih apik tinimbang kabèh piranti sing digawé ing jaman sadurunge.
piranti-piranti, senjata, lan material wangunan liyane sing digawé saka perunggu
bisa luwih atos lan luwih awet tinimbang piranti sadurunge sing digawé saka watu
lan tembaga. Pisanane perunggu dicampur karo arsenik kanggo nggawé perunggu
arsenik. Sabanjure timah sing digunakake lan timah nggantekake posisi arsen ing
akhir abad kaping telu sadurunge masehi.

Perunggu Timah luwih apik dibandingke perunggu arsenik amerga proses gawéne
luwih gampang. Saliyane iku, timah uga ora ngracuni, yèn dibandingake karo arsen
sing ngandut racun.

Perunggu saka timah sing paling tuwa dikira-kira wis ana aket milenium kaping
papat sadurunge masehi ing Susa (Iran) lan ing situs kuno-situs kuno ing China,
Luristan (Iran) lan Mesopotamia (Irak).



https://jv.wikipedia.org/wiki/Proklamasi_kamardikan_Indon%C3%A9sia

Proklamasi Kamardikan Indonésia Jumat, 17 Agustus 1945 Taun Masehi, utawa 17
Agustus 2605 miturut taun Jepang, utawa 17 Ramadan 1365 Taun Hijriah diwacakaké
déning Ir. Soekarno sing didhampingi déning Drs. Mohammad Hatta ing Dalan
Pegangsaan Wétan 56, Jakarta Pusat. Prosès kanggo nggayuh proklamasi iki ora
gampang. Sadurungé wis dibentuk sawijining panitia panyelidik, banjur ganti
jeneng dadi panitia persiapan, sing diadani déning pamaréntah Jepang. Ing
pungkasan Perang Donya II ya iku tanggal 12 Agustus 1945, Marsekal Terauchi wis
ngandaraké marang Soekarno, Hatta lan Radjiman yèn pamaréntah Jepang bakal
énggal mènèhi kamardikan marang Indonésia lan proklamasi kamardikan bisa
dilaksanakaké jroning sawetara dina, gumantung cara kerja PPKI. Nanging para
pemuda Indonésia wis ora sranta, saéngga kedadéyan Prastawa Rengasdengklok ya
iku 'penculikan' Soekarno saperlu didhesek supaya énggal ngumumaké kamardikan.

Ing tanggal 6 Agustus 1945 sawijining bom atom ditibakaké ing sadhuwuring kutha
Hiroshima Jepang déning Amérika Sarékat sing wiwit mudhunaké moral semangat
tentara Jepang ing saindhenging jagad. Sedina sawisé iku Badan Penyelidik Usaha
Persiapan Kamardikan Indonésia BPUPKI, utawa "Dokuritsu Junbi Cosakai", ganti
jeneng dadi PPKI (Panitia Persiapan Kamardikan Indonésia) utawa disebut uga
Dokuritu Junbi Inkai jroning basa Jepang, kanggo luwih negasaké kepinginan lan
angkah nggayuh kamardikan Indonésia. Ing tanggal 9 Agustus 1945, bom atom kaloro
ditibakaké ing sadhuwuring Nagasaki saéngga nyebabaké Jepang nyerah marang
Amérika Sarékat lan sekuthuné. Momèn ini pun dimanfaataké déning Indonésia
kanggo mroklamasèkaké kamardikané.

Soekarno, Hatta minangka pimpinan PPKI lan Radjiman Wedyodiningrat minangka
mantan ketua BPUPKI dimaburaké menyang Dalat, 250 km ing sisih wétan segara
Saigon, Vietnam kanggo ketemu Marsekal Terauchi. Ana kabar yèn pasukan Jepang
pinuju ana ing jurang kakalahan lan bakal mènèhaké kamardikan marang Indonésia.
Sauntara iku ing Indonésia, ing tanggal 14 Agustus 1945, Sutan Syahrir wis
krungu warta liwat radhio yèn Jepang wis nyerah marang Sekutu. Para pejuang
gerilya siap-siap mroklamasèkaké kamardikan RI, lan nulak wujud kamardikan
minangka hadiah Jepang.

Ing tanggal 12 Agustus 1945, Jepang liwat Marsekal Terauchi ing Dalat, Vietnam,
ngandaraké marang Soekarno, Hatta lan Radjiman yèn pamaréntah Jepang bakal
énggal mènèhi kamardikan marang Indonésia lan proklamasi kamardikan bisa
dilaksanakaké jroning sawetara dina, gumantung cara kerja PPKI. Senadyan
mangkono Jepang ménginaké kamardikan Indonésia ing tanggal 24 Agustus.

Rong dina sabanjuré, wektu Soekarno, Hatta lan Radjiman bali menyang tanah air
saka Dalat, Sutan Syahrir ndhesek supaya Soekarno énggal mroklamasèkaké
kamardikan amarga nganggep asil patemon ing Dalat minangka tipu muslihat Jepang,
amarga Jepang sawektu-wektu wis kudu nyerah marang Sekutu lan kanggo nyelaki
anané perpecahan jroning kubu nasionalis, antara sing anti lan pro Jepang. Hatta
nyritakaké marang Syahrir bab asil partemon ing Dalat. Soekarno durung yakin yèn
Jepang pancèn wis nyerah, lan proklamasi kamardikan RI wektu iku bisa ndadèkaké
wutahing getih sing akèh, lan bisa duwé akibat fatal yèn para pejuang Indonésia
durung siap. Soekarno ngélingaké Hatta yèn Syahrir ora duwé hak mroklamasèkaké
kamardikan amarga iku haké Panitia Persiapan Kamardikan Indonésia (PPKI).
Sauntara iku Syahrir nganggep PPKI arupa badan gawéyan Jepang lan proklamasi
kamardikan déning PPKI mung ateges 'hadiah' saka Jepang (sic).

Ing tanggal 14 Agustus 1945 Jepang nyerah marang Sekutu. Tentara lan Angkatan
Laut Jepang isih kuwasa ing Indonésia amarga Jepang wis janji bakal mbalèkaké
kakuwasan ing Indonésia marang Sekutu. Sutan Sjahrir, Wikana, Darwis, lan
Chaerul Saleh krungu kabar iki liwat radhio BBC. Sawisé krungu désas-desus
Jepang bakal bertekuk lutut, golongan muda ndhesak golongan tuwa supaya énggal
mroklamasèkaké kamardikan Indonésia. Nanging golongan tuwa ora kepingin kesusu
lan ora gelem ana wutah getih nalika proklamasi. Konsultasi diayahi jroning
wangun rapat PPKI. Golongan muda ora nyetujoni rapat iku, ngèlingi PPKI iku
badan sing dibentuk déning Jepang. Golongan muda kepingin kamardikan saka usaha
bangsa kita dhéwé, dudu pawèwèh Jepang.

Soekarno lan Hatta nekani panguwasa militer Jepang (Gunsei) kanggo konfirmasi
ing kantoré ing Koningsplein (Medan Merdeka). Ananging kantor kasebut kothong.

Soekarno lan Hatta bebarengan Soebardjo sabanjuré lunga menyang kantor Bukanfu,
Laksamana Muda Maeda, ing Dalan Medan Merdeka Utara (Rumah Maeda ing Jl Imam
Bonjol 1). Maeda nyambut kerawuhan rombongan iki kanthi ucapan slamet wis kasil
ing Dalat. Sinambi njawab yèn dhèwèké durung nampa konfirmasi sarta isih nunggu
instruksi saka Tokyo. Samulihé saka Maeda, Soekarno lan Hatta énggal nyiapaké
patemon Panitia Persiapan Kamardikan Indonésia (PPKI) ing jam 10 pagi 16 Agustus
ésuké ing kantor Jalan Pejambon No 2 kanggo ngrembug sing magepokan karo
persiapan Proklamasi Kamardikan.

Sedina sawisé iku, gejolak tekanan sing ménginaké pengambilalihan kakuwasan
déning Indonésia tansaya ndadra, dilancaraké déning para pemuda saka manéka
golongan. Rapat PPKI ing 16 Agustus jam 10 ésuk ora dilaksanakaké amarga
Soekarno lan Hatta ora teka. Peserta rapat ora ngerti yèn wis kedadéyan prastawa
Rengasdengklok.

Para pemuda pejuang, klebu Chaerul Saleh, Sukarni, lan Wikana sing kobong
semangat heroismené sawisé dhiskusi karo Ibrahim gelar Datuk Tan Malaka sing
kagabung jroning obahan pendhem kélangan kasabaran, lan ésuk umun=umun tanggal
16 Agustus 1945 bebarengan Shodanco Singgih, salah siji anggota PETA, lan pemuda
liya, nggawa Soekarno (karo Fatmawati lan Guntur sing isih umur 9 bulan) lan
Hatta, menyang Rengasdengklok, sing sabanuré misuwur minangka prastawa
Rengasdengklok. Tujuané ya iku supaya Ir. Soekarno lan Drs. Moh. Hatta ora
kaprabawaan déning Jepang. Jroning patemon iku para pemuda ngupaya ngyakinaké
Soekarno yèn Jepang wis takluk lan para pejuang wis siap kanggo nglawan Jepang,
kanthi résiko apa waé.

Tinulis ing kéné taun 05 amarga iki miturut taun Jepang sing wektu iku taun
2605.

Tèks ing ndhuwur minangka kasil ketikan saka Sayuti Melik (utawa Sajoeti Melik),
salah siji tokoh pemuda sing mèlu andil jroning persiapan proklamasi.

Saben taun ing tanggal 17 Agustus, rakyat Indonésia mèngeti Dina Proklamasi
Kamardikan iki kanthi meriah. Wiwit saka lomba panjat pinang, lomba mbakal
kerupuk, nganti upacara militer ing Istana Merdeka, kabèh bagéan saka masarakat
mèlu partisipasi nganggo carané dhéwé-dhéwé.

Pèngetan detik-detik Proklamasi ing Istana Merdeka dipimpin déning Presiden RI
minangka Inspektur Upacara. Pèngetan iki biasané digiyaraké sacara langsung
déning kabèh stasiun televisi. Acara-acara ing ésuk klebu: panembakan mriem lan
sirene, pangibaran gendéra Sang Saka Merah Putih (Gendéra Pusaka), maca naskah
Proklamasi, lll. Ing wayah soré ana acara penurunan bendera Sang Saka Merah
Putih.



https://jv.wikipedia.org/wiki/Potlot

Potlot ya iku piranti tulis lan nglukis. Potlot kang sepisanan digawé saka
grafit murni. Carané nulis kanthi nggésék grafit ing média. Ananging grafit
murni gampang tugel, kalusen, lan ménéhi éfék reged nalika media gesekan karo
tangan. Saliyané iku uga nggawé reged lemah nalika dicekel. Sawisé iku banjur
digawé campuran grafit karo lemah lempung supaya komposisiné rada atos. Campuran
kang digawé saka grafit lan lemah lempung iki banjur diwungkus kertas utawa
kayu.

Timbal lan grafit wis dianggo wiwit jaman Yunani. Kekarone menehi efek goresan
werna klawu, sanajan grafit wernane luwih ireng sithik. Grafit arang banget
dianggo nganti ing taun 1564 ditemukake kandhutan grafit murni kang cacahe gedhé
ing Borrowdale, lembah ing Lake District, Inggris bageyan lor. Sanajan arep kaya
batu bara, mineral iku ora bisa dibakar, lan ana tipake werna ireng
meling-meling, sarta gampang dibusak. Ing jaman iki maksud tembung grafit isih
dipadhakake karo timah, timah ireng, lan plumbago, kang tegese "kaya timah"
amarga sipate kang arep padha. Mula, tembung lead pencil (potlot timah) isih
dianggo nganti tekan saiki. Amarga teksture ngandhut minyak, mula bongkahane
dibungkus karo kulit wedhus utawa prethilan timah kang awujud tongkat ditaleni
nganggo tali. Ora ana sing ngerti sapa sing pisanan nduwèni pikiran nglebokake
timah ireng ing sajroning kayu, nanging ing taun 1560-an, potlot kang primitif
wis tekan ing bawana Éropah.

Ora suwe banjur timah ireng ditambang lan diekspor kanggo njangkepi panjalukane
para seniman. Ing abad kaping 17 timah ireng wis dianggo ing ngendi-endi. Nalika
iku wong-wong sing nggawé potlot padha nyoba nganggo timah ireng nggawé piye
carane bisa ngasilake piranti tulis kang apik. Amarga isih murni lan gampang
diekstrak, timah ireng saka Borrowdale digoleki déning para maling. Pramila,
Parlemen Inggris nggawé undang-undang ing taun 1752 kang isine maling timah
ireng bisa dipenjara utawa dibuang menyang koloni narapidana.

Sasuwene pirang-pirang taun, grafit Inggris memonopoli industri panggawéyan
potlot amarga cukup murni kanggo digawé tanpa perlu diproses manèh. Amarga
grafit Ropa mutune kurang, mula pabrik-pabrik potlot ing kana nyoba nggawé piye
carane kanggo ngasilake isi potlot kanthi apik. Insinyur Prancis Nicolas-Jacques
Conté nyampurake bubuk grafit karo lempung, banjur campuran iku dibentuk dadi
dawa-dawa, lan dibakar. Kanthi ngowah-owahi perbandingan grafit karo lempung,
dhèwèké bisa nggawé isi potlot kang bisa ngasilake pirang-pirang campuran werna
ireng. Proses kaya ngene iki isih dianggo nganti tekan saiki.

Nanging ing taun 1779, ahli kimia kang jenenge Carl W. Scheele nliti lan
ngandharake asil panelitene yèn grafit nduwèni sipat kimiawi kang béda adoh karo
timbal. Grafit ya iku komposisi molekul karbon murni kang empuk. Pungkasane, ing
taun 1789 ahli géologi Jerman, Abraham G. Werner menehi jeneng grafit, kang
asale saka tetembungan Yunani graphein kang tegese nulis.

Ing abad kaping-19, panggawéyan potlot dadi bisnis gedhe. Grafit ditemukake ing
pirang-pirang panggonan, ya iku Siberia, Jerman, lan kang saiki diarani Républik
Ceko. Banjur pabrik-pabrik potlot dibuka ing Jerman lan ing Amerika Serikat.
Mekanisasi lan produksi massal ndadekake regane mudhun, ing awal abad kaping-20,
bocah-bocah ing sekolah mulai migunakake potlot.

Grafit murni luwih disenengi para seniman amarga karakteristike kang luwih
lugas. Nanging yèn dianggo saben dina, dibutuhake grafit kang kualitase ora
patiya apik suapaya fleksibel. Ing taun 1795, ahli kimia Perancis, Nicolas
Jacques Conté, nemokake cara nyampur grafit karo lempung supaya ngasilase potlot
kang luwih apik lan praktis. Salah siji prodhuk turunane ya iku potlot Konte.

Nalika 30 Maret 1858 Hymen Lipman saka Philadelphia, Pennsylvania, Amerika
Serikat matenake potlot kang ana busake ing pucuke. Nanging paten iki banjur
dibatalake amarga janjane ora panemonan kang anyar saka potlot iku. Asahan
potlot mekanik ditemokake ing taun 1880 lan dadi misuwur kanthi cepet.

Ing jaman modern, potlot digawé kanthi ngejur grafit lan lemah lempung dadi
wujud bubuk. Campuran iki banjur diwénéhi banyu, lan diangin-anginké lan dibakar
kurang luwih telung dina. Sawisé iku potlot banjur dicithak dadi wujud kang dawa
lan tipis. Potlot kang wis dicithak banjur dibungkus kayu kang teksturé alus.

Sepisanan potlot luwih akèh digawé kanthi wujud kothak. Iki disebabaké amarga
mesin prodhuksi kang isih durung maju. Sawisé ditemokaké mesin prodhuksi kang
luwih canggih, potlot banjur bisa dicithak kanthi wujud bunder saengga gampang
lan kepénak nalika dicekel. Sanajan ngono ana uga kang seneng nganggo potlot
kang wujudé kothak awit gampang dicekel lan luwih kuwat nalika dicekel.

Potlot saiki mujudake piranti tulis lan gambar kang canggih sarta serbaguna,
kang saben taune diproduksi ing sakabehing donya cacahe nganti tekan
milliaran-iji. Potlot biasa bisa nggawé garis kang dawane 60 kilometer lan bisa
kanggo nulis nganti tekan 45.000 tembung. Isi potlot mekanis, kang gagange saka
bahan logam utawa plastik, ora usah diasah. Minangka gantine grafit, pulas diisi
saka bahan pewarna lan pigmen kang cacahe nganti tekan puluhan werna.

Béda karo polpèn, potlot nduwèni werna klawu kang pecah yèn dibandingaké karo
polpen kang wernané padhet lan katon landhep. Potlot uga luwih gampang dibusek
tinimbang polpèn. Ana uga potlot kang digawé kanthi setip ing dhuwuré. Supaya
nalika salah bisa nggunakaké setip ing dhuwuré. Potlot kanthi wujud iki biyasané
luwih disenengi bocah sekolah. Ananging seniman kang profesional luwih
mentingaké mutu potlot. Seniman luwih seneng nggunakaké potlot kang ora ana
setipé. Awit potlot kang ana setipé biyasané nduwèni ukuran setip kang cilik
saéngga nalika mbusak akèh bakal cepet enték lan isih durung resik anggoné
mbusak.

Pensil dibedakake miturut komposisine. Aksara B nguduhake kandel tipise
(boldness), kang tegese kandhutan grafite luwih akeh. Dene aksara H nguduhake
atos orane komposisi lead, kang tegese kandhutan lempunge luwih akeh. Potlot
kanthi aksara F tegese komposisine mathuk benget yèn diasah kanthi pucuk kang
maksimal. Dene angka ing sangarepe aksara nguduhake tingkat kandel utawa atos
komposisi potlot. Kayadene 2H iku luwih atos tinimbang H, utawa 2B iku luwih
empuk lan luwih kandel tinimbang B. HB tegese potlot iku nduwèni sipat kang atos
lan kandel.

Werna potlot nguduhake area produksine. Pabrik-pabrik ing Amerika Utara menehi
werna kuning, Jerman lan Brasil menehi werna ijo. India lan pirang-pirang
panggonan ing Asia menehi werna ireng lan abang. Swiss menehi werna abang. Dene
Inggris menehi werna kuning lan ireng.

Anane kemajuan tèknologi material lan manufaktur ndadekake akehe jinis potlot
kang bisa katemokake ing pasar miturut kaprigelane, kayata:

Akeh banget wong kang nganggo ptolot kapusan karo tetembungan lead pencil lan
nyana yèn jinis potlot iki ngandhut bahan kimia kang ana racune. Kasunyatane
potlot timbal ngandhut grafit lan lempung, bahan alami kang isih kalebu senyawa
karbon kang ora mbebayani kanggo awak. Nanging ana pirang-pirang kasus amarga
tipak potlot kang ditujesake menyang kulit ndadekake tipak kang wernane semu
ireng lan ora bisa ilang.



https://jv.wikipedia.org/wiki/Plabuhan

Plabuhan ya iku fasilitas kang nan ing pinggir samudra, kali, utawa tlaga kanggo
sandhar kapal lan mindhahaké barang kargo lan penumpang. Plabuhan biasané duwé
alat-alat kang dirancang mligi kanggo ngamot lan mbongkar muatan kapal-kapal
sing labuh. Crane lan gudhang nganggo alat pendingin uga disediakaké déning
pihak pengelola utawa swasta kang duwé kepentingan. Kerep uga ing saubengé
plabuhan dibangun fasilitas penunjang kaya pabrik pengalèngan lan pemrosèsan
barang. Peraturan Pamaréntah RI No.69 Taun 2001 ngatur ngenani plabuhan, fungsi
lan penyelengaraan pelabuhan.

Tembung plabuhan segara digunakaké kanggo nangani kapal-kapal segara. Pelabuhan
perikanan ya iku pelabuhan kang digunakake kanggo berlabu kapal-kapal penangkap
iwak lan dadi panggon kanggi distribusi lan pasar iwak. Klasifikasi pelabuhan
perikanan ana 3, ya iku: Plabuhan Perikanan Pasisir, Plabuhan Perikanan
Nusantara, an Plabuhan Perikanan Samudra. Kang kudu digatekake supaya plabuhan
bisa kanggo:

Sumber: Situs Pelabuhan Klang Lihat juga: Situs infoplease untuk peringkat
pelabuhan dunia, 2003

Suyono, RP, Capt. Sipping, Pengangkuta Intermodal Ekspor Impor Melalui
Laut,2003, Jakarta: Penerbit PPM.



https://jv.wikipedia.org/wiki/Piyul

Piyul ya iku alat musik kelompok violin kang kasusun saka piyul cilik (biola
kecil), piyul madya (biola menengah), piyul gedhé (biola besar) lan piyul bass
(biola bass). Piyul diunèkaké kanthi cara digèsèk.

Miturut cathetan kuno bangsa Aria ing India, Raja Ravana saka nagari Sri Lanka
nyiptakaké sawijiningé alat musik kang nganggo senar-busur kang diarani
Ravanastron, 5000 taun kepungkur. Nalika abad 1, Ravanastron nyebar nganti tekan
Afghanistan lan Pèrsi. Nalika jaman karajan Tokharistan ing Afghanistan, wujude
Ravanastron malih dadi wujud Pipa (piranti musik petik saka Tiongkok), papan
ndhuwure rata, gegere asale saka kayu wutuh kang diukir cekung, rada alus titi
larase lan resonansine rada gedhé. Nalika abad 7, ravanastron nyebar nganti Arab
lan nalika jaman Islam ravanastron jenengé malih dadi Rebab.

Piyul kang wujude kaya saiki (moderen) diwiwiti saka nagara Italia, pase ing
Italia lor nalika abad ka-16, ing kutha plabuhan Venice lan Genoa kang dadi
dalan tumuju Asia Tengah lewat dalan lor.

Wujude piyul kang modhèrn wis kena prabawa saka piranti-piranti musik, utamané
saka nagara-nagara Arab. Ana telung werna piranti musik kang dianggep dadi
bibite piyul, ya iku rebec, vielle (piyul abad Renaisans), lan lira da braccio.
Salah siji carita perkara piyul, kalebu kepriye carane nyetel, ana ing Epitome
musical karangane Jambe de Fer, kang diterbitake ing Lyon nalika taun 1556. Saya
suwe piyul nyebar ing Éropah.

Piyul kang paling tuwa ditemokaké nggunakake patang senar, kaya piyul modhèrn
kang digawé déning Andrea Amati nalika taun 1555. Piyul kang mung nggunakaké
telung senar diarani violetta. Piyul jaman biyèn cepet banget anggoné misuwur,
amarga gampang dikenal déning para bangsawan lan para pamusik ing dalan, utawa
pengamèn. Kasunyatan, raja Prancis Charles IX ngutus Amati kanggo gawé 24 piyul
nalika taun 1560. Piyul paling tuwa kang ana nganti saiki iku saka 24 piyul kang
digawé déning Charles IX, lan diwènèhi jeneng "Charles IX", digawé ing Cremona
taun 1560. Pyul jaman Renaisans kang paling apik amarga ana ukirané ya iku
Gasparo da Salò (1574) kang dinduwèni Ferdinand II, Adhipati Agung Austria,
banjur wiwit 1841, piyul iku musuwur karo virtuoso Norwegia Ole Bull, kang
nggunakak piyul iku nganti patang puluh taun lan èwunan pentas. Saiki piyul
kasebut disimpen ana ing Vestlandske Kustindustrimuséum ing Bergen, Norwegia.The
Messia utawa Le Messie (uga dikenal minangka Salabue) kang digawé déning Antonio
Stradivari nalika taun 1716 durung tau digunakaké. Piyul kasebut ana ing Museum
Ashmolean ing Oxford.

Abad ka-18, piyul digawé béda banget karo sadurunge, utamane ing ukuran dawa lan
pojok ing gulu piyul. Wujud kang saiki dadi standar wujud piyul sadonya. Bedane
wujud piyul jaman biyèn lan saiki ndadekake suwara kang kabentuk uga beda,
nanging sing dianggo pathokan utawa standar wujud piyul ya iku wujud piyul kang
saiki.

Nganti saiki piranti musik kang digawé déning Stradivari lan Guarneri del Gesù,
dadi piranti musik kang dadi incceran déning para kolektor utawa pandhemen lan
pamusik piyul. Paling dhuwur rega piyul kang digawé Stradivari nganti AS
$3.544.000 ing lélang nalika tanggal 16 Mei 2006. Kabèh piyul nduwèni jeneng
kang béda karo loyané, piyul kang paling larang Stradivari nduwèni jeneng Hammer
(menthik) kang digawé taun 1707.

Piyul iku kaperang saka pirang-pirang bagéyan, kayata; awak piyul, gulon piyul,
jembatan piyul, papan driji, senar, lan werna-werna piranti kang nyengkuyung
nalika pyul digunakaké. Piranti kasebut kayata pasak kanggo nyetel kanggo saben
senar, buntut piyul kanggo nyangga senar, pin lan tali kanggo nahan buntut
piyul, lan werna-werna piranti kanggo nyetèl ing buntut piyul yèn diperlokaké,
ditambah manèh piranti kanggo nyangga janggut.

Awak piyul kapérang saka rong papan suwara kang mlengung kang digandhengake
déning kayu kang diarani iga piyul kang ditèmpèlaké nganggo lém kéwan, lém kulit
kéwan, utawa resin. Iga piyul kapérang saka papat sudhut, bageyan ngisor, lan
garis tipis kang diarani lapisan njero, kang mbiyantu nahan lekukan ing iga
piyul, lan isa uga kanggo ngambakake papan kanggo lem. Dideleng saka ngarep lan
buri, wujude awak piyul kaya wujudé jam pasir. Rong lekukan kaya aksara C ing
kiwa tengene nggawé ruwangan kanggo busur piyul obah.

Umumé bagéyan dhuwur piyul digaw saka kayu spurce, kaya kayu cemara, kang diukir
nganti wujudé simetris lan diwènèhi bolongan suwara loro (utawa bolongan -F,
dijenengi bolongan-F amarga wujudé kaya aksara F). Bolongan suwara kasebut
mebawani marang suwarané piyul, lan uga minangka bolongan kanggo ambegan piyul
nalika hawa beresonansi ing jeroné. Ing pinggir papan iki digawé lekukan garis
kang diarni purfling, garis iki kanggo ngalangi senthèt saka pinggir. Purfling
palsu kang dicat ing papan piyul biyasané dadi pratandha yèn kuwalitas pyul iku
èlèk. Balok cilik dipasang ing sadhuwuré papan piyul, dhuwure padha karo
sadhuwuré jembatan piyul, kanggo nambahi bobot papan dhuwuré piyul.

Bagéyan mburi lan pinggir piyul digawé saka kayu mapel, biyasa dipilih kang
aluré padha. Bagéyan mburi piyul umumé digawé saka kayu utuh kang diukir kanthi
simetris utawa padha. Bagéyan iki uga asring dibentuk purfling sanajan ora pati
ana prabawa marang piyul. Ing piyul antik kadhang diwènèhi cèt lan tulisan
tangan minangka gantiné purfling ing bagéyan buri. Ana bagéyan kang mblendhuk,
setengah bunder kang ana ing bagéyan kang cedhak karo gulu piyul kanggo nambahi
panggonan kanggo ngelèm . Blendhukan kasebut wigati kanggo sembungan gulu piyul
lan awak piyul, nanging nalika ngukur dawané piyul, bagéyan iki ora diitung.

Gulu piyul biasane digawwe saka kayu mapel kang padha karo bageyan buri lan
pinggir awak piyul. Ing gulu piyul ana papan driji kang digawé saka kayu eboni
utawa kayu liya kang dicat ireng. Kayu eboni asring dipilih déning tukangh gawé
piyul amarga kayune atos, lan awet. Piyul kang tuwa digawé saka kayu mapel
kanggo papan driji lan dipernis karo kayu eboni. Ing papan driji kang dhuwur ana
garis kayu kang mbendul, asring kayu eboni utawa kayu gadhing kang diarani sadel
dhuwur. Blendhukan iki digunakake kanggo jembatan landésan senar, kaya jembatan
piyul kang digunakake kanggo kaperluan kaya awake piyul.

Jembatan piyul diukir kanthi ati-ati saka kayu mapel lan nduwèni guna
dhewe-dhewe, lengkungan ndhuwur kanggo nahan senar nalika ing tingkat tartemtu
saka papan driji kang bentuke mlengkung supaya bisa digesek dhewe-dhewe (utawa
bebarengan) lan dadi papan kanggo ngeterake getaran suwara saka senar tumuju
awak piyul. Jembatan iki saweise dipasang uga isa diobahke kangggo nyetel suwara
piyul.

Busur piyul kaperang saka sawilah kayu lan pirang-pirang rambut jaran kang
dipasang saka pucuk tekan pucuk. Ing salah siji pucuke diwenehi sekrup kang
digunakake kanggo ngencengi (nalika arep digunakake), utawa ngendhoni (nalika
disimpen) rambut kasebut. Ing cedhake sekrup ana cekelan jempol lan driji
liyane.

Rambut kang digunakake kanggo busur piyul iku biyasane saka rambut jaran putih
lanang, amarga werna rambute putih semu emas, nanging ana uga busur kang
nggunakake senar saka bahan sintetis. Yen busur piyul asring digosok nggunakake
gala (Basa Inggris: rosin) bakal ndadekake cengkremane busur ning senar dadi
luwih stabil lan gampang diatur, ora gampang ucul, lan isa uga ngrewangi teknik
geter. Wilah kang digunakake biyasane nggunakake kayu pernambuco supaya asile
apik, utawa kayu brasil kang regane murah. Busur kang murahan biyasane
nggunakake serat gelas. Ana uga saiki kang nggunakake serat karbon kanggo bahan
gawé wilah busur piyul.

Senar digawé saka usus wedhus, dibatek, digaringake banjur diplintir. Banjur ana
cara nyampuri logam ing senar usus. Asile saka nyampuri iku ndadekake senar
luwih kuwat lan luwih imbang, lan isa luwih dikencengake, suwara kang diasilake
luwih gedhe. Dibandhingake karo senar sintetis kang akèh digunakake saiki, senar
usus luwih apik anggone ngasilake suwara.

Senar modhèrn nggunakaké waja atos, waja untingan, utawa bahan sintètis. Kabèh
senar untingan lan senar saka waja atos dirangkepi werna-werna logam kanggo
ngatur boboté, dhiamèter, lan kadhar banyu. Senar paling dhuwur E biyanasé
dirangkepi karo waja atos kang terkadhang uga dicampuri alumunium supaya ora
"siulan". Rangkepan emas digunakaké supaya ora tèyèngen lan ngurangi siulan.
Baja kang ora kena tèyèngen supaya ora ngasilake suwara kang béda. Senar kang
intiné arupa bahan sintètis nggabungaké kuwalitas senar usus supaya senare bisa
kuwat, awèt, lan stabil. Senar iki luwih gampang malih amerga owahing temperatur
tinimbang senar saka bahan logam.

Kanggo wong kang nembé sinau piyul, biyasané nggunakaké tandha ing papan driji
kanggo nandhani panggonan driji tangan kiwa, nanging yèn wis biyasa banjur
dicoplok. Cara kang liya ya iku mènèhi titik putih kanggo tandha panggon driji
kang saya suwé bakal ilang nalika latihan.

Umume wong nggunakake piyul iku nyekel piyul ing tangan kiwa lan busure ing
tangan tengen. Carane ya iku, piyul dicekel kato tangan kiwa, banjur cepitan
kang kanggo janggut dicepit karo janggut lan pundhak kiwa, isa uga direwangi
karo bahu. Dolanan piyul isa dilakokake kanthi ngadek lan lungguh ing kursi.
Carane nganggo piyul iku digesek karo busur, isa uga dipetik nganggo driji
tengen (kang diarani cara pizzicato). Nanging ana uga kang nggunakake driji
tangan kiwa kanggo metik senar piyul.



https://jv.wikipedia.org/wiki/Piring

Piringyaiku piranti kang digawé saka beling utawa porselén kang gunané kanggo
mangan, ndéléhaké lawuh, sayur. Piring uga ana kang digawé saka kayu, sèng utawa
wesi lan plastik. Saliyané kanggo mangan, piring uga kena kanggo nari. Tari kang
nggunakaké piring diarani tari piring. Piring bentuké bunder pipih lan ana
cekungan ing tengahé. Piring uga ana kang bentuké cépér. Piring kang bentuké
cépér biyasané kanggo wadah sayur kang ora ana duduhé. Piring nduwéni werna lan
wujud kang beda-beda. Yèn jaman biyèn piring wernané mung putih polos, nanging
saiki piring wis ana wernané malah nganggo motif kembang-kembang, garis-garis,
lan gambar-gambar kayata kapal, woh-wohan, sayuran, gambar daging lan roti.
Piring kang digawé saka kramik utawa porselén iku kalebu piring kang gampang
pecah. Mulané piring kang digawé saka porselén utawa kramik ora kena dibanting.

Piring uga ana kang kanggo hiasan. Piring kang kanggo hiasan iki ora dianggo
mangan ananging mung dipajang dadi aksesoris meja utawa dicénthélaké ing tembok.
Piring hias iki biyasané kanggo hiasan ing omah-omah. Piring hias biyasané
digawé saka porselén.



https://jv.wikipedia.org/wiki/Piala_Donya_FIFA_2010

Piala Donya FIFA 2010 iku edisi kasangalas Piala Donya FIFA, sing bakal
diselenggarakaké ing Afrika Kidul, 11 Juni nganti 11 Juli 2010. Edisi iki arupa
edisi pisanan Piala Donya dilaksanakaké ing bawana Afrika. Kompetisi sing
dianakaké ing Bawana Afrika sing klebu wewengkon CAF iki andadèkaké OFC minangka
siji - sijiné konfederasi sing durung naté dadi panggonan penyelenggaraan Piala
Donya FIFA. Pertandingan pambukaan lan pertandingan final bakal dianakaké ing
Stadion Soccer City, ing kutha paling gedhé Afrika Kidul, Johannesburg.

Bawana Afrika dipilih dadi tuan omah kompetisi iki minangka bagéyan saka
kawicaksanan anyar FIFA kanggo nganakaké rotasi papan penyelenggaraan turnamen
Piala Donya FIFA ing antara konfederasi - konfederasi FIFA.

Miturut kaputusan Komite Eksekutif FIFA sing ora marengaké anané tuan omah
bebarengan, Cithakan:NagaraJeneng mundur saka prosès pencalonan. Komite
Eksekutif uga mutusaké ora nerusaké pencalonan tunggal Cithakan:NagaraJeneng,
amarga ora ngebaki kabèh katentuan sing tinulis jroning dhaptar persyaratan
resmi sing diwetokaké déning FIFA.

Asil pamungutan swara iki diumumaké déning Presidhèn FIFA, Sepp Blatter ing
konferènsi pèrs tanggal 15 Mei 2004 ing Zürich, Swiss. Miturut asil kasebut,
Afrika Kidul dadi tuan omah penyelenggara turnamen iki.

Minangka tuan omah penyelenggara, Afrika Kidul bisa mlebu puteran final sacara
otomatis. Nanging, Afrika Kidul uga mèlu babak kualifikasi Zona Afrika amarga
kualifikasi iki uga dadi babak kualifikasi tumrap Piala Afrika 2010. Bab ku
andadèkaké Afrika Kidul dadi tim tuan omah pisanan sing partisipasi jroning
kualifikasi wiwit Piala Donya FIFA 1934. Kayadéné ing musim sadurungé, juara
bertahan, ya iku Italia, wajib mèlu babak kualifikasi lan ora ngéntukaké papan
sacara otomatis.

Pangundian kanggo babak kualifikasi Piala Donya FIFA 2010 dianakaké ing Durban,
Afrika Kidul tanggal 25 November 2007.

Iki minangka Piala Donya pisanan tanpa tim debutan sing maju, senadyan 2 tim, ya
iku Cithakan:Country data slowakia Slowakia lan Cithakan:Country data serbia
Serbia wis main sadurungé minangka kesatuan nagara. Jroning kaloro kasus iki,
FIFA nganggep tim – tim iki nerusaké rekor saka nagara sadurungé.

Maskot resmi turnamèn edisi iki ya iku Zakumi. Zakumi iku macan tutul awarna
kuning, kanthi rambut "nyentrik" awarna ijo, nganggo kaos mawa tulisan "South
Africa 2010", lan celana cendhak awarna ijo, lan pinuju nyekel bal. Zakumi Lair
16 Juni 1994, persis Dina Pemuda ing Afrika Kidul saéngga bakal dirayakaké
sacara global kanthi judhul Piala Donya FIFA 2010.

Jeneng Zakumi asal saka tembung "Za", sing dadi kodhe rong huruf tumrap Afrika
Kidul, lan "kumi", tembung sing tegesé sepuluh jroning manéka basa Afrika.

10 stadion ing 9 kutha ing Afrika Kidul dipatah kanggo menyelenggarakan turnamen
iki.

Pangundian grup diayahi ing Pusat Konvensi Internasional Cape Town, Cape Town,
Afrika Kidul tanggal 4 Desember 2009, wiwit jam 19.00 wektu saenggon utawa jam
00.00 WIB.. Upacara pangundian dipimpin déning aktris Afrika Kidul, Charlize
Theron, didampingi déning Sekretaris Jenderal FIFA, Jérôme Valcke.



https://jv.wikipedia.org/wiki/Perang_Yom_Kippur

Perang Yom Kippur utawi Perang Ramelan utawi Perang Oktober (Ibrani מלחמת יום
הכיפורים Milkhemet Yom HaKipurim utawi מלחמת יום כיפור, Milkhemet Yom Kipur;
basa Arab حرب أكتوبر; ħarb Oktober utawi حرب تشرين, ħarb Tishrin), ugi misuwur
minangka Perang Arab-Israèl 1973 lan Perang Arab-Israèl Kaping Sekawan, wiwit
tanggal 6 Oktober ngantos 26 Oktober 1973, antawis Israèl lan koalisi
negari-negari Arab ingkang dipun pandhégani déning Mesir lan Suriah. Perang
punika dipun wiwiti kanthi serangan ndadak déning Mesir lan Suriah wekdal dinten
libur Yahudi Yom Kippur. Mesir lan Suriah nyebrangi garis gencatan senjata ing
Ujung Sinai,Dhataran Inggil Golan, inggih punika ingkang dipun rebat déning
Israèl nalika Perang Enem Dinten, ing taun 1967.

Pasukan Mesir lan Suriah majeng utaminipun salami 24–48 jam ingkang sapisanan,
saksampunipun punika momentum lajeng éwah. Wonten minggu kaping kalih, pasukan
Suriah sampun kasurung medal saking dhataran inggil Golan. Ing Sinai, pasukan
Israèl nrobos ing antawisipun pasukan Mesir lan Suriah lajeng nyebrang Terusan
Suèz, lan nggunting jalur pasukan katiga Mesir wonten ing panggénan ingkang
salajengipun dados papan gencatan senjata PBB (kawentar kanthi istilah Kilometer
101).

Perang punika minangka bagéan saking konflik Arab-Israèl, satunggiling
cecongkrahan ingkang sampun nuwuhaken perang ingkang makaping-kaping wiwit taun
1948. Salami perang Enem Dinten taun 1967, Israèl sampun ngrebat Ujung Sinai
kagunganipun Mesir ngantos dugi Terusan Suez, ingkang lajeng dados garis
gencatan senjata, lan kinten-kinten sepalih tlatah Dhataran Inggil Golan
kagunganipun Suriah. Taun-taun salajengipun Israèl amangun garis perbèntèngan
wonten ing Sinai lan Golan. Taun 1971 Israèl nelasaken biaya $500 yuta kanggé
mangun perbèntèngan ageng ing Terusan Suez, kadamel saking siti lan dipun
wastani Garis/bèntèng Bar Lev, mendhet nami jenderal Israèl Chaim Bar-Lev.

Anwar Sadat ing taun 1972 mratelakaken manawi Mesir sampun niat perang nglawan
Israèl, lan siap ngorbanaken yutan tentara Mesir. Wiwit pungkasan taun 1972,
Mesir miwiti mbangun kakiatan pasukanipun, nampi MiG-21 jet tempur, sistim misil
pertahanan dharat-langit arupi SA-2 Guideline, SA-3 Goa, SA-4, SA-6 lan SA-7,
RPG-7, T-55 lan tank-tank T-62, lan utaminipun gaman misil anti tank AT-3 Sagger
saking Uni Soviet lan ningkataken taktik militer, adhedhasar doktrin tempur
Soviet. Jenderal-jenderal pulitik, ingkang sabagéan ageng nanggel waler
kakawonan ing perang taun 1967, dipun gentos kaliyan ingkang langkung kompetèn.

Satuan Mesir boten majeng nglangkungi tlatah tipis amargi kuwatos kicalan
lindhungan saking bateré misil SAM ingkang dipun dèlèh wonten ing sisih kilèn
Kanal Suez. Ing Perang Enem Dinten, Angkatan Udhara (Bala Langit) Israèl sampun
njotos pasukan Mesir. Pramila Mesir lan Siria lajeng mbèntèngi sisi garis
gencatan senjata mawi bateré SAM (surface to air missiles) saking Soviet,
kamangka Bala Langit Israèl boten kagungan penangkalipun. Israèl, ingkang sampun
mbucal arta kathah kanggé mbangun Bala Langit ingkang kiyat, ningali manawi
kakiatan wau boten wonten ginanipun ngadhepi bateré SAM Mesir.

Ing Dhataran Inggil Golan, pasukan Suriah nyerang pertahanan Israèl nganggé
kalih brigade lan sewelas bateré artileri sarta gangsal divisi lan 188 bateré.
Wonten ing pertempuran punika, 180 tank Israèl kedah ngadhepi kinten-kinten
1,300 tank Suriah. Saben tank Israèl ingkang dipun gelar wonten Golan langsung
kontak wonten ing serangan awal. Pasukan Komando Suriah ingkang dipun terjunaken
nganggé helikopter ugi gadhah peran wigati wekdal nyerang posisi Israèl ing
Jabal al Shaikh (Gunung Hermon), ingkang nggadhahi werni-werni piranti pelacak.

Pertempuran ing Latakia, arupi pertempuran Bala Seganten antawis Suriah lan
Israèl, kadadosan tanggal 7 Oktober, dinten kaping kalih perang, ngasilaken
kamenangan Israèl ngkang mbuktosaken potènsi kapal misil alit ingkang dipun
paringi piranti ECM (Electronic countermeasures) modèrn. Pertempuran punika
minangka ingkang sapisanan ing donya antawis kapal misil ingkang dipun lengkapi
misil SAM.

Déwan Keamanan PBB ngedalaken Resolusi 338 ingkang ngajak gencatan senjata,
kanthi negosiasi kaliyan Amerika Sarikat lan Uni Sovyèt, tanggal 22 Oktober.
Resolusi punika ngajak "sadaya péhak ingkang cecongkrahan " supados
"ngendhegaken sadaya aktivitas militer." Résolusi punika dados efektif 12 jam
sasampunipun medal, jam 18:52 wekdal Israèl

Yom Kippur punika dinten paling minulya kanggé Umat Yahudi. Bènten saking dinten
libur lan siyam, ing Israèl Yom Kippur sapunika ugi dipunpèngeti kagandhèng
kaliyan Perang taun 1973 punika. Perkawis punika katingal sanget ing média massa
Israèl.

Tanggal 6 Oktober punika dinten libur nasional ing Mesir lan dipunwastani
"Dinten Angkatan Senjata Mesir". Ing Suriah dinten punika uga dinten libur.

Kanggé mèngeti perang punika, kathah papan ing Mesir ingkang dipunsukani nami 6
Oktober utawi 10 Ramelan. Contonipun punika Kreteg 6 Oktober (basa Arab: كوبري
السادس من اكتوبر ) ingkang kawentar saha Kitha 6 Oktober lan Kitha 10 Ramelan.



https://jv.wikipedia.org/wiki/Pengamat_PBB

Minangka tambahan tumrap 192 nagara anggota sing wis ana, Perserikatan
Bangsa-Bangsa nduwèni akèh badan internasional, entitas, lan nagara non-anggota,
dadi pengamat. Pengamat nduwé hak wicara ing Sidang Umum PBB, nanging ora duwé
hak suara (vote) wektu nyusun resolusi.

Nagara pengamat non-anggota diakoni minangka entitas kang berdhaulat, lan bisa
ngajokaké petisi kanggo nggabung dadi anggota penuh. Contoné, Switzerland uga
dadi nagara pengamat wiwit taun 1948 nganti taun 2002, sabanjuré dadi nagara
anggota penuh tanggal 10 September 2002.

Republic of China / Taiwan, saliyané ngajokké dadi anggota penuh, uga wis
ngajokké dadi pengamat wiwit taun 1991; nanging, marga 1971 nulak ROC lan
panulakan saka People's Republic of China, mulané tetep ditulak.

Cathetan: Palestina lan the Sovereign Military Order of Malta saiki durung
diakoni déning PBB minangka nagara non-anggota, nanging mung minangka entitas.

Akèh organisasi international, non-governmental organization (NGO), lan entitas
kang kanagaraan lan kadhaulatané durung cetha, uga diundang minangka pengamat
ing Sidang Umum PBB. Sawetara organisasi mau nduwé kantor tetep ing markas PBB
ing kutha New York, sawetara liyané ora amarga pilihané dhéwé.



https://jv.wikipedia.org/wiki/Pasta

Pasta inggih punika salah satunggaling dhaharan ingkang sampun dipun olah
ingkang dpiunginakaken wonten ing jinis masakan Italia, ingkang dipundamel
saking campuran glepung terigu, toya, tigan, lan uyah ingkang lajeng saged
mbentuk adonan ingkang salajengipun saged dipundamel dados manéka warna variasi
ukuran lan wujudipun. Pasta inggih asring dipundadosaken dados maneka warna
jinis dhedhaharan sasampunipun dipunmasak kanthi cara dipungodhog rumyin. Wonten
ing Indonésia, jinis pasta ingkang misuwur inggih punika kados ta spageti,
makaroni, lan lasagna. Wonten ing basa Inggris, pasta inggih punika minangka
sebutan kanggé maneka warna jinis dhedhaharan kanthi bahan ingkang paling
wigatinipun inggih punika salah satunggaling jinis pasta ingkang dipunparingi
bumbu lan saos. Pasa inggih asalipun saking baa Italia "pasta alimentare"
ingkang ateges adonan bahan dhaharan. Wonten ing teges ingkang langkung wiyar,
pasta saged ateges sadaya adonan inggih kados ta adonan roti, pastry, uawi cake.
Wonten ing basa Italia, pasta ingkang ateges minangka bahan dhaharan kados mi
punika dipunsebut pastasciutta. Pasta inggih dipundamel saking glepung terigu
semolina ingkang minangka asiling gilingan saking wiji gandum durum ingkang
lajeng dipun campur kaliyan tigan saéngga saged sekedhik redi werna kuning cerah
lan menawi dipun masak kanthi leres saged ngasilaken tekstur ingkang sekedhik
radi kenyal. Pasta ingkang dipun damel ing Amerika asring dipundamel saking
campuran glepung terigu Farina lan Semolina, saéngga saged gadhah tekstur
ingakng langkung lembut menawi dipundadosaken hidangan kados ta kaserol. Ing sak
njawinipun nagara asalipun ing Italia, pasta padatanipun dipunsadé ing wujud
wungkusan wonten ing wujud garing. Pasta ingakng garing lajeng dipundamel ing
pabrik ngginakaken mesin ekstrusi ingkang saged nyurung medal adonan pasta liwat
bolongan - bolongan saringan. Wujud- wujud pasata ingkang sanèsipun
dipunpikantuk kanthi cara nggiling adonan pasta dados lembran- lembaran ingakng
salajengipun dlajeng dpun kethok- kethok utawi dipuncithak. Pasta seger ingkang
dipundamel ing rumah tangga lan restoran dipunbentuk ngginakaken tangan persis
saderengipun pasta dipungodhog. Pasta seger betahaken wekdal masak ingkang
langkung cepet, ananging pasta seger boten saged tahan ngantos dangun,
dipunsimpen amargi gahdah kadar toya ingkang inggil. Pasta ingkang garing saged
tahan lama kangge dipunsimpen ngantos 3 taun utawi langkkung amargi namung
gadhah kandhungan toya kathahipun 10%. Pasta ingkng sampun dipunmasak lan namung
kantun dipunpanasaken kémawon ngginakaken oven microwave ugi asring
dpunpanggihaken wonten ing bagéyan dhaharan beku ing pasar swalayan.

Pasta inggih kapérang saking manéka warna wujud lan ukuran. Ing Italia, wonten
langkung saking 650 jinis pasta lan meh saben taun maujud jinis pasta ingkang
énggal. Pasta ingkang wujudipun kados dawa- dawa punika ingkang kados mi
dipunsebut spageti. Déné variasi pasta ingakng langkung kuru dipunsebut
vermicelli, variasi ingakng langkung dawa lan pipih kados kwetiau dipunsebut
linguine, déné versi ingkang radi kandel dipunsebut fettucine. Nama jinis pasta
padatanipun inggih dipunpendhet adhedhasar nama- nama wuud pasta wonten ing basa
Italia. Pasta ingkang wujudipun cendhak- cendhak kados pena dipunsebut penne,
déné pasta ingkang wujudipun kados kupu-kupu dipunsebut farfalle. Jinis-jinis
pasta ingkang langkung lengkap saged dipuntingali wonten ing dhaptar nama pasta.



https://jv.wikipedia.org/wiki/Parthenon

Parthenon, (Yunani kuna: Παρθενών) iku kuil kang diwangun kanggo Déwi Yunani
Athena, pelindhung Atena, ing abad kaping-5 SM ing sadhuwuré Acropolis. Wangunan
iki minangka wangunan wigati kang isih ana wiwit jaman Yunani Klasik, umumé
dianggep minangka puncaké pembangunan Doric order. Reca-reca kang dadi pepaès
ing papan iki dianggep salah siji karya pinunjul saka seni Yunani kuna.
Parthenon dianggep simbul abadi saka Yunani kuna lan simbul dhémokrasi ing
Atena, lan minangka salah siji saka monumèn kang paling gedhé ing donya. Mentri
Kabudayan Yunani anyar iki lagi sengkut ngayahi program rèstorasi lan
rékonstruksi monumèn iki.

Parthenon (anyar) iku ngganti kuil Atena kang luwih lawas ya iku, kang disebut
Pre-Parthenon utawa Parthenon lawas, kang rusak jroning serangan Pèrsi ing taun
480 BC. Kayadéné kuil-kuil Yunani liyané, Parthenon dipigunakaké minangka
gudhang rajabrana (treasury), lan sawijining wektu tau dadi gudhang rajabranané
Delian League, kang sabanjuré dadi Kakaisaran Athenian. Ing abad kaping-6 M,
Parthenon diowahi dadi gréja Kristen pasembahan marang Perawan Maria. Ing jaman
kakuwasan Ottoman, panggonan iki banjur dianggo masjid, ing wiwitan taun 1460,
lan malah duwé menara. Ing tanggal 28 September 1687, pasadiyan amunisi Ottoman
njeblug déning pengeboman Venesia. Akibat jeblugan mau ndadèkaké rusaking
Parthenon lan reca-reca ing panggonan iki. Ing taun 1806, Thomas Bruce, 7th Earl
saka Elgin njupuk sawetara reca kang sisa, kanthi idin saka Ottoman. Reca-reca
iki, kang saiki dikenal minangka Elgin utawa Marmer Parthenon, ing taun 1816
didol marang British Museum ing London, lan dipajang nganti saiki. Pamaréntah
Yunani nyoba njaluk bali reca iku nanging durung kasil.

37°58′17.39″N 23°43′35.69″E﻿ / ﻿37.9714972°N 23.7265806°E﻿ / 37.9714972;
23.7265806



https://jv.wikipedia.org/wiki/Partai_pulitik

Parté pulitik iku organisasi pulitik sing ngupaya kanggo nggayuh lan njaga
kakuwatan pulitik jroning pamaréntahan, biasané liwat partisipasi jroning
kampanye pamilihan (umum). Parté-parté kerep ngusung sawijining ideologi lan
visi tartamtu, ananging bisa uga makili sawijining koalisi werna-werna
kapentingan.

Jroning èlmu pulitik ana werna-werna dhéfinisi ngenani parté pulitik. Dhéfinisi
kapisan luwih nandhesaké bab institusional ya iku parté minangka organisasi lan
fungsiné kanggo kapentingan nasional lan kapartisanan (partisanship). Ing bukuné
Thoughts on the Cause of the Present Discontent, kababar taun 1770, Edmund Burke
ngrumusaké dhéfinisi parté pulitik minangka: "sawijining organisasi sing
nyawijèkaké wong-wong kanggo kapentingan nasional, miturut prinsip mligi sing
disepakati bebarengan." Ing taun 1816, Benjamin Constant ngrumusaké dhéfinisi
ideologi saka parté minangka: kumpulan wong-wong sing duwé doktrin pulitik sing
padha." Kaum Marxis migunakaké dhéfinisi sing magepokan karo aksioma sèntral
doktriné (pulitik minangka perjuangan kelas): "parté pulitik ya iku organisasi
saka èlemèn sing paling sadhar bab kelas sosial. Sawisé Perang Donya II, èlmuwan
pulitik lan para periset luwih konsèntrasi marang babagan tèknis lan pamilihan.
Miturut Anthony Downs, parté pulitik iku "sawijining tim sing ngupaya kontrol
badan pamaréntahan kanthi kakuwasan sing digayuh saka pamilihan ".



https://jv.wikipedia.org/wiki/Pandhawa

Para Pandhawa Lima (basa Sansekreta: Pañca Pāṇḍava) iku Prabu Yudhistira, Bima,
Arjuna, Nakula lan Sadewa.

Lima paraga iki turunané Prabu Pandhu kang dadi raja ing Astina. Pandhu disepata
déning dewa bakal mati yèn saresmi karo garwané. Pandhu nerjang wewaler lan
banjur mati. Dewi Madrim, garwané, mèlu belapati, kamangka nalika iku lagi
nggarbini. Nalika suduk salira iku lair Nakula lan Sadewa kang kembar. Déné
Yudhistira, Bima lan Arjuna lair saka Dewi Kunti. Sadurunge karo Pandhu, Dewi
Kunthi nate nglairake bayi kang banjur diwenehi jeneng Suryatmaja.

Pandhawa dadi satru Kurawa ing Bharatayudha. Dene, Suryatmaja melu Kurawa
nglawan sedulur-sedulure dhewe.

Pandhawa ing budaya Jawa, mlebu wong-wong kang kudu diruwat. Yen ora diruwat
bakal dipangan Bathara Kala.

Pandhawa punika cacahipun gangsal sedherek, tiga antawisipun (Yudistira, Bima,
lan Arjuna) punika putra Pandu saking ibu Kunti, dene (Nakula lan Sadewa) punika
putra saking ibu Madrim.

Inggih punika Raja ing Amarta utawi Indrapasta. Sawise perang Bharatayuda
Puntadewa dados raja ing Astina kanthi gelar Prabu Kalimataya. Puntadewa
kagungan julukan antawisipun : Darmawangsa, Darmakusuma ,Kantakapura,
Gunatalikrama, Yudistira, lan Sami Aji. Priyantung ingkang jujurr, sareh, suci,
luhur, remen tinulung, tresna tumrap tiyang sepuhipun saha njagi
sederek-sedererekipun. Gadahi pusaka kanthi aran Jamus Kalimasada, ingkang
paedahipun saged dados pituduh lan pinulung tumrap kesaenan lan kesejahteraan.
Puntadewa gadah garwa kalih ya iku Dewi Drupadi lan Dewi Kuntulwilaten.

Nalika diwasa asmanipun Werkudara, inggih punika ksatria Jodipati lan
Tanggulpamenang. Nate dados raja Giliwesi kanthi gelar Prabu Tuguwasesa.
Kagungan julukan antawisipun : Bima, Bayusutu, Dandun Wacana, Kusuma Waligita.
Piyantun ingkang jujur, boten gumedhe, suci, manut tumrap ara-araipun (terutama
Dewaruci)l, tresna tumrap ibu saha sederekipun. Nalika perang gadah jargon
“Menang, nalika kalah berarti mati”. Panjenengane pasisirs dados panutan amargi
kagungan sifat kang jujur lan suci panggalihipun. Kagungan pusaka kanti aran
Kuku Pancanaka ing tangan kanan lan kiri migunani, kukuh sanget saha landhep.
Uga kagungan kekuatan gangsal angin, serta saged ngancuraken gunung. Kagungan
kalih prameswuri ya iku: Arimbi dan Nagagini. Kaliyan Arimbi pikantuk putra ya
iku Gatotkaca, ingkang saged mabur boten ngagem sewiwi. Saking Nagagini angsal
putra kanthi asma Antasena ingkang saged mlebet ing bumi lan kagungan kuwasa ing
samodra. Bratasena nalika lair kabungkus. Lan ingkang saged nyowek bungkusan wau
yaiky Gajah Situ Seno. Nalika samanten Gajah Situ Seno mlebet ing raganupin
Bratasena, saengga kagungan kekuatan luar biasa lan saged nyowek bungkusan wau.

Inggih punika Ksatria Madukara, raja Tinjomaya ugi. Kagungan julukan ingkang
kathah antawisipun : Janaka, Parta, Panduputra, Kumbawali, Margana, Kuntadi,
Indratanaya, Prabu Kariti, Palgunadi, Dananjaya. Priyantung ingkang remen lung
tinulung, remen tapabrata, cerdik lan pinter, ahli ing kabudayan lan kesenian.
Arjuna inggin punika ksatria ingkang sekti mandraguna. Kekasining para Dewa,
panjalmaning Dewa Wisnu. Kagungan gawra ingkang kathah kamangkan kagungan
julukan “Lelananging jagad”, kagungan paras ingkang gagah lan boten wonten
tandhingane. Prameswarinipun ing Arcapada ya iku Wara Sumbadra dan Wara
Srikandi. Lan prameswari ingkang sanesipun inggih punika Rarasati, Sulastri,
Gandawati, Ulupi, Maeswara, lsp. Ing Jonggrang Saloka panjenengane gadah
prameswari inggih punika Dewi Supraba, Dewi Dersanala inggih punika widodari ing
Tinjomaya. Priyantun ingkang kagungan watak ksatria, luhur budinipun, remen lung
tinulung, sarta demenaning para Dewa.

Inggih punika putra kapapat Prabu Pandu Dewanata kaliyan Dewi Madrim ingkang
lair sesarengan kaliyan Sadewa. Rama lan ibunipun tilar donya nalika
penjenengane tasih alit. Mangka penjenengane dipunrawat déning Dewi Kunti kanthi
boten mbenten-bentenaken. Sawise perang Bharatayuda Nakula lan Sadewa dados raja
ing Mandraka kaliyan Sadewa. Kagungan julukan Raden Pinten. Nakula prigel ing
pertanian. Nalika perang Bharatayuda, panjenengane ingkang saged ngluluhaken
manahipun Prabu Salya. Sebab Prabu Salya tasih sederekipun Dewi Madrim, lan
sejatina panjenengane tansah sarujuk ing kabecikan Pandhawa. Mangka Prabu Salya
maringi pirsa tumrap Nakula lan Sadewa dene ingkang saged ngalahaken
panjenengane inggih punika Puntadewa, sebabPuntadewa kagungan getih pethak.

Putra kaping gangalipun Prabu Pandhu kaliyan Dewi Madrim, dilairaken sesarengan
kaliyan Nakula. Sawise perang Bharatayuda dados raja ing Mandraka sareng kaliya
Nakula. Nalika alit kagungan asma Raden Tangsem. Prigel babagan peternakan.
Kagungan prameswari Endang Sadarmi, putrinipun Begawan Tembangpetra pertapa ing
Parangalas, kagungan putra kanthi asma Sabekti’.



https://jv.wikipedia.org/wiki/Orgasme

Orgasme (saka tembung basa Yunani ὀργασμός orgasmos sing tegesé "kabagyan,
abuh"; uga klimaksing sèks) ya iku uculing kabagyan sèksual sing katumpuk sing
ujug-ujug nalika siklus réspon sèksual, sing ngasilaké ing kontraksi otot sing
ritmis ing panggul sing dadi ciri khas kanggo kepénaking sèks. Iki dialami
déning wong lanang lan wong wadhon, orgasme iku dikuwasani déning sistem saraf
otonomis utawa sistem saraf paksa. Orgasme iku asringé dikaitaké karo
tumindak-tumindak kepaksa, kalebu kejèling otot ing sawenèh area ing awak
manungsa, sènsasi euforia sing umum lan, asringé, owahing awak lan vokalisasi.
Période sawisé orgasmé (uga dimudhengi minangka période refractori) ya iku
kerepé sawiji pengalaman sing nglegakaké uwong, digaètaké karo uculing
neurohormones oxytosin lan prolaktin uga endorphins (utawa "morphine éndogén").

Orgasmé manungsa lumrahé diasilaké saka timulasi sèks fisik ing penis kanggo
wong lanan (umumé mbarengi éjakulasi), lan ing clitoris kanggo wong wedhok.
Stimulasi sèks bisa dilakukaké dhéwé-dhéwé (kanthi masturbasi) utawa kanthi karo
partner sèks (penetratif sèks, non-penetratif sèks, utawa skagiyatan
sèksual liyané).

Èfèk-èfèk kaséhatan sing ngepungi orgasmé manungsa iku macem-macem. Ana akèh
réspon-réspon psikologis kagiyatan sèksual, kalebu sawiji kahanan lega sing
kagawé déning prolaktin, uga owah-owah ing jero sistem saraf pusat kaya ta a
temporary mudhing kagiyatan metabolik sing sedéla ing perangan gedhéné cerebral
cortex kamangka ora ana owahan utawa mundhaké kagiyatan metabolik ing
area-area limbik (i.e., "ngewatesi") ing jero utek manungsa. Uga ana akèh
dhisfungsi sèksual, kaya ta anorgasmia. Èfèk iku mau njalari panemu-panemu
kultural marang orgasme, kaya ta kapitayan tmenawa orgasme lan kerep orané utawa
konsistèn opo orané penting utawa ora ana sangkut pauté kanggo maremé wong ing
sawiji ubungan sèksualé, lan téori-téori bab fungsi-fungsi biologis lan
evolutionèré orgasme.



https://jv.wikipedia.org/wiki/Organisasi_Perdagangan_Donya

Organisasi Perdagangan Donya (basa Inggris: WTO, World Trade Organization) iku
organisasi internasional kang ngawasi sakèhing pasetujon kang nata "aturan
perdagangan" ing anatara anggotané (WTO, 2004a). Diadegaké tanggal 1 Januari
1995 kanggo ngganti GATT, pasetujon sawisé Perang Donya II kanggo ngilangaké
candhetan perdagangan internasional. Prinsip lan pasetujon GATT dijupuk saka
WTO, kang tugasé ndaftar lan ngembangaké.

WTO minangka penerus Organisasi Perdagangan Internasional (ITO, International
Trade Organization). ITO disetujoni déning PBB jroning Konferensi Dagang lan
Karyawan ing Havana sasi Maret 1948, nanging ditutup déning Senat AS (WTO,
2004b).

WTO duwé markas ing Jenewa, Swiss. Direktur Jendral saiki ya iku Pascal Lamy
(wiwit 1 September 2005). Ing taun 2005 organisasi iki nduwèni 149 nagara
anggota. Kabèh anggota WTO diwajibaké mènèhi siji lan sijiné status nagara
paling disenengi, saéngga pawèwèh kauntungan kang diwènèhaké déning sawijining
anggota WTO marang nagara liya kudu diwènèhaké marang kabèh anggota WTO (WTO,
2004c).



https://jv.wikipedia.org/wiki/Nonlogam

Nonlogam iku klompok unsur kimia kang nduwèni sipat elektronegatif, ya iku luwih
gampang narik elektron valensi saka atom liya tinimbang ngeculaké. Kang kalebu
golongan nonlogam ya iku halogen, gas mulia, lan 7 unsur iki: hidrogen (H),
karbon (C), nitrogen (N), oksigen (O), fosfor (P), belerang (S), lan selenium
(Se).

Sabagéan gedhé nonlogam ditemokaké ing bagéan dhuwur tabel périodik, kajaba
hidrogen kang dumunung ing bagéan kiwa dhuwur bebarengan karo logam alkali. Ora
kaya unsur logam kang arupa konduktor listrik, nonlogam biasané duwé sipat
insulator utawa semikonduktor. Nonlogam bisa mbentuk ikatan ion karo narik
elektron saka logam, utawa ikatan kovalen karo nonlogam liyané. Oksida nonlogam
duwé sipat asam.

Senadyan mung dumadi saka 12 unsur, dibandingaké karo luwih saka 80 luwih jinis
logam, nonlogam minangka panyusun sebagéan gedhé isi bumi, utamané lapisan
njaba. Makhluk urip kasusun mèh kabèh saka unsur nonlogam. Akèh nonlogam kang
awangun diatomik (hidrogen, nitrogen, oksigen, fluor, klor, brom, lan yodium),
déné sisané arupa poliatomik.



https://jv.wikipedia.org/wiki/Nike,_Inc.

Nike, Inc. Ya iku salah sawijining prusahaan sepatu, sandhangan lan alat-alat
ulah raga saka Amerika Serikat kang dadi salah sawajining prusahaan kang paling
gedhé ing donya. Dehewek bisa misuwur amerga nyeponsori atlet-atlet kang wis
misuwur ingg donya kaya Tiger Woods, Ronaldo lan Michael Jordan. Sakliyane iku
dhèwèké uga duwé perjanjian kalian club-club bal-balan ing donya kaya Manchester
United, F.C. Barcelona, Arsenal, F.C. Basel, Juventus, Clube de Regatasd
Flamengo, Steaua Bucuresti, AC Sparta Praha, Red Star Belgrade, Inter Milan, VfL
Bochum, VfL Wolfsburg, Hertha BSC Berlin, Borussia Dortmund, PSV Eindhoven,
Valencia C.F., Urawa Red Diamonds, Kaizer Chiefs, Atlético de Madrid, NK
Maribor, Glasgow Celtic, FC Porto, Paris Saint-Germain, Boca Juniors, lan
Corinthians.

Sepatu lan sandhangan kanggo ulah raga saka Nike gampang dititeni saka logo
prusahaan, para “swoosh”tik lan slogan “Just Do It”.

Dijupuk saka jeneng dewi Yunani kang ngemu tegese Kamenangan, Nike ngadeg tahun
1964 rikala atlet lan pangusaha Oregon kang jenenge Philim Knight duwé ide tuku
sepatu mlayu saka Jepang supaya bisa saingan karo merk Jerman kaya Adida lan
Puma kang banjur akèh ing pasar Amerika Serikat. Untunge ya iku sepatu Jepang
luwih murah amerga upah buruhe luwih murah.

Dhèwèké wiwit ngidherake sepatu ing stadion atletik, banjur alon-alon saya akèh
sing nuku sepatune. Tahun 1970-an Knight lan prusahaan liyane ndelok wiwitane
revolusi ulah raga mlayu lan wiwit masaraje produk kanggo masarakat umum.
Dhèwèké banjur cepet-cepetmbukak pasar kang luwih amba lan nggenti pamikiran
sepatu ulah raga dadi sepatu fashion kang disenengi kabèh wong saka bocah cilik
nganti wong tuwa.

Tahun 1979 Nike wis bisa nguwasani separo pasar ing AS lan pendapatane nganti US
$ 149 yuta. Ana ing pertengahan tahun 1980-an kahanan prusahaan kaya ora bisa
ambruk, nanging ujug-ujug ana serangan saka saingane ya iku Reebok. Naging tahun
1990 Nike bisa mimpin prusahaan meneh, utamane amerga ngenalake sepatu “Air
Jorda” kang disengkuyung lan dipasarake déning bintang basket Michael Jordan.

Dina iki, Nike mertahanake posisine mimpin pasar sepatu ulah raga lan dadi
pamain penting ing sandhangan lan aksesoris ulah raga. Majalah Fortune
nglaporake pangadolan gedhene US $ 3,7 miliar ing tahun 1994 lan untung US $ 299
juta (Fortune 1995). Kira-kira 60% saka pangadolan ing Amerika Serikat, 30 % ing
Éropah lan 5 % ing Asia. Etos prusahaan Nike ya iku ngatutake desikasi kang
kuwat kanggo ulah raga lan kaséhatan. Staf ing kantor pusat prusahaan, Nike
Kampus Dunia ing Beaverton, Oregon, diarepaje bisa ulah raga saben dinane.
Dhèwèké dijelentrehake déning direktur Nike mawa "athletic, outdoor,
lets-do-it-together types”.



https://jv.wikipedia.org/wiki/Ng%C3%A8lmu_%C3%A9tung

Ngèlmu étung utawa Aritmatika iku saka basa Yunani αριθμός sing maknané
wilangan/angka. Sakjroning basa Arab asring kasebut karan jeneng ngèlmu
al-Hisab. Dadi pangertèn dhasar ngèlmu étung ya iku èlmu wilangan utawa angka
sing dhasaré saka wilangan-wilangan bulat 0, 1, -1, 2, - 2, ..., lan seterusé,
liwat operasi dhasar pètungan:

Ngèlmu étung kanthi wilangan desimal, kang ora bisa ilang ana saka carita
menangé bangsa Arab sakwisé nguasai Alexandria ing tahun 641 M.Sakjroning
nguasai Alexandria bangsa Arab tetep nganggokake lan ngembangake ngèlmu étung
(aritmatika) Yunani lan mumpangaté Yunani bisa ngawa ana ing Éropah Kulon
sakwisé nguasai Spanyol ing tahun 747 M. Ing mangsa iku nagara-nagara bagian
kulon isih tahun-tahunan ing masa péteng kang asring kasebut the dark age.
Bangsa Arab akèh diprabawai karo nagara-nagara sakubengé kayata prabawa ing
ngèlmu éetung ana ing ilmuwan Hindu lan India ya iku Brahmagupta (598-660 M) lan
Arya-Bhata (475-550 M). Saka prabawa Yunani lan India kasebut, lan bangsa Arab
nduwèni warisan ya iku simbol saka 1 (siji) nganthi 9 (songo)kang mumpangaté
biisa kanggo ètung-ètungan ana ing sakjroning urip sakdina-dina. Sakjroning para
ilmuwan muslim nguasai ngèlmu étung (aritmatika)ngalamipangowahan kang akeh,
kayata kanggo ngitung jumlah kang akèh tuladha:sak yuta, sak milyar lan
sapituruté. Ilmuwan Islam ngusahake lan nyiptakake wilangan kang bisa mumpangati
kanggo ngitung wilangan cacahan kang akeh.Lan metu wilangan 0 (nol) utawa sifr
kanggo mumpangate tandha wilangan desimal kalipatan sepuloh, sewu lan
sakpituruté. Kang nemukake wilangan 0 (nol) jénengngè Abu Abdullah Muhammad bin
Musa al-Khwarizmi (780-850M) ya iku ilmuwan saka umat muslim kalahiran saka
Khwarizm Kheva, kuta kang ana ing kidhul kali Oxus Uzbekistan sakjroning ana ing
karyané kanthi judul Al-Maqala fi Hisab al-Jabr wa al-Muqabalah Sakjroning siji
sistem kang ana wilangan desimal anyaré kang dilengkapi karan simbol o (nol).
Ngèlmu étung, sakbanjure ndhuwe panggonan kang jembar ing para filosuf utawi
ilmuwan muslim.



https://jv.wikipedia.org/wiki/NASCAR

Cithakan:Infobox sport governing body National Association for Stock Car Auto
Racing (NASCAR) arupa perusahaan Kang diduwéni déning kulawarga lan
nyelenggarakaké pira-pira macam even balapan. Didegaké déning Bill France Sr.
pada 1947-48. Saiki, kang nyekel jabatan CEO ing perusahaan iki ya iku cucunya,
Brian France. NASCAR arupa penyelenggara balap mobil paling gedhé ing Amerika
Serikat. 3 seri balapan paling gedhé NASCAR ya iku Seri Piala, Seri Nationwide,
lan Seri Truk. NASCAR nyetujoni luwih saka 1.500 balapan ing 100 trek ing 38
nagara bagiyan ing Amerika Serikat. Sakliyané iku NASCAR uga nggelar balapan ing
Kanada, Meksiko lan Éropah. NASCAR uga nganakaké pira-pira balapan eksibisi ing
Suzuka, Jepang. Motegi, Jepang, lan Calder Park Raceway, Australia.

Kantor pusat NASCAR ana ing Pasisir Daytona, Florida kalebu uga kantor-kantor
cabang liyané ing papat kota ing nagara bagiyan North Carolina: Charlotte,
Mooresville, Concord, lan Conover Kantor regionalé ana ing New York City, Los
Angeles, Bentonville. Kanggo kantor ing jaba Amerika mapan ing Mexico City lan
Toronto.

NASCAR arupa salah siji saka ulah raga kang paling akèh dideleng andhedhasar
rating televisi ing Amerika Serikat. Faktané, amung National Football League-lah
kang duwéni akèh penonton dibanding NASCAR. Ing jaba Amerika, NASCAR disiaraké
ing luwih saka 150 nagara. Nalika tahun 2004, direktur keamanan NASCAR nyatakaké
NASCAR ana ing urutan marang 17 saka 20 acara ulah raga rutin mingguan kang
ditekani penonton saben musimé. Majalah Fortune nyatakaké aliran duwit
sponsorship perusahaan kang ngalir img NASCAR ngluwihi ajang balapan liyané saka
Formula Satu utawa MotoGP senajan awit Serangan 11 September 2001 kang berdampak
langsung ing perekonomian ing Amerika Serikat, pira-pira perusahaan mulai
ngurangi kegiatan sponsor dhèwèké ing ajang ulah raga.

Seri Piala Sprint NASCAR arupa divisi paling duwur sajroné balapan NASCAR.
Pertama digelar tahun 1949 kanti jenengStrictly Stock Series. Era tahun
1950-1970 balapan iki banjur dikenal kanti jeneng Grand National Series. Awit
duwéni sponsor saka perusahaan tobako R. J. Reynolds Tobacco Company, seri iki
banjur dikenal kanti jeneng Winston Cup Series nganti akhir musim 2003. Awit
2004 nganti 2007 balapan iki ngganti sponsor dadi Nextel Cup Series, lan kanti
anané merger antara Nextel karo perusahaan telekomunikasi Sprint, mangka awit
musim 2008 balapan iki dikenal kanti jeneng Sprint Cup Series nganti saiki.
Pembalap kang paling kerep juara ing seri Sprint Cup ya iku Richard Petty lan
Dale Earnhardt Senior kanti raihan kaping 7 gelar juara umum.



https://jv.wikipedia.org/wiki/Moor

Moor utawi Bangsa Moor punika sebatan kanggé umat Islam lan muslim saking zaman
tengahan ingkang mapan wonten ing Al-Andalus ( Ujung Iberian kalebet Spanyol lan
Portugis ing zaman sapunika ) ugi Maroko lan Afrika Barat . Kabudayaan bangsa
Moor punika dipunwastani Moorish. Tembung punika ugi dipunginakaken ing Éropah
kanggé nedahaken tiyang ingkang gadhah keturunan Arab utawi Afrika. Nama Moor
asalipun saking suku kuno Maure lan Kerajaan Mauritania.

Bangsa Moor punika sebatan kanggé umat Islam ing Ujung Iberia ingkang merintah
Spanyol ing antawisipun taun 711 M dumugi 1492 . Pemimpin Islam ingkang dumugi
Spanyol kaping pisan punika Abd al-Rahman. Tiyang Kristen ing Ujung Iberia wiwit
ngginakaken istilah Moor kanthi ekslusif kanggé umat Islam. Moor punika
satunggaling tembung ingkang merujuk dhateng tiyang ingkang asalipun saking
Maroko. Amargi umat ISlam ingkang kapisan dugi ing Spanyol ing taun 711 punika
tiyang Arab ingkang asalipun saking Afrika Utara. Kejawi Moor, tembung kados
Moriscos,, lan Mudejares ugi dipunginakaken kanggé sebatan bangsa Moor ing
tengahan abad kaping 13 .

Bangsa Moor mapan wonten ing Andalusia, Spanyol ingkang nalika periode wiwitan
sejarah kalebet wewengkon Portuga; lan kiduling Prancis. Ing Ramadhan 732 M,
umat Islam dipunkalahaken ing Tours-Poitiers, Prancis ingkang kawéntar kanthi
sebatan The Pavement of the Martyrs utawi ing Basa Arab punika Balaat asSyuhad
ingkang ateges tanah para syuhada. Akibat saking kalahing tentara Moors saking
pasukan Karel Martel ( Charlemagne]] kasebut, kendali umat Islam ing wewengkon
Toulouse, Narbone, Lyon, lan wewengkon Prancis Kidul sanèsipun ical dumugi taun
975 M. Sasampunipun Prancis boten kasil dipunkuwasani, umat Islam ing Spanyol
damel pusat kawigatosan dhateng Andalusia, Spanyol Kidul kanggé mbangun
sawijining peradaban.

Ing Spanyol, Bangsa Moor nikah kaliyan bangsa-bangsa sanès kalebet penduduk
Spanyol-Muslim lan merintah kanthi wicaksana lan adil. Tiyang Kristen lan Yahudi
dipun-toleransi saengga kathah saking kelompok kasebut ingkang gadhah jabatan
wigati ing pamaréntahan, wonten ugi ingkang ndhèrèk agami Islam. Kejawi punika
pikantuk ugi ngampahi pakaryanipun piyambak, nglayani tentara, ngolah lemah, ugi
prkatek ajaran piyambak-piyambak .



https://jv.wikipedia.org/wiki/Mikroblog

Mikroblog iku sawijining wangun blog sing para panganggoné bisa nulis tèks cekak
sing biasané kurang saka 200 karakter lan mublikasi, supaya dideleng kabèh wong
utawa klompok winates sing dipilih déning panganggo kasebut. Pesen-pesen iki
bisa dikirim liwat manéka cara ya iku liwat SMS (Short Message Service), pesen
instan, surat elektronik, digital audio utawa wèb. Sing mbédakaké mikroblog karo
blog liyané ya iku mikroblog nduwèni ukuran sing luwih cilik tinimbang ukuran
blog sabeneré. Ananging tujuané tetep padha ya iku panganggo nulis topik
tinamtu. Panganggo mikroblog uga bisa mènèhi komentar marang tèks sing digawé
déning panganggo liya lan semono uga suwaliké. Layanan iki bisa diundhuh sacara
gratis. Ora ana kriteria-kriteria khusus kanggo migunakaké layanan iki, kabèh
wong ing saindhenging donya bisa ngayahi aktivitas nulis tèks singkat k nganggo
fasilitas sing disadiyakaké déninbg mikroblog. Mikroblog wis ngalami
perkembangan lan nyadiakaké akèh fasilitas sing bisa digunakaké.



https://jv.wikipedia.org/wiki/Metanol

Metanol, uga ditepungi minangka metil alkohol, wood alcohol utawa spiritus, iku
senyawa kimia mawa rumus kimia CH3OH. Metanol arupa wangun alkohol paling
prasaja. Ing "kahanan atmosfer" metanol awangun cuwèran sing ènthèng, gampang
nguwap, ora duwé werna, gampang kobong, lan asifat racun kanthi ambu sing khas
(ambuné luwih ènthèng tinimbang etanol). Metanol digunakaké minangka bahan
pangadhem anti beku, pelarut, bahan bakar lan minangka bahan aditif kanggo
etanol indhustri.

Metanol diprodhuksi sacara alami déning metabolisme anaerobik déning bakteri.
Asil prosès mau ya iku uwap metanol (jroning gunggung cilik) ing udhara. Sawisé
sapérangan dina, uwap metanol mau bakal kaoksidasi déning oksigen kanthi
diréwangi sinar srengéngé dadi karbon dioksida lan banyu.

Amarga sifaté sing mawa racun, metanol asring digunakaké minangka bahan aditif
kanggo gawé alkohol kanggo panggunaan indhustri; Panambahan "racun" iki bakal
ngéndhani indhustri saka pajeg sing bisa ditrapaké amarga etanol arupa bahan
utama kanggo minuman keras (ombènan ngandhut alkohol). Metanol sok-sok uga
diarani minangka wood alcohol amarga biyèn arupa prodhuk samping saka distilasi
kayu. Saiki metanol diasilaké liwat prosès multi tahap. Sacara singkat, gas alam
lan uwap banyu diobong jroning tungku kanggo mbentuk gas hidrogen lan karbon
monoksida; banjur, gas hidrogen lan karbon monoksida iki direaksiaké jroning
tekanan dhuwur kanthi réwangan katalis kanggo ngasilaké metanol. Tahap
pambentukané iku endotermik lan tahap sintesisé iku eksotermik.



https://jv.wikipedia.org/wiki/Meksiko

Nagara-Nagara Mèksiko Sarékat utawa Mèksiko (basa Aztec Mexihco Tlacetililli
Tlahtohcayotl; basa Spanyol: Estados Unidos Mexicanos utawa Mexihco, México) iku
nagara kang dumunung ing Amérika Lèr, wewatesan karo Amérika Sarékat, Guatemala
lan Belize ing sisih kidul-wétan, Samudra Pasifik ing sisih kulon, lan Lempongan
Mèksiko lan Segara Karibia ing sisih wétan. Nagara iki minangka nagara paing
gedhé katelu ing Amérika Latin lan uga nagara kang paling akèh nagnggo basa
Spanyol. Jeneng nagara iki dijupuk saka jeneng kutha krajané, kang asalé saka
jeneng kutha krajan kuno Aztec ya iku Mexico-Tenochtitlan. Mexi iku sebagéyan
jeneng Mexitli, ya iku jeneng déwa perang, déné co maknané panggonan lan ca
maknané wong.

Sajroning amèh 3.000 taun, Mèksiko dadi panggonan sawetara peradaban maju
kayadéné peradaban Amerindian, Maya lan Aztec. Tekané panjajah Spanyol pimpinan
Hernan Cortes ing wiwitan abad ka-16, lan kamenangané saka kaum Aztec ing taun
1521, nandhani wiwité éra koloni Mèksiko minangka Spanyol Anyar.

Tanggal 15 September 1810, kamardikan saka Spanyol dinyatakaké déning Miguel
Hidalgo y Costilla ing Dolores ya iku kutha cilik. Bab iki dadi titik wiwitan
paprangan kamardikan sing dikenali minangka Perang Kamardikan Mèksiko sing
rampung kanthi asil kamardikan ing taun 1821 lan pambentukan Kekaisaran Mèksiko
sing sepisanan.

Mèksiko dumadi saka 31 negeri utawa estados lan Laladan Persekuthuan Meksiko
utawa Distrito Federal. Kawasan Metropolitan Kutha Mèksiko, klebu ing Laladan
Persekuthuan lan kawasan tapel watesé, minangka kutha kang nduwèni padunung
palin padhet ing donya.



https://jv.wikipedia.org/wiki/Masyarakat

Bebrayan utawa masarakat iku golongan wong kang mangun sistém semu katutup
(utawa semu kabukak), ing ngendi sabagéan gedhé interaksi ya iku antarané
individu-individu kang ana ing klompok kasebut. Luwih abstraké, sawijining
bebrayan iku jaringan gegandhéngan-gegandhéngan antar entitas-entitas. Masarakat
iku komunitas sing interdhépèndhen (silih genti gumantung siji lan sijiné).
Umumé, istilah bebrayan digunaaké kanggo ngacu saklompok wong sing urip
bebarengan ing sawijining komunitas sing temata.

Miturut Syaikh Taqyuddin An-Nabhani, saklompok manungsa bisa ditelakaké minangka
sawijining bebrayan yèn nduwèni pamikiran, pangrasa, sarta sistém/angger-angger
sing padha. Kanthi pepadhan-pepadhan kasebut, manungsa banjur silih genti
interaksi karo pepadhané kanthi dhasar kamaslahatan.

Masarakat asring diorganisasiaké kanthi dhasar cara utamané ing panggawéané
(basa Indonésia: mata pencaharian). Pakar èlmu sosial ngidhèntifikasi ana:
bebrayan pamburu, bebrayan pastoral nomadis, bebrayan nenandur, lan bebrayan
agrikultural inténsif, kang uga disebut bebrayan paradhaban. Sabagéan pakar
nganggep bebrayan indhustri lan pasca-indhustri minangka klompok bebrayan sing
kapisah saka bebrayan agrikultural tradhisional.

Masarakat bisa uga diorganisasiaké kanthi dhasar struktur pulitiké: adhedhasar
urutan komplèksitas lan gedhéné, ana bebrayan band, suku, chiefdom, lan bebrayan
nagara.

Tembung society asal saka basa latin, societas, kang ateges gegandhéngan
kekancan karo liyané. Societas didhunaké saka tembung socius kang ateges kanca,
saéngga teges society gegandhéngan kenceng karo tembung sosial. Sacara implisit,
tembung society ngandhut makna yèn saben anggotané nduwèni kawigatèn lan
kapentingan sing padha kanggo nggayuh tujuan bebarengan.



https://jv.wikipedia.org/wiki/Mangsa_gugur

Mangsa gugur iku salah siji saka patang mangsa ing laladan mawa iklim sedheng,
mangsa peralihan saka mangsa panas menyang mangsa adhem.

Ing zona iklim sedheng, mangsa gugur iku mangsa ing endi akèh-akèhé tanduran
dipanèn utawa dipetik, lan wit deciduous ngrontoké godhong-godhongé. Mangsa iki
uga arupa mangsa ing endi dina-dina tambah cendhèk lan adhem (utamané ing
latituda lor), lan paningkatan presipitasi ing sapérangan bagéan donya.

Ing wilahan lor bumi, mangsa gugur diwiwiti udakara tanggal 23 September tekan
21 Desember, sauntara ing wilahan kidul bumi mangsa gugur diwiwiti udakara
tanggal 21 Maret tekan 21 Juni.

Sacara astronomi, bumi wiwitané saka equinox autumnal lan pungkasané ing titik
walik srengéngé. Nanging, meteorologis ngétung sasi-sasi September, Oktober, lan
November ing wilahan lor lan Maret, April, lan Mei ing wilahan kidul minangka
mangsa gugur. Sawijining pengecualian dhéfinisi iki ditemokaké ing Kalèndher
Irlandia, ing kana isih mèlu ubengan Keltik, ya iku mangsa gugur diétung saka
sasi-sasi Agustus, September, lan Oktober.



https://jv.wikipedia.org/wiki/Lurung_Gaza

Lurung Gaza (Basa Inggris: Gaza Strip Basa Arab: قطاع غزة‎ transliteration:
Qitˁɑ' Ġazzah/Qita' Ghazzah, basa Ibrani: רצועת עזה‎ Retzu'at 'Azza) dikenal uga
kanthi jeneng (Indonesia: Jalur Gaza), iku tlatah lurung ing sadawaning pesisir
Segara Mediteran, dadi tapel wates antara Mesir ing kidul-kulon lan Israèl ing
sisih lor-wétan. Dawané tlatah iki watara 41 km, lan watara 6 lan 12 km ambané,
kanthi amba total 360 km,2. Jeneng tlatah iki njupuk saka jeneng Gaza, ya iku
kutha utamané. Padunungé watara 1.4 yuta, kabèh wong Palestina. Tlatah lurung
iki lan padunungé sacara nominal dipimpin déning Otoritas Nasional Palestina
(ONP), senajansawisé pertempuran Gaza Juni 2007, kendhali sakbeneré ana ing
tangan pamaréntahan de facto kang didominasi déning Hamas. Israèl ngontrol
wewengkon udhara lan aksès maritim lepas pasisir. Lurung Gaza wektu iki ora
diakoni sacara internasional minangka bagéan saka sawenèh nagara kang ndarbèni
kadhaulatan dhéwé.

Cathetan sajarah kutha Gaza kang pisanan kasebutake ing Pharaoh Thutmose III
(dinasti ka-18; abad ka-15 BCE), senajan kanyatane mesthi tlatah mau wis ana
luwih lawas saka apa kang tinulis sacara resmi. Gaza uga wis kasebut ing Tell
el-Amarna tablets, sawijining cathetan diplomatik lan administratif Mesir kuna.
Amarga panggonané kang strategis ing Via Maris (delengen peta), dalan pesisir
kuna kang ngubungakéMesir karo Palestina lan tlatah samburiné, Gaza wiwit biyèn
ora tau tentrem. Tlatah Gaza, miturut sajarah minangka pusat dhagang kang sugih,
dumunung ing jalur segara. Tlatah iki dikuwasani Mesir luwih saka 300 taun
nalika bangsa Filistin nguwasani lan manggon ing kutha mau lan tlatah sakubengé.
Gaza dadi pusat dhagang Filistin lan bagéyan saka Pentapolis (liga lima kutha).
Kitab Injil mratélakaké bab Gaza minangka panggonan Samson didadèkaké budhak
déning Delilah lan mati nalika ngrubuhaké kuil Dagon.

Lurung Gaza dumunung ing tlatah Timur Tengah (at 31°25′N 34°20′ECoordinates:
31°25′N 34°20′E). Nduwèni wates dawané Cithakan:Km to mi karo Israèl, lan 11 km
karo Mesir, cedhak kutha Rafah. Khan Yunis dumunung Cithakan:Km to mi lor-wétan
Rafah, lan sawetara kutha cilik kang dumunung ing sadawaning pesisir antara Deir
el-Balah lan Kutha Gaza. Déné kutha Beit Lahia lan Beit Hanoun dumunung ana ing
sisih lor lan lor-wétan kutha Gaza.



https://jv.wikipedia.org/wiki/Larva

Larva (Latin: larvae) iku wangun anom (juvenile) kéwan ingkang perkembangané
liwat metamorfosis, kayadéné srangga lan amfibia. Wangun larva bisa béda banget
karo wangun diwasané, upamané uler lan kupu-kupu ingkang béda wanguné. Larva
umumé nduwèni organ khusus ingkang ora ana ing wangun diwasa lan uga ora nduwèni
organ tinamtu ingkang diduwèni ing wangun diwasa. Sawiji tahapan urip diarani
larva yèn jroning wangun iku nduwèni aktivitas ingkang dhuwur (khususé obah lan
golèk pangan).

Klompok kéwan ingkang nduwèni tahap larva cukup wiyar, nyakup srangga, manéka
Porifera, ubur-ubur lan kerabaté (Coelenterata), manéka Crustacea,
Echinodermata, lan amfibia. Sapérangan iwak ingkang lebar netes saka endhogé uga
diarani minangka larva. Ora kabèh srangga nduwèni wangun ingkang diarani larva,
amarga mung srangga ingkang nglakoni jalur metamorfosis sampurna (holometabola)
ingkang nduwèni wangun larva. Srangga ingkang mung nglakoni metamorfosis ora
sampurna (hemimetabola) wangun enomé diarani nimfa (nympha).

Jroning basa sedina-dina, wangun larva ditepungi ing manéka jeneng. Larva
srangga klompok kupu lan ngengat ditepungi wiyar minangka uler. Larva laler lan
sapérangan kumbang ditepungi minangka bernga (berenga) utawa belatung, nanging
larva laler woh sing biasa ditemokaké ing woh diarani minangka "uler" (woh)
senajan sacara fisik luwih arupa bernga (amarga ora duwé sikil). Larva kumbang
gedhé (utamané Scaraboidea) ditepungi minangka uret. Uler kayu sing dipangan
wong utawa kanggo pakan manuk timangan iku uga uret. Larva lemud diarani jentik.
Undur-undur luwih ditepungi wong amarga larvané wangun struktur mèmper corong
kuwalik ing lemah nggesik kanggo njebak mangsané. Larva urang lan krustasea
liyané ditepungi jroning telung tahapan: nauplius, zoea, lan mysis.



https://jv.wikipedia.org/wiki/Laptop

Laptop uga ditepungi minangka notebook utawa netbook, ya iku komputer jinjing
kang bisa digawa menyang ngendi-endi kanthi gampang. Laptop iku kalebu komputer
generasi IV. Laptop iku komputer pribadhi kang ukurané rada cilik, bisa digawa
menyang ngendi-endi lan bisa dipangku nalika dianggo, kasusun saka saprangkat
kayata papan tombol, layar, mikroprosessor, lan padatan dijangkepi karo batere
kang bisa diisi manèh. Laptop nduwé komponen-komponen kang dirancang khusus.
Komponen-komponene bedha saka komputer pribadhi (PC). Komponen kang nyusun
laptop iku ukurané cilik, irit ènèrgi, lan èfisièn. Laptop bobote kurang luwih
1–6 kg. Sumber listrik kang dianggo laptop iku saka batere utawa A/C adaptor
kang bisa dianggo kanggo ngurupake laptop iku dewe. Bateré laptop umumé bisa
kuwat nganti 6 jam. Padatan laptop nganggo layar LCD (Liqiud Crystal Display)
kang ukurane 10 inci nganti tekan 17 inci. Saliyane iku papan ketike (keyboard)
uga dijangkepi karo touchpad sing gunane kanggo ngobahake mouse. Padatan laptop
gedhé kaya notebook, kandele antarane 0,7-1,5 inci utawa 18–38 mm lan dimensi
wiwit 10x8 inci utawa 27x22 cm. Kang mbedakake antara notebook lan netbook ya
iku netbook nduwèni output device sing terbatas, uga padatan ora nduwèni optical
drive.



https://jv.wikipedia.org/wiki/L%C3%A8nsa

Lensa utawa uga diarani Kanta ya iku sawijining srana kang awujud kaca bening
gepeng sing duwé sisi-sisi kang simetris. Lensa mono duwé kagunan kanggo
ngumpulake cahya marang siji titik utawa malah nyebarake cahya kang liwat ing
tengahe. Lensa sepisanan dipangerteni saka catatan sandiwara Yunani Kuno liwat
cathetane Aristhophane The Clouds (424 SM) kang nyebutake anane istilah
gelas-gelas pembakar (lensa cembung kang digunakake kanggo mokusake sinaring
srengéngé kanggo nyiptakake geni) ing karyane. Wong kang nemokake teori babagan
lensa sepisanan tur uga mratelakake kadadean bayangan ana ing retina ya iku
fisikawan muslim saka Arab kang asmane Alhazen (Abu Ali al-Hasan Ibn Al-Haitham)

Lensa kaperang dadi maneka jinis. Lensa bisa dibedakake saka wujud sisi-sisine.
Kontruksi lensa sing paling umum ditemokake ya iku lensa speris, ya iku lensa
sing sudut mlengkung permukaan bidange dibandingake karo radius speris. Titikan
radius sing digunakake dilambangake kanthi lambang R,sing bakal duwé nile
positif nalika saben sisine mlengkung ngadohi titik pusere lensa,lan sinebut
antarmuka cembung.



https://jv.wikipedia.org/wiki/Kutha_Semarang

Kutha Semarang iku kutha krajan Propinsi Jawa Tengah uga kutha paling gedhé ing
propinsi iki. Ing Indonésia Kutha Semarang dadi kutha nomor lima kanthi Padunung
kang wis tekan 2.067.254 cacah jiwa, mung kalah karo Jakarta, Surabaya, Bandung,
lan Medan. Kutha iki dumunung watara 466 km sisih wétan Jakarta, utawa 312 km
sisih kuloné Surabaya lan 624 km sisih kidul-kuloné kutha Banjarmasin (via
udhara). Semarang wewatesan ing sisih lor karo Segara Jawa, ing sisih wétan karo
Kabupatèn Demak, ing sisih kidul karo Kabupatèn Semarang lan ing sisih kulon
karo Kabupatèn Kendhal.

Laladan dataran cendhèk ing kutha Semarang ciut banget, ya iku mung watara 4
kilometer saka garis pasisir. Dhataran cendhèk iki dikenal kanthi sebutan kutha
ngisor. Kawasan kutha ngisor kerep kebanjiran lan ing sawatara kawasan, banjir
iki disebabaké lubèran banyu segara (rob). Ing sisih kidul arupa dhataran
dhuwur, sing dikenal kanthi sebutan kutha dhuwur, ing antarané kacamatan Candhi,
Mijèn, Gunung pati lan Banyumanik.

Kutha Semarang ketata saking 16 kacamatan, 177 kalurahan lan désa.
Kacamatan-Kacamatan ing kutha Semarang ya iku:

Jeneng Semarang diparingake déning Ki Ageng Pandan Arang minangka bupati sepisan
ing kutha iki. Nalika semana, Kanjeng Bupati lelana nemokake wit asem uwohe
sethithik utawa arang-arang. Kanjeng Bupati banjur ngendika marang para
punggawane mangkene: “Para pandherekku kabeh, seksenana,amarga ing papan iki
akèh wit asem, nanging uwohe kok arang, mula iki dakjenengke Semarang”. Saka
rong tembung 'asem' lan 'arang'.



https://jv.wikipedia.org/wiki/Kuil_Artemis

Kuil Artemis, (abasa Yunani: Ἀρτεμίσιον Artemision, Latin: Artemisium). Sapunika
kuil kangge dewi Artemis ingkang wonten ing tlatah Efesus (sapunika Turki)
Yunani kuna dipunbangun laminipun 120 taun. Dawanipun kuil 425 kaki (129 meter),
wonten pinten kolom ingkang ngangge marmerasli. dipunbangun nalika dinasti
Achaemenid saking kakaisaran Pèrsi. Nembe dados nalika taun 550 saderengipun
masehi déning raja nalika amarintah tlatah kasebat. ananging pinten abad
sasampunipun dados, kinten-kintan 200 taun sasampunipun (356 saderengipun
masehi), miturut sumber sanes, kuil kasebat dipunbangun kinten-kinten taun 323
SM. kuil kasebat dipunbakar déning tiyang jaler ingkang mados katenaran., tiyang
punika asmanipun Herostratos ingkang anggadhahi pepenginan supados dipuneling
ngantos salami-laminipun. Kuil kasebat dipunbangun kemalih nalika Alexander
Agung sampun ninggal dunya nalika taun 323 SM, namung dipun rusak kemalih déning
Goth taun 268 SM. Lajeng, kuil kasebat dipundandosi kemalih déning Efesus (asma
tiyang) ugi dipunrusak ingkang terakhir nalika taun 391 déning sagerombolan
tiyang ingkang dipunpimpin kaliyan St John Crysostom. Watu saking kuil Artemis
dipundamel bangunan sanesipun, ugi bangunan Hagia Sophia wonten tlatah Istambul.

Nalika taun 1900-an dipunpanggihi fragmen ingkang sapunika saged dipunpirsani
wonten Britsh Musium, London, Inggris ingkang dipunangsal saking pangerukan.
Situs kuil sanesipun saged dipun pirsani wonten njawinipun Selcuk, Turki utawi
mirsani model mini ing Miniatur Park, Istambul. Amargi sapunika kuil kasebut
sampun hancur.

Efesus punika 3 kilometer sebelah lor kutha Selcuk utawi kintten-kinten 50
kilometer saking Ä°zmir.

Kuil Artemis sapunika salah satunggaling kaajaiban kuna ingkang wonten ing
dunya, tunggalipun saking :

Kuil ingkang kapisan hambokmenawi dipunbangun nalika taun 800-an SM, ing rawa
caket kaliyan lepen Efesus. Dewi Artemis uga dipung tepang Diana, dewi Artemis
Yunani punika dewi pemburuan sanes kaliyan dewi Artemis Efesus (dewi kasuburan)
asring diwujudaken putri ingkang dipunwungkus tigan (endog) utawi payudara
ingkang luwih saking kalih, simbol kasuburan.



https://jv.wikipedia.org/wiki/Koperasi

Koperasi ya iku organisasi kang otonom kang ana ing lingkungan sosial ékonomi.
Koperasi nduwèni sistem kang nduwèni tujuwan-tujuwan kang otonom. Tujuwan iki
digawé kanthi dhasar kasepakatan saben wong. Tujuwan iki diwujudaké kanthi anané
aktivitas ékonomi kang dilaksanakaké kanthi bareng-bareng. Ing UU taun 1992,
koperasi didefinisiaké dadi badan usaha kang anggotané wong-wong utawa badan
hukumhukum koperasi kang landhasan kagiyatané ya iku prinsip-prinsip koperasi
lan obahan ékonomi rakyat kang dhasaré asas kekeluargaan.

Prinsip koperasi ya iku sistem kang kasusun déning pamikiran-pamikiran
abstrakabstrak kang didedukasi karo ahli-ahli koperasi saka pangalaman praktik
kang wis dibuktékaké ing jaman dhisik kang dadi garis-garis panuntun kang paling
cocog kanggo sapa waé kang kepengin mbangun koperasi kang éféktif lan bisa
langgeng. Ing Indonésia, prinsip koperasi kang wis ditulis ing UU No. 12 Taun
1967 lan UU No. 25 Taun 1992. Ing UU No. 25 Tahun 1992, prinsip koperasi ya iku

Kanthi kagiyatan rekomendasirekomendasi saka para ahli, ICA wis ngrembakakaké
prinsip koperasi anyar lan ngilangaké prinsip-prinsip kang dikembangaké karo
koperasi Rochdale. Prinsip koperasi anyar kang dikembangaké ICA ya iku:



https://jv.wikipedia.org/wiki/Komisi_Dhuwur_tumrap_Pengungsi_Perserikatan_Bangsa-Bangsa_(UNHCR)

Kantor Komisionèr Dhuwur PBB tumrap Pangungsi (Inggris: The Office of the UN
High Commissioner for Refugees (UNHCR)) iku sawijining Badan PBB kanggo ngurusi
para pangungsi ing donya. Badan kang nduwèni markas ing Jenewa, Swiss, iki
diadegaké ing 14 Desember, 1950) tugas wigatiné nglindhungi lan mbiyantu para
pangungsi saka usulan pamaréntah utawa Perserikatan Bangsa-Bangsa lan mbantu
para pangungsi mau mulih menyang papan panggonan asalé utawa menyang papan
panampungan.

Akèh pangungsi Palestina - ing Gisik Kulon (West Bank), Lurung Gaza (Gaza
Strip), Libanon, Suriah, lan Yordania - ora klebu tugasé UNHCR, nanging diayahi
déning organisasi PBB kang luwih dhisik anané ya iku UNWRA utawa (United Nations
Relief and Works Agency for Palestine Refugees in the Near East). Nanging,
pangungsi Palestina ing jabané wewengkon operasi UNRWA klebu tanggung jawabé
UNHCR.

UNHCR diadegaké tanggal 14 Desember, 1950 lan nggantèkaké organisasi sadurungé
ya iku United Nations Relief and Rehabilitation Administration. Badan utawa
agènsi iki ditugasi mimpin lan koordinasi aksi international kanggo nglindhungi
pangungsi lan masalah pangungsi ing donya Tujuan utamané ngamanaké hak lan
kasajahtran para pengungsi. Badan iki berjuang kanggo mesthèkaké yèn saben wong
bisa nggunakaké hak-é kanggo ngungsi lan golèk panggonan kang aman ing nagara
liya (asylum), kanthi pilihan mulih sacara sukarila, wewanuhan (integrasi) karo
padunung lokal utawa ditampung ing nagara liya.

Mandhat UNHCR sithik mbaka sithik tansaya amba, klebu ngamanaké lan mènèhi
bantuan kamanungsan tumrap apa kang disebut minangka "dadi masalah wong liya (as
other persons of concern), klebu wong-wong kang kepeksa kudu oncat saka omahé
nanging isih tetep jroning sawenèh nagara (internally displaced person) (IDP)
kang cocog karo dhéfinisi pangungsi miturut konvènsi PBB taun 1951 bab status
pangungsi. lan Protokol 1967 Konvensi Organisasi Afrika Bersatu taun1969, utawa
perjanjèn liya yèn wong-wong mau ninggalaké nagarané, nanging wektu iku isih ana
ing tlatah nagara asalé. UNHCR wektu iki nduwèni misi utama ing Libanon, Sudan
Kidul, Chad/Darfur, Irak, Afganistan lan uga ing Kenya kanggo mbiyantu IDP lan
pangungsi.

Sawetara program anyar anyar iki lagi dicoba kanggo mbantu lan ningkataké
kasadharan tumrap masalah kang diadhepi para pangungsi saindhenging donya.
Program-program anyar iki minagka produk tolok ukur kang ditata jroning "Sasaran
Pambangunan Milènium PBB" utawa (United Nations Millennium Development Goals)
(MDG).

Tanggal 1 Januari 2007, UNHCR nglapuraké total 21 018 589 cacahé, wong kang dadi
urusané, ya iku:

UNHCR uga diwakili déning para duta kamanungsan (UNHCR Goodwill Ambassador),
salah sijiné aktris misuwur Angelina Jolie. Duta kamanungsan UNHCR kang luwih
anyar ya iku penyanyi Yunani George Dalaras.

Fridtjof Nansen minangka Komisionèr Dhuwur jaman Liga Bangsa-Bangsa (League of
Nations)]] wiwit taun 1922.



https://jv.wikipedia.org/wiki/Kethoprak

Kethoprak kalebu salah sawijining kesenian rakyat ing Jawa Tengah, ananging uga
bisa tinemu ing Jawa Wetan. Kethoprak wis nyawiji dadi budaya masyarakat Jawa
Tengah lan bisa ngasoraké kesenian liyané, umpamané Srandul, Emprak, lan
sakliyané.

Kethoprak wiwit bebukané awujud dedolanan para priya ing dhusun sing lagi
nganaaké lelipur sinambi nabuh lesung kanthi irama ana ing waktu wulan purnama
ndadari, kasebut Gejog. Ana ing tembé kaéring tembang bebarengan ing kampung
/dhusun kanggo lelipur. Saterusé ana tambahan kendhang, terbang, lan suling.
Mula wiwit saka iku kasebut Kethoprak Lesung, kira-kira kadadeyan ing tahun
1887. Banjur ana ing tahun 1909 wiwitan dianakaké pagelaran Kethoprak kanthi
paripurna/lengkap.

Sawise iku pagelaran Kethoprak sansaya suwe dadi lan apike uga dadi klangenane
masyarakat, utamane ing tlatah Yogyakarta. Ing kadadeyan sawise Pagelaran
Kethoprak dadi pepak anggone carita lan ugo kaering gamelan.

Ageman para nayaga pemain dipadakake karo carita kang dipagélarake, . Biasane
nganggo ageman para Narapraja Jawa wektu jaman kerajaan biyen. Umpama Pangeran
Wiroguna, Agemane ngangga Priyayi Jawa Pangeran saka tlatah Jawa Tengah (
Jogjakarta ), Semono uga para prajurit. Nanging uga ana ageman kang awujud
simbolis ,umpamane Piyantun Wicaksana aweni ageman cemeng , Piyantun suci awerni
agemmn pethak, ingkang kendhel agemane abang. Carita Baghdad agemane kasebut
"Mesiran" nganggo ageman sutra. Agemen Wayang wong uga ana gegayutan karo
Kethoprak, utamane Kethoprak pesisran tlatah Jawa sisih pesisir Lor. Umpamane
carita Angling Darma, Menak Jingga/Damarwulan.

Kagem para maos sing kepingin midhangetake kethoprak ing format mp3 bisa
ngundhuh ing kene
http://web.archive.org/20090807133850/apdnsemarang.wordpress.com/dagelan-ludruk-
ketoprak/

Kendang, saron, ketuk, kenong, kempul lan gong bumbung utawa gong kemada.
Gamelan jangkep adate nganggo suling utawa terbang. kanthi tambahan keprak.

Para pradangga gamelan, bebarengan karo sinden (waranggono),ngeringi irama
gamelan kethoprak.

Tembung "pradangga", miturut Leksikon/Kamus Bausastra Jawa anggitane
Poerwodarminta tahun 1939,iku tegese "gamelan" dudu penabuh gamelan. Yen penabuh
gamelan iku disebut "niyaga". Sumangga dipriksani ing
http://www.sastra.org/basa-dan-budaya/38-kamus-dan-leksikon/781-bausastra-jawa-p
oerwadarminta-1939-75. Matur nuwun.



https://jv.wikipedia.org/wiki/Kartini

Raden Adjeng Kartini utawi langkung leres Raden Ajoe Kartini, (Jepara, 21 April
1879 utawi 28 Rabiul Akhir taun Jawi 1806 - Rembang, 13 September 1904), punika
satunggiling pahlawan nasional R.I. Panjenenganipun satunggiling tokoh wanita
saha tokoh pendidikan Jawi. Raden Adjeng Kartini punika asalipun saking latar
priyantun Jawi. Senadyan panjenenganipun putri saking R.M. Sosroningrat saking
garwa ingkang sepuh piyambak, nanging saking garwa ampil. Kala punika poligami
punika limrah lan dipun-anggep biasa kémawon. Kartini piyambak pirsa manawi
prakawis punika ndadosaken risakipun saha pasulayan ing antawis anggota
kulawargi, dados piyambakipun boten sarujuk. Prakawis punika amargi piyambakipun
naté sinau ing sekolah Walandi.

Radèn Adjeng Kartini punika satunggaling putri saking kulawarga Bupati Jepara
ingkang dipunparingi tenger Kartini. Tanggal samangké déning bangsa Indonésia
dipunpéngeti dados dinten Kartini. Kartini punika laré ingkang nomer gangsal
saking Bupati Jepara. Déné pambajengipun, R.M.Sasraningrat, panengakipun
R.M.Sasrabuana, panengahipun R.A.Cakradisasra, lan semendhinipun
R.M.Sasrakartana. Radèn Ajeng Kartini punika pejuang émansipasi wanita
Indonésia. Panjenenganipun ingkang sampun ngupadaya supados drajadipun wanita
saged sami kaliyan priya.

Sinaosa dipunpingit Kartini ugi tansah sregep sinau kanthi buku-buku ingkang
dipunbektakaken kancanipun, Nyonya Abendanon. Saksampunipun dipingit, nalika
tanggal 8 November 1903 R.A.Kartini dipundhaupaken kaliyan Raden Adipati
Jayadiningrat. Sinaosa sampun dhaup, perjuanganipun Kartini boten mandheg malah
sansaya adreng anggenipun ngangkat drajadipun kaum wanita. Gegayuhanipun
dipunsengkuyung déning garwane. Piyambakipun ngadhegake sekolah kagem para putri
ingkang kepengin ngudi ilmu. Nalika tanggal 17 September 1904 antawisipun
sekawan dinten saking anggenipun kagungan putra, Ibu Kartini kapundhut
ngarsaning Gusti. Nanging, sedanipun kala wau boten ateges purnaning perjuangan
emansipasi wanita. Perjuangan emansipasi wanita terus dilakoni saengga dinten
samangke wanita saged ucul saking jiretan adat pingit. Wanita nduwé hak padha
kaya hake priya. Wanita bisa sekolah lan ngudi ilmu ing pawiyatan luhur kayadene
priya.

Kartini miyos ing Jepara ing tanggal 21 April 1879. Panjenenangipun putri
satunggaling priyantun Jawi, Bupati Jepara, Radèn Mas Sosroningrat saking garwa
ampil anami Ngasirah. Ngasirah punika larénipun Modirono utawi Ki Modirono.
Miturut Pramoedya Ananta Toer, Modirono punika satunggiling mandhor pabrik
gendhis ing Mayong, Jepara. Sasanèsipun Kartini, Ngasirah ugi peputra Drs.
R.M.P. Sosrokartono (1877-1951), kangmas Kartini ingkang misuwur dados
satunggiling ahli basa weton Universitas Leiden. Lajeng kaliyan garwa
padminipun, R.M. Sosroningrat pinaringan putra 8 malih.

Nami "Kartini" serta "Kartono" punika dipun-pendhet saking tembung "karta" utawi
"karti" ingkang tegesipun "saé", "trepti" utawi "mukti". Tembung punika asalipun
saking basa Sangskreta kṛta ingkang tegesipun "suci" utawi "dinamel".

Senadyan satunggaling tiyang wadon, tiyang sepuh Kartini marengaken piyambakipun
mlebet sekolah, satunggaling sekolah Walandi. Miturut Kartini piyambak punika
satunggal-tunggalipun sekolah ing Jepara. Ngantos yuswa 12 taun, Kartini saged
sekolah. Wonten mriki piyambakipun sinau basa Walandi. Ananging rikala sampun
yuswa 12 taun, piyambakipun kedah manggèn wonten ing griya amargi sampun
piningit.

Amargi Kartini gadhah kasagedan basa Walanda, lajeng wonten griya piyambakipun
miwiti sinau piyambak saha nyerat kaliyan réncangipun ingkang saking Walandi.
Salah satunggiling inggih punika Rosa Abendanon ingkang kathah ndukung
piyambakipun.

Lajeng Kartini dipundhawuhi krama kaliyan bupati Rembang, ingkang sampun
kagungan garwa tiga.. Kanggé Kartini bab punika arupi satunggiling panisthan
ingkang dipunadhepi kanthi tabah. Nyatanipun ingkang garwa boten patos awon
dhumateng Kartini, lan Kartini dipunparingi kabébasan rélatif. Ingkang garwa
mangertos punapa ingkang dados gegayuhanipun Kartini, lan Kartini dipunparingi
kabébasan lan dipun paringi dhukungan kanggé ngadegaken sekolah wanita ing sisih
wétan gapura kompleks kantor Kabupatèn Rembang, ing satunggiling bangunan
ingkang dinten punika dipunginakaken minangka Gedhung Pramuka.

Putra kapisan lan ugi ingkang pungkasan lair ing tanggal 13 September 1904, lan
sawetawis dinten sasampunipun, Kartini séda ing yuswa 25 taun. Amargi
kagigihanipun Kartini, saged dipunadegaken satunggiling Sekolah Wanita déning
Yayasan Kartini ing Semarang, wonten ing taun 1912, lan salajengipun wonten ing
Surabaya, Yogyakarta, Malang, Madiun, Cirebon lan kitha sanèsipun. Nami sekolah
kasebat inggih punika "Sekolah Kartini". Yayasan Kartini punika dipunadegaken
déning kulawarga Van Deventer, satunggiling tokoh Pulitik Etis.

Présidhèn Soekarno ngedalaken Kaputusan Presidhèn Republik Indonésia No.108 Taun
1964, tanggal 2 Mei 1964, ingkang netepaken Kartini minangka Pahlawan Kamardikan
Nasional sakantenan netepaken dinten klairan Kartini, tanggal 21 April, supados
dipunpèngeti saben taun minangka dinten riyaya ingkang salajengipun dipunwastani
pahargyan Dinten Kartini.

Sasampunipun Kartini séda, Mr. J.H. Abendanon ngempalaken lan ndamel buku saking
kempalan serat-serat ingkang naté dipunkintunaken déning R.A Kartini dhumateng
para réncangipun ing Éropah. Abendanon wekdal punika mengku jabatan minangka
Menteri Kabudayan, Agama, lan Karajinan Hindhia-Walandi. Buku punika lajeng
dipun paringi sesirah Door Duisternis tot Licht ingkang tegesipun Rampung
peteng, sumilak padhang. Buku kempalan serat Kartini punika dipunterbitaken ing
taun 1911. Buku punika dipuncithak kaping gangsal, lan ing cithakan ingkang
pungkasan wonten tambahan serat Kartini. Ing salebeting basa Inggris,
serat-serat Kartini ugi naté dipunterjemahaken déning Agnes L. Symmers.

Terbitipun serat-serat Kartini, satunggiling pawèstri pribumi, sanget narik
kawigatosan masarakat Walanda, lan pamikiran-pamikiran Kartini wiwit ngéwahi
pandhangan masarakat Walanda dhumateng pawèstri pribumi ing Jawi.
Pamikiran-pamikiran Kartini ingkang kasokaken ing serat-seratipun ugi dados
inspirasi kanggé tokoh-tokoh kebangkitan nasional Indonésia.

Ing serat-serat Kartini kaserat pamikiran-pamikiranipun perkawis kondhisi sosial
wekdal semanten, utaminipun perkawis kondhisi pawéstri pribumi. Sabagéan ageng
serat-seratipun isinipun keluhan lan gugatan khususipun ingkang gegandhéngan
kaliyan budaya ing Jawi ingkang dipunsawang minangka rerendheting kemajengan
pawèstri. Panjenenganipun péngin wanita kagungan kabébasan nuntut èlmu lan
sinau. Kartini nyerat gagasan lan gegayuhanipun, kados kaserat:
Zelf-ontwikkeling lan Zelf-onderricht, Zelf- vertrouwen lan Zelf-werkzaamheid
lan ugi Solidariteit. Sedaya punika adhedhaasar Religieusiteit, Wijsheid en
Schoonheid (inggih punika Katuhanan, Kawicaksanan lan Kaéndahan), dipuntambah
kaliyan Humanitarianisme (pari kamanungsan) lan Nasionalisme (tresna marang
praja).

Kartini tresna sanget dhumateng ingkang rama. Nanging nyatanipun, tresnanipun
dhumateng ingkang rama kasebat ugi ing pungkasanipun dados alangan ageng kanggé
mujudaken gegayuhanipun. Ingkang rama, ing serat, ugi dipundungkap bilih
panjenenganipun tresna sanget dhumateng Kartini. Panjenenganipun dipunsebataken
pungkasanipun ngidinaken Kartini sinau dados guru ing Betawi, éwadéné
sadèrèngipun boten ngidinaken Kartini kanggé nglajengaken studi ing Walanda
utawi kanggé mlebet sekolah kadhokteran ing Betawi.

Pepénginan Kartini kanggé nglajengaken studi-utaminipun ing Éropah panci
dipundungkap ing serat-seratipun. Sapérangan réncang penanipun nyengkuyung lan
ngupados mujudaken pepénginan Kartini kasebat. Lan nalika pungkasanipun Kartini
mbatalaken pepénginan ingkang mèh mawujud kasebat, kadungkap wontenipun
kuciwaning réncang-réncang penanipun. Niyat lan rencana kanggé sinau ing Walanda
kasebat pungkasanipun malih ing Betawi mawon sasampunipun dipunwejang déning
Nyonya Abendanon bilih punika ingkang paling becik kanggé Kartini lan rayinipun
Rukmini.

Salajengipun, ing tengah taun 1903 nalika Kartini yuswa kirang langkung 24 taun,
niyatan kanggé nglajengaken studi dados guru ing Betawi ugi pupus. Ing
satunggaling serat dhumateng Nyonya Abendanon, Kartini ndungkap boten kagungan
niyat malih amargi piyambakipun sampun badhé palakrama. "...Singkat lan cekak
mawon, bilih kula boten badhé migunaaken kesempatan punika malih, amargi kula
sampun badhé palakrama..." Kamangka ing wekdal punika pihak dhépartemèn
pangajaran Walanda sampun mbikak kasempatan kanggé Kartini lan Rukmini sinau ing
Betawi.

Nalika badhé palakrama, wonten éwahan panilaian Kartini perkawis adat Jawi.
Piyambakipun dados langkung tolèran. Panjenenganipun nganggep palakrama badhé
mbeta kauntungan piyambak ing salebeting mujudaken gegayuhanipun ngadegaken
sekolah kanggé para pawèstri bumiputra wekdal punika. Ing serat-seratipun,
Kartini nyebataken bilih ingkang garwa boten namung nyengkuyung gegayuhanipun
kanggé nuwuhakén ukiran Jepara lan sekolah kanggé pawèstri bumiputra kémawon,
nanging ugi dipunsebataken supados Kartini saged nyerat satunggaling buku.

Wonten setunggal perkawis menarik bab Kartini ingkang arang dikemukakan
dhumateng publik. Ing serat ingkang dipunkintun déning R.A.Kartini tanggal 27
Oktober 1902 dhumateng nyonya R.M.Abendanon-Mandri kados ingkang dipunamot ing
buku Door Duisternis to Licht,

Taun 1922, déning Sekawan Sedhèrèk, Door Duisternis Tot Licht dipuncawisaken ing
basa Melayu kanthi sesirah Habis Gelap Terbitlah Terang; Boeah Pikiran. Buku
punika dipunterbitaken déning Balai Pustaka. Armijn Pane, salah satunggaling
sastrawan pelopor Pujangga Baru, kacathet minangka salah satunggaling panerjemah
serat-serat Kartini dhateng Habis Gelap Terbitlah Terang. Panjenenganipun ugi
dipunsebat-sebat minangka Sekawan Sedhèrèk.

Taun 1938, buku Habis Gelap Terbitlah Terang dipunterbitaken malih ing format
ingkang bènten kaliyan buku-buku terjemahan saking Door Duisternis Tot Licht.
Buku terjemahan Armijn Pane punika dipuncithak kaping sewelas. Sasanèsipun
punika, serat-serat Kartini ugi naté dipunterjemahaken dhateng basa Jawi lan
basa Sundha. Armijn Pane nyawisaken serat-serat Kartini ing format ingkang
bènten kaliyan buku-buku sadèrèngipun. Panjenenganipun milah kempalan
serat-serat kasebat dados gangsal bab pembahasan. Pambagéan kasebat
panjenenganipun lampahi kanggé nedahaken wontenipun tahapan utawi éwahing sikap
lan pamikiran Kartini salaminipun korespondénsi. Ing buku versi énggal kasebat,
Armijn Pane ugi nyiutaken cacahing serat Kartini. Namung wonten 87 serat Kartini
ing "Habis Gelap Terbitlah Terang". Panyebab boten dipunamotipun sadaya serat
ingkang wonten ing buku acuan Door Duisternis Tot Licht, inggih punika
wontenipun kamèmperan ing sapérangan serat. Alesan sanès inggih punika kanggé
njagi lampahing carios supados kados roman. Miturut Armijn Pane, serat-serat
Kartini saged dipunwaos minangka satunggaling roman kagesangan pawéstri.
Pupunika ugi ingkang dados salah satunggaling panjlasan alesan serat-serat
kasebat dipunwilah dados gangsal bab pambahasan.

Serat-serat Kartini ugi dipunterjemahaken déning Sulastin Sutrisno. Mula
bukanipun Sulastin nerjemahaken Door Duisternis Tot Licht ing Universitas
Leiden, Walanda, nalika piyambakipun nglajengaken studi ing bidang sastra taun
1972. Salah satunggaling dosen pambimbing ing Leiden nyuwun dhumateng Sulastin
supados nerjemahaken buku kempalan serat Kartini kasebat. Pangangkahipun sang
dosen inggih punika supados Sulastin saged nguwaosi basa Walandi kanthi cekap
sampurna. Salajengipun, taun 1979, mios malih satunggaling buku kanthi isi
terjemahan Sulastin Sutrisno vérsi jangkep Door Duisternis Tot Licht.

Buku kempalan serat vérsi Sulastin Sutrisno mios kanthi sesirah Serat-serat
Kartini, Renungan Perkawis lan Kanggé Bangsanipun (basa Indonésia: Surat-surat
Kartini, Renungan Tentang dan Untuk Bangsanya). Miturut Sulastin, sesirah
terjemahan kedahipun miturut vèrsi basa Walandi, inggih punika: "Serat-serat
Kartini, Renungan Perkawis lan Kanggé Bangsa Jawi". Sulastin nganggep, senadyan
kaserat Jawi, nanging ingkang dipunkersaaken déning Kartini saleresipun inggih
punika kamajengan sadaya bangsa Indonésia.

Buku terjemahan Sulastin malah kepéngin nyawisaken kanthi jangkep serat-serat
Kartini ingkang wonten ing Door Duisternis Tot Licht. Sasanèsipun
dipunterbitaken ing Serat-serat Kartini, Renungan Perkawis lan Kanggé
Bangsanipun, terjemahan Sulastin Sutrisno ugi dipunpiginakaken wonten ing buku
Kartini, Serat-serat dhumateng Ny RM Abendanon-Mandri lan Garwanipun.

Buku ingkang terbit ing taun 2008 nanging sayektinipun disertasi saking taun
1993, punika isinipun terjemahan serat-serat Kartini inggih punika Letters from
Kartini, An Indonésian Feminist 1900-1904. Penerjemahipun inggih punika Joost
Coté. Piyambakipun boten namung nerjemahaken serat-serat ingkang wonten ing
salebeting Door Duisternis Tot Licht versi Abendanon. Joost Coté ugi
nerjemahaken sadaya serat asli Kartini dhumateng Ny Abendanon-Mandri, ingkang
nembé kapanggih. Wonten buku terjemahan Joost Coté, saged dipuntemokaken
serat-serat ingkang kagolong sensitif lan boten wonten ing salebetipun Door
Duisternis Tot Licht versi Abendanon. Miturut Joost Coté, sadaya perjuangan lan
panyandhetan dhumateng Kartini sampun waktosipun dipun bikak.

Buku Letters from Kartini, An Indonésian Feminist 1900-1904 ngamot 108
serat-serat Kartini dhumateng Ny Rosa Manuela Abendanon-Mandri lan garwanipun JH
Abendanon. Kalebet ugi 46 serat ingkang dipundamel déning Roekmini, Kardinah,
Kartinah, lan Soematrie.

Sanèsipun arupi kempalan serat, waosan ingkang langkung munjer dhumateng
pamikiran Kartini ugi naté dipunterbitaken. Salah satunggilipun inggih punika
Panggil Aku Kartini Saja karya Pramoedya Ananta Toer. Buku Panggil Aku Kartini
Saja katingalipun arupi kasil ngempalaken data saking sawetawis sumber déning
Pramoedya.

Buku anggitan Pramoedya punika ningali Kartini saking "cara ningali saking kiwa"
(basa Indonésia: sudut pandang aliran kiri). Buku punika dipun-bikak mawi
pamedharan perkawis Perang Dipanagara utawi Perang Jawi saha dipun-tindhesipun
tiyang Jawi mawi Cultuurstelsel utawi sistém "tanempeksa" ingkang kawonten
déning sistém kolonialisme saha imperialisme ingkang nyekupung para kaum
"kapitalis". Dados Kartini ing buku punika uga dados simbul "perjuangan kelas
sosial".

Pungkasan taun 1987, Sulastin Sutrisno maringi gambaran énggal bab Kartini
langkung bukunipun Kartini Surat-surat kepada Ny RM Abendanon-Mandri dan
suaminya. Gambaran sadèrèngipun langkung kathah kawangun saking kempalan serat
ingkang dipunserat dhumateng Abendanon, lan dipunterbitaken minangka Door
Duisternis Tot Licht. Wonten ing buku énggal punika, Kartini dipunwujudaken
minangka pejuang emansipasi. Ing salebeting kempalan punika, serat-serat Kartini
tansah dipunpunggel bagéan wiwitan lan pungkasan. Kamangka, bagéan punika
nedahaken kamesraan Kartini dhumateng Abendanon. Kathah bab sanès ingkang
dipunmunculaken malih déning Sulastin Sutrisno.

Satunggiling buku kempalan serat dhumateng Stella Zeehandelaar periode 1899-1903
dipunterbitaken kanggé mèngeti 100 taun wafatipun Kartini. Isinipun nedahaken
wajah sanès saking Kartini. Koleksi serat Kartini punika dipunkempalaken déning
Dr Joost Coté, lajeng dipunterjemahaken kanthi irah-irahan Aku Mau ... Feminisme
dan Nasionalisme. Surat-surat Kartini kepada Stella Zeehandelaar 1899-1903.

Wonten sawetawis priyantun ingkang mangu-mangu bab leres utawi botenipun
serat-serat Kartini. Wonten ingkang nganggep yèn J.H. Abendanon, Menteri
Kebudayaan, Agama, lan Kerajinan wekdal punika, ngrékayasa serat-serat Kartini.
Kasujanan punika muncul awit buku Kartini terbit wekdal pamaréntahan kolonial
Walandi nembé ngayahi pulitik etis ing Hindia Walandi, lan Abendanon kalebet
ingkang gadhah kepentingan lan ndhukung pulitik etis. Ngantos sapriki sabagéan
ageng naskah asli serat inggih dèrèng dipunsumurupi kawontenanipun. Miturut
almarhum Sulastin Sutrisno, tapak katurunan J.H. Abendanon inggih sesah
dipunlacak déning Pamaréntah Walandi.

Panetepan tanggal klairan Kartini minangka dinten ageng (riyadi) ugi dados
dhiskusi. Péhak ingkang kirang sarujuk, ngusulaken supados boten namung mahargya
Dinten Kartini kémawon, nanging ugi mahargya sakantenan kaliyan Dinten Ibu
wonten ing tanggal 22 Desember. Alesanipun inggih punika supados boten pilih
kasih kaliyan pahlawan-pahlawan wanita Indonésia sanèsipun, amargi taksih wonten
pahlawan wanita sanès ingkang boten kawon kaliyan Kartini kados ta Dewi Sartika
lan sanèsipun. Miturut pamanggih punika, tlatah perjuangan Kartini namung wonten
ing Jepara lan Rembang kémawon, Kartini ugi boten naté manggul sanjata nglawan
panjajah. Ugi taksih wonten sawetawis alesan sanèsipun.

Éwodéné ingkang sarujuk malah mratélakaken yèn Kartini boten namung minangka
tokoh émansipasi wanita ingkang ngangkat derajat kaum wanita Indonésia kémawon,
nanging minangka tokoh nasional ingkang tegesipun, kanthi ide lan gagasan
pembaruanipun kasebat panjenenganipun sampun berjuang kanggé kepentingan
bangsanipun. Cara pikiripun ugi sampun nglingkup perjuangan nasional.

Sasanèsipun dados Pahlawan Nasional R.I., Kartini dipunpèngeti werni-werni
caranipun. Piyambakipun naté diagem ing arta Rupiah Indonésia kaping kalih.
Ingkang sepindhah wonten ing taun 1952 lan ingkang kaping kalih wonten ing taun
1985.

Malahan ing negari Walandi wonten bebungah pamaréntah Walandi anami Kartini
prijs. Kartini wonten ing Walandi tansah dipunugemi minangka satunggiling
pejuang émansipasi ing Hindia-Walandi wiwit jaman rumiyin ngantos sapriki.
Pamaréntah laladan gemeente Den Haag ing taun 2007 malah nyawisaken Kartini
prijs tumrap sawenèh tiyang utawi organisasi ing Den Haag, ingkang berjuang ing
babagan émansipasi ala Kartini rumiyin. Sayektinipun Kartini prijs utawi
"Bebungah Kartini" punika sampun ditetepaken déning satunggiling komisi. Kartini
prijs punika kajengipun kanggé para tokoh wanita manca ingkang saged émansipasi.
Kartini prijs taun 2007 punika dipunanugrahaken dhumateng satunggiling wanita
Maroko ingkang anami Rahma El Hamdaoui, ingkang berjuang mbéla émansipasi ing
Schilderswijk, Den Haag.

Ing taun 1984 dipundamel filem asirah R.A. Kartini ingkang dipunsutradarani
déning Sjumandjaja. Para paraga ing filem punika antawisipun Jenny Rachman
(Kartini), Nani Widjaya, Bambang Hermanto, lan Adi Kurdi. Film ingkang
dipunsutradarani tokoh wedalan Moskwa punika astamiwa amergi migunakaken tigang
basa: basa Jawi, basa Walandi, saha basa Melayu/Indonésia.

Minangka salah satunggilipun pamulyan dhumateng R.A. Kartini saking pamaréntah
negari Indonésia ugi naté dipunwujudaken arupi gambar prangko. Prangko ingkang
gadhah nominal aregi satunggal atus rupiah punika dipunwedalaken taun 1979,
kanggé mèngeti tanggap warsa kaping satunggal atus dinten kalairan R.A. Kartini
ing taun 1879. Wonten ing latar wingking prangko punika kagambaraken rupi-rupi
kagiatan wanita Indonésia, ing antawisipun wonten ing babagan kasenian
(angklung) sarta panampilan ngagem busana nasional lan busana modèrn, kanggé
nggambaraken kamajengan ingkang dados panggayuhipun R.A. Kartini lan para wanita
sanèsipun.



https://jv.wikipedia.org/wiki/Kapuloan_Marshall

Républik Kapuloan Marshall iku nagara kapuloan kang dumunung ing Samudra Pasifik
bagéan kulon. Nagara iki wewatesan karo Nauru lan Kiribati ing sisih kidul,
Mikronesia ing kulon, lan Pulo Wake ing sisih lor.

Senadyan warga Mikronesia manggoni Kapuloan Marshall ing abad 2000 SM,
pangetauan bab sajarah awal nagara iki mung sethithik. Penjelajah Spanyol Alonso
de Salazar minangka wong Éropah pisanan kang nemokaké Kep. Marshall, nanging
kapuloan iki ora naté diparani manèh jroning sawetara abad nganti kaptèn Inggris
John Marshall marani ing taun 1788; kapuloan iki dijenengké miturut jenengé.

Sawijining perusahaan dagang Jerman ngadegaké cabang ing Kep. Marshall taun 1885
kang dadi bagéan saka protektorat Jerman Nugini. Jepang nguwasani kapuloan iki
ing Perang Donya I lelandhesan mandat Liga Bangsa-Bangsa.

Taun 1944 wektu Perang Dunia II, Amérika Sarékat nyerbu kapuloan iki lan
nglebokaké jroning Wewengkon Perwalian Kapuloan Pasifik (Trust Territory of the
Pacific Islands). Sawisé perang, AS wiwit nglaksanakaké sawetara uji coba nuklir
ing Kep. Marshall kang lumaku nganti taun 1960-an. Akibaté, akèh warga Marshall
kang kena èfèk tingkat radiasi dhuwur saéngga klaim kompènsasi isih lumaku
nganti dina iki.

Taun 1979, Républik Kep. Marshall didegaké lan perjanjèn Compact of Free
Association karo AS ditandhatangani, lan wiwit lumaku taun 1986.

Kep. Marshall dumadi saka 29 atol lan 5 pulo kapencil. ⅔ populasi manggon ana
ing Atol Majuro (uga jeneng kutha krajan) lan Ebeye. Siklon tropis kadhangkala
ngantem kapuloan iki.



https://jv.wikipedia.org/wiki/Kalajengking

Kalajengking ya iku kelompok kéwan mawa ros ndhuwèni wulu sikil (oktopoda) kang
kagolong ing ordo Scorpiones saka kelas Arachnida. Kalajengking isih kalebu
sedulur karo ketonggèng, kalamangga (mangga), tungau, lan caplak. Kurang luwih
ana 2000 rupa kalajengking. Uripé akèh ditemokaké ing tlatah kidul saka 49° U,
lan ora bisa urip ana ing tlatah Selandia Anyar lan Antarktika.

Awaké kalajengking dipérang dadi rong sègmèn: cephalothorax lan abdomen. Abdomèn
kagolong saka mesosoma lan metasoma.

Kabèh spesies kalajengking ndhuwèni upas. Karana kalajengking kagolong ana ing
neurotoksin (racun saraf). Kang ora kalebu ya iku Hemiscorpius lepturus amarga
ndhuwèni upas sitotoksik (racun sel). Neurotoksin kagolong protein cilik lan uga
natrium lan kalium, gunane kanggo ngrusak lakuné syaraf mangsané kang dientup.
Kalajengking migunakaké upas kanggo matèni utawa nglemesaké mangsané supaya bisa
cepet dipangan.

Upas kalajengking gunané kanggo artropoda liyané, lan ana uga kalajengking kang
ora mbebayani kanggo manungsa; entupé mung ngasilaké rasa kemeng (kayata rasa
lara, lan abuh. Naging ana salah siji kalajengking, ing kaluarga Buthidae
kagolong mbebayani kanggo manungsa. Salah sijiné kang mbebayani ya iku Leiurus
quinquestriatus, lan keturunan saka Parabuthus, Tityus, Centruroides, sarta kang
utama Androctonus. Kalajengking kang paling mbebayani ya iku nyebabaké patiné
manungsa kayata jinis Androctonus australis.



https://jv.wikipedia.org/wiki/Kakaisaran_Romawi_Suci

Kakaisaran Romawi Suci (Basa Jerman: Heiliges Römisches Reich (HRR), basa Latin:
Imperium Romanum Sacrum (IRS)) inggih punika kumpulané organisasi pulitik wonten
ing Éropah Tengah taun 962 (wonten ingkang nyebat taun 843) nganti taun 1806.
Ing kawiwitan, amba wewengkoné namung dumugi Nagara Franka Wétan, punika
pecahané Nagara Franka saksampuné dibagi ing Prajanjèn Vèrdun, lan Nagara
Lombardia (panggènan kang dunungé ing nagara Itali).

Sistem imperium punika kalaksanan kintun - kintun wolung abad luwih,
sakdèrèngipun bibar amargi Perang Napoléon ing tanggal 6 Agustus 1806. Dhumateng
Adolf Hitler, Kekaisaran Romawi punika disungga - sungga kanthi asma Das Erste
Reich ("Imperium Kapisan") kaliyan bangsa Jérman.

Wewengkonipun wiyar, saenggo kathah prabawané dhumateng sejarah Éropah ing abad
pertengahan. Saliyané iku, kathah carita saking Éropah ingkang nggadhahi
sesambungan kaliyan imperium.

Panyebatan kekaisaran punika wonten owah gingsiré. Ing jamané Franka Wétan,
wewengkon kakuasaané dipunparingi asma Regnum Teutonicum (Deutsches Reich,
"Nagara Jerman"). Saksampunipun nyawiji kaliyan Lombardia, nagara punika kasebat
Imperium Romanum ("Kekaisaran Romawi") amargi wonten panggénan kang dadi bekasé
pusat Kekaisaran Romawi ing salebeté. Pinaringan asma punika resmi diagem ing
jaman kakuasaan Kaisar Konrad II (1034) sawise sapérangan bagéyan wewengkon
Nagara Burgundia dilèngsèraké. Ing perkembangan sakbanjuré, imperium dipunasmani
Sacrum Imperium ("Kekaisaran Suci") wiwit Kaisar Friedrich I Barbarossa, amargi
kawiwitan wanci punika Kaisar boten maléh gumantung marang Paus lan dadi
wakilipun Gusti Akarya Jagad ing bumi. Panyebetan jangkep Sacrum Romanum
Imperium nembé kawiwitan kanthi resmi ing taun 1254, lan lumaku dumugi jaman
pembubaran. Asma Sacrum Romanum Imperium Nationis Germaniae, "Kekaisaran Romawi
Suci Bangsa Jerman", naté diginakaken saksampunipun Perdamaian Pfalz suwéné
kintun - kintun 150 taun dumugi pertengahan abad kaping 16, ananging anggotane
boten kabèh dununge saka puak-puak Germanik.

Saksampunipun Prajanjèn Verdun (843), Ludwig si Jerman, salah satunggaling putra
saking tiga putra jaler Karel Agung, pikantuk bagéyan Nagara Franka Wétan inggih
punika wewengkon puak-puak Germanik wétan, kayata Saksonia, Frankonia, Alemania,
Bavaria, sarta Karinthia. Mawi panyeruhan kasar, wewengkoné bagéyan wétan inggih
punika Sungai Rhein. Panjembaran wewengkon kadadéyan ing jaman pamerintahan
Heinrich I (919-936) lan putranipun Otto I Agung (936-973). Sakbanjure Otto I
nguwasani Nagara Langobardia ning Itali, dhèwèké ngrasa nduwé hak nyandang gelar
"Kaisar" (Imperator) kaya ing jamané Kekaisaran Romawi kala embèn lan dinobataké
kaliyan Paus ing taun 962.

Saklajengipun, wewengkon-wewengkon ing kulon Rhein, mlebet ing jeroné wewengkon
kekaisaran, njangkepi wewengkon ingkang sapunika dadi bagéyan wétan Prancis,
Belgia, Walanda, lan Luxemburg (Benelux), Swiss, kathah - kathahipun Austria
(sakliyané Burgenland), lan bagéyan elor Itali. Wates wetan kawiwitan inggih
punika Kali Elba, ananging banjur miyar dhumateng wewengkon bangsa Slavia,
kayata Avar, Salzburg, lan Bohemia (sapunika Républik Ceko). Pawiyaran punika
kalaksanan kanthi manéka werna cara, inggih punika penaklukan, kristenisasi,
sarta mbikak pamukiman dhumateng para tani ingkang madosi lahan enggal. Saka
abad kaping 12 perobahan menyang wétan katerusan dateng wewengkon Polen
sapunika, dumugi Prusia ing pesisir Baltik. Ing abad kaping 13 wilayh Silesia
wiwit dienggoni, banjur menyang wétan nganti wewengkon Siebenburger ing Rumania
sapunika.

Ing abad 18 wewengkon nagara sing dadi anggotané tumeka wewengkon nagara-nagara
modern Jerman, Républik Ceko, Austria, Liechtenstein, Slovenia, Belgia dan
Luxemburg, uga bagéyan gedhé Polen lan bagéyan ciliké Walanda. Sakdèrèngé uga
njangkau sakabèhing Walanda lan Swiss, sarta sebagéyan saking Perancis lan
Italia.

Bebarengan kaliyan pawiyaran wewengkon dhumateng wétan, wates wewengkon kulon,
suwé saya suwé kesuk tumuju wétan amargi dicaplok déning nagara-nagara tanggané.
Wiwit abad 14, miturut panyeruhan sistematis Nagara Perancis nerapaken pulitik
"panyawijian rujuk" (reunion) wewengkon-wewengkon ing kulon Rhein. Swiss misah
saking Kekaisaran wiwit taun 1648, mawi cara Parukunan Westphalia. Walanda
misahake diri ing tahun ingkang sami kanthi cara prajanjèn kang sami uga.
Wewengkon Luxemburg (1794) lan Belgia (Flandria lan Wallonia) (1797) dicaplok
Perancis, ing ngisoré pamerintahan Revolusioner.

Kekaisaran Romawi Suci inggih punika salah sawijining institusi kang unik ing
sejarah donya, pramila saking punika rawit sanget anggèné dipunmangertosi.
Supados saged dipunmangertosi, pramila kita kedah mangertèni menawi Kekaisaran
Romawi Suci boten kalebet nation-state sami ing pangertosan modern. Pramila
etnis panguasané (mèh biasané) etnis Jerman, ananging ing kawiwitan kathah etnis
ngkang mbentuk Kekaisaran Romawi Suci. Kathah saking kulawarga bangsawan penting
lan pejabat tumeka dipilih saking njabané komunitas panutur basa Jerman. Ing
masa jayaané, kekaisaran punika anyakup meh sadaya wewengkon saking Jerman,
Austria, Swiss, Liechtenstein, Belgia, Walanda, Luxemburg, Républik Ceko,
Slovenia, lan uga wétan Perancis, elor Italia sarta kulon Polen sapunika punika.
Pramila saking punika, basane boten kemawon karinci saking basa Jerman lan akèh
dialek lan turunané kémawon, ananging uga kathah basa Slavia, lan basa kang dadi
basa Perancis lan Italia modern. Luwih adoh manèh, pambagéyan
wewengkon-wewengkon kang diatur déning para pangeran sipil lan gerejawi,
prelate, count, ksatria nagara, lan kutha bebas agawé raketé saking nagara
modern kang metu ing sakiwa tengené.

Ananging, ing jamane, dhèwèké luwih saka konfederasi. Konsep Reich ora mung
nyakup pamerintah saka wewengkon tertentu, ananging uga nduwèni konotasi
kaparcayan Kristen ingkang rosa (suci kang dadi asmané). Nganti taun 1508,
raja-raja Jerman boten dianggep kaisar saka Reich sakdurungé Paus, wakilé
Kristus ing ndoya, panyematan mahkota kanthi resmi dumadi kaisar. Reich, pramila
saking punika saged dipunjlèntrèhaken dai sawijining persilangan antara nagara
lan konfederasi kaparcayan.

Kaisar punika kedah tiyang ingkang nggadhahi umur minimal 18 taun lan uga
watekipun sae. Kapapat simbah kakaung lan simbah putriné diarep - areo nduwèni
getih ningrat. Ora ana ukum ingkang majibaké dhèwèké kedah tiyang Katholik,
senajan ukum kekaisaran nganggep kados punika. Dhèwèké boten kedah piyantun
Jerman (tuladhanipun Alfonso X saking Kastilia lan Richard saking Cornwall).
Mlebet abad kaping 17 para kandidat umumme nduwèni wewengkon kekuasaan ing njero
Reich.

Sejatosipun boten gampil kanggé nerangaké kekaisaran punika, amargi boten sarupa
kaliyan bentuk-bentuk nagara ingkang kita mangertosi saskpunika. Sejarawan
Samuel Pufendorf ing panuturané De statu imperii Germanici, dipunterbitaken
ngangge asma samaran Severinus de Monzambano ing taun 1667, ing nulis basa
Latin: "Nihil ergo aliud restat, quam ut dicamus Germaniam esse irregulare
aliquod corpus et monstro simile ..." ("Lajeng kita namung saged nyebat Jérman
salah sawijining himpunan ingkang boten tunduk marang satunggaling aturan lan
sarupa kaliyan monster"). Voltaire, sawijining filsuf Perancis abad kaping 18,
ing dinten sateruse uga matur menawi entitas punika "dudu kekaisaran, boten suci
lan uga dudu Romawi".

Sanadyan dikritik déning kathah nagarawan, politisi lan filsuf, struktur Uni
Éropah ing jaman sapunika malahan sarupa kaliyan struktur Kekaisaran Romawi
Suci.



https://jv.wikipedia.org/wiki/Kadis

Kadis (basa arab: الحديث) sacara harfiah maknané tetembungan utawa ujar. Jroning
terminologi Islam tetembungan mau arupa ujar utawa sabdané Muhammad. Nanging
asring tembung iki ngalami perluasan makna saéngga disinonimaké karo sunnah
saéngga maknané kabèh sabda, lelaku, katetapan lan parsetujon saka Muhammad kang
didadèkaké paugeran utawa hukum jroning agama. Kadis minangka sumber hukum
jroning agama Islam nduwèni kalungguhan kaloro ana ing tingkatan sumber hukum
ngisoré Al Qur'an. Ing panganggone, ora samubarang kadis bisa katampa lan bisa
kanggo dasar hukum. Kanthi ilmu kadis (disebut ilmu mustholah kadis),
kadis-kadis kang ana diteliti sanad lan matane kanggo mangerteni sawijining
kadis asli saka Muhammad utawa dudu kaya kang kapratelakake ing ngisor.

Sacara struktur kadis kapérang dadi rong komponen utama ya iku sanad / isnad
(ranté penutur) lan matan (redhaksi).

Sanad iku ranté penutur/perawi (periwayat) kadis. Sanad dumadi saka kabèh
penutur wiwit saka wong kang nyathet kadis mau jroning bukuné (kitab kadis)
nganti tekan Rasulullah. Sanad, mènèhi gambaran asli orané sawijining riwayat.
Yèn dijupuk saka conto ing ndhuwur, sanad kadis iku mau:

Sawijining kadis bisa nduwé sawetara sanad kanthi cacah penutur/perawi béda-béda
jroning lapisan sanad-é, lapisan jroning sanad mau diarani thaqabah. Wigatiné
cacahing sanad lan penutur jroning saben thaqabah sanad bakal nemtokaké derajat
kadis mau, bab iki dijelasaké luwih cetha ana ing klasifikasi kadis. Dadi kang
perlu dicermati jroning mangertèni kadis, kagandhèng karo sanad-é ya iku :

Asli orané kadis kang kabagi jroning golongan iki gumantung marang sawetara
faktor liya kaya kahanan ranté sanad utawa penutur-é. Nanging klasifikasi iki
tetep wigati banget amarga klasifikasi iki mbédakaké ucapan lan lelaku
Rasulullah SAW saka ucapan para sahabat utawa tabi'in saéngga mupangati banget
jroning perdhébatan jroning fikih ( Suhaib Hasan, Science of kadis).

Shahih Bukhari lan Shahih Muslim biasané dianggep sing paling dipercaya saka
koleksi iki. Ana sawetara perdhbatan bab apa anggota ka-6 saka aturan iki kuduné
Ibnu Majah utawa Al Muwaththa saka Imam Malik. Saliyané iku, ana uga sing
nglebokaké Musnad saka Ahmad bin Hanbal minangka bagéyan saka aturan kasebut.

Muslim Syi'ah mung percaya kadis sing diriwayataké déning katurunan Muhammad
saw, liwat Fatimah az-Zahra, utawa déning pameluk Islam wiwitan sing mihak Ali
bin Abi Thalib. Syi'ah ora migunakaké kadis sing asalé utawa diriwayataké déning
wong sing miturut kaum Syi'ah diklaim mungsuhi Ali, kaya Aisyah, garwa Muhammad
saw, sing nglawan Ali ing Perang Jamal.



https://jv.wikipedia.org/wiki/Kabupat%C3%A8n_Blora

Kabupatèn Blora ya iku kabupatèn ing Jawa Tengah, lokasine ing sisih wetan,
tapel wates karo Propinsi Jawa Wétan, udakara 127 km sisih wétané Semarang.
Kutha Blora iku kutha krajan kabupatèné, déné kutha-kutha liyane : Cepu, Ngawén,
Kunduran, Jepon, Jiken, Doplang, Randublatung, Kradenan lan liya-liyané. Jembaré
wewengkon Kabupatèn iki ± 1.821,40 km2 utawa 182.140 hektar. Salah sawijining
laladan aliran Bengawan Solo sing diarani Bengawan Soré, kawentar minangka
laladan sing dadi lokasi perang antarané Arya Penangsang lan Sutawijaya sing
dicaritaaké ana ing Legenda Arya Jipang. Liyané Legenda Arya Penangsang karo
jaran Gagak Rimangé, Kabupatèn Blora uga kawentar déning anané ajaran Saminisme
sing asalé saka tlatah Klopodhuwur Blora. Masyarakat Samin iki kerep banget
didadèkaké obyèk penelitian déning para mahasiswa utawa peneliti liyané saka
Universitas Gadjah Mada lan Lembaga Pawiyatan Luhur liyané.

Kawit jaman Keraton Pajang nganti jaman Keraton Mataram Kabupatèn Blora arupa
laladan wigati tumrap Pemerintahan Pusat Kraton, amarga Blora kawentar alas
jatiné. Blora wiwit owah statusé saka apanage dadi laladan Kabupatèn ana ing
dina Kamis Kliwon, tanggal 2 Sura tahun Alib 1675, utawa tanggal 11 Desember
1749 Masehi, lan nganti saiki dadi DINA DADI KABUPATEN BLORA. Bupati sing
kapisan ya iku WILATIKTA. Sejarah perlawanan Rakyat Blora nglawan penjajah
Walanda sing dipelopori déning para among tani diwiwiti ing akhir abad ka 19 lan
awal abad ka 20. Perlawanan para tani iku mau magepokan karo sangsaya munduré
kaanan sosial lan ékonomi warga désa. Pajak Kepala sing ditrapaké nalika taun
1882 pancèn dirasa abot déning para petani saéngga para petani dipimpin déning
Samin Surosentiko miwiti perlawanan sing dikenal ana sejarah minangka Gègèr
Samin..

Kabupatèn Blora nduwèni tlatah sing paling endhèk 30 nganti 280 mèter sak
ndhuwuré permukaan segara, déné sing paling dhuwur nganti 500 mèter sak ndhuwuré
permukaan segara. Kacamatan Japah minangka tlatah sing paling dhuwur, déné
Kacamatan Cepu minangka tlatah sing paling endhèk dhéwé. Wewengkon Kabupatèn
Blora diapit déning Pagunungan Kendheng Lor lan Pagunungan Kendheng Kidul,
kanthi susunan lemah arupa 56 % gromosol, 39 % mediteran lan 5 % aluvial.
Miturut tata guna tanah, laladan alas minangka tlatah sing paling amba dhéwé ya
iku kurang luwih saka 90 hektar utawa 49,66 persèn, disusul lahan sawah kurang
luwih 46 hektar lan tegalan 26 hektar. Kacamatan Cepu sing kawentar sugih
kekandutan lenga patra (Blok Cepu), minangka wates karo Propinsi Jawa Wetan
(Kabupatèn Bojonagara lan Kabupatèn Ngawi). Tapel wates mau arupa tapel wates
alam, ya iku Kali Bengawan Solo.

Kabupatèn Blora dumunung ana ing antarané 111°0'16" nganti 111°33'8" Bujur Wetan
lan antarané 6°5'28" nganti 7°2'48" Lintang Kidul.

Kabupatèn Blora ketata jroning 16 kacamatan, 24 kalurahan lan 271 désa.
Kacamatan-Kacamatan ing Kabupatèn Blora ya iku:

Pertanian minangka sektor utama perékonomian Kabupatèn Blora. Pari, téla pohung,
lombok abang, dadi produk unggulan masyarakat petani ing Blora. Nanging kuciwané
akèh sawah sing durung keduman pengairan saéngga panèné mung setahun pisan. Yèn
mangsa ketiga para among tani padha nandur semangka, timun, utawa krai. Dene sub
sektor kahutanan pancèn Kabupatèn Blora wis kawentar biyèn mula minangka tlatah
sing ngasilaké kayu jati sing kualitasé paling apik ing Pulo Jawa. Kurang luwih
49,66 persen luas tlatah Kabupatèn Blora dipigunakan kanggo alas nagara, kapara
dadi telung kesatuan administrasi ya iku KPH Randublatung, KPH Cepu, lan KPH
Blora.

Komoditas perdagangan sing paling utama ing Blora arupa produk kayu jati, kayata
industri asil kayu, mèbel, kerajinan kayu gémbol, kerajinan sovenir saka bahan
kayu jati. Saliyané iku produk-produk hasil tetanèn arupa pari utawa beras,
gedhang, jagung, téla, lombok abang, lan liya liyané.

Kabupatèn Blora wiwit jaman Walanda wis kawentar minangka laladan penghasil
lenga patra. Jaman biyèn diolah déning Perusahaan Walanda BPM. Nganti sapréné
isih ana tilasé arupa sumur-sumur lenga sing isih migunaaké pompa angguk. Liyané
iku uga ana Akademi Migas ing tlatah Sorogo sing saiki jenengé dadi Pusat
Pendidikan Latihan Migas. Sawisé mati puluhan taun, ora ana penambangan manèh,
ujug-ujug taun 2006 ditemokaké cadangan lenga sing akèh banget ing tlatah Blora
lan Bojonegoro sing kawentar kanthi jeneng Blok Cepu. Ladang lenga patra sing
kawentar kanthi jeneng Blok Cepu ambané 45 km saka sisih wétan laladan Kapas,
Kabupatèn Bajanegara nganti sisih kulon ing Kedung Tuban, Kabupatèn Blora iku,
kira-kira ngandut cadangan lenga patra nganti 650 yuta barel lan 1,7 triliun
cubic feet gas alam. Masyarakat Indonésia utamané warga Blora lan Bojonegoro
mesthi waé ngrasa bungah lan antusias arep diwiwitiné pengeboran sumur-sumur
lenga Blok Cepu ana ing pungkasan taun 2007.

Kabupatèn Blora diliwati dalan propinsi sing nyambungaké kutha Semarang lan
kutha Surabaya ngliwati Kutha Purwodadi. Dalan liyané sing klebu wigati ya iku
dalan sing nyambungaké kutha Rembang, Blora, Cepu, Bojonegoro, Suroboyo. Sing
parané ngidul saka Cepu bisa liwat Ngawi terus Mediun utawa Sragen. Jalur sepur
uga ngliwati tlatah Kabupatèn Blora, ya iku jurusan Jakarta-Suroboyo sing
mandheg ana ning Stasiun Cepu.



https://jv.wikipedia.org/wiki/Ka%27bah

Ka'bah iku sawijining bangunan awangun kubus sing dumunung ing satengahing
Masjid Al Haram ing Mekkah. Bangunan iki minangka monumen suci kanggoné kaum
muslim (umat Islam). Minangka bangunan sing didadèkaké pathokan arah kiblat
utawa arah patokan kanggo ibadah umat Islam ing saindhenging donya kayata salat.
Saliyané iku, minangka bangunan sing wajib ditekani utawa diziarahi nalika musim
kaji lan umrah.

Dimensi struktur bangunan ka'bah luwih kurang ukuran 13,10m dhuwur kanthi sisi
11,03m lan 12,62m. Uga disebut kanthi jeneng Baitullah.

Ka'bah sing uga diarani Baitul Atiq utawa omah tuwa iku bangunan sing dipugar
nalika jaman Nabi Ibrahim lan Nabi Ismail sawisé Nabi Ismail manggon ing Mekkah
atas printah Allah SWT. Jroning Al-Qur'an, surah 14:37 kasebut yèn situs suci
Ka'bah wis ana nalika Nabi Ibrahim mapananké Siti Hajar lan bayi Ismail ing
lokasi kasebut.

Ing mangsa Nabi Muhammad SAW yuswa 30 taun (Kira kira 600 M lan durung diangkat
dadi Rasul wektu semana), bangunan iki direnovasi manèh awita anané banjir
bandhang ing kutha Mekkah. Nganti ana pasulayan antar kepala suku utawa kabilah
nalika bakal masang manèh watu Hajar Aswad nanging saka cara sing diajokaké
déning Muhammad SAW pasulayan kasebut bisa dicegah tanpa wutahing ludira lan ora
ana pihak sing dirugèkaké.

Nalika Muhammad diangkat dadi Nabi nganti kapindahané menyang Madinah lingkungan
Ka'bah kebak reca kanggo sesembahan bangsa Arab nalika jaman pepeteng
(jahilliyah) kamangka miturut ajaran Nabi Ibrahim sing dadi cikal bakalé bangsa
Arab lan bangsa Yahudi sarta ajaran Nabi Musa marang kaum Yahudi, Tuhan ora olèh
disembah kanthi dipadhakaké karo barang utawa makhluk apa waé lan ora nduwèni
perantara sarta tunggal ora ana sing madhani lan ora peputra lan ora dilairaké
(Surat Al Ikhlas jroning Al-Qur'an) . Ka'bah pungkasané diresiki saka reca-reca
mau nalika Nabi Muhammad mbébasaké kutha Mekkah tanpa wutahing ludira.

Sabanjuré wangunan ka'bah diurus lan diopèni déning Bani Sya'ibah minangka juru
kunci ka'bah lan administrasi sarta pelayanan kaji diatur déning pamaréntahan
khalifah Abu Bakar, Umar bin Khattab, Utsman bin Affan, Ali bin Abi Thalib,
Muawwiyah bin Abu Sufyan, Dinasti Ummayyah, Dinasti Abbasiyyah, Dinasti
Usmaniyah Turki, nganti wektu iki yakuwi pamaréntah krajaan Arab Saudi sing
tumindak minangka pelayan loro kutha suci, Mekkah lan Madinah.



https://jv.wikipedia.org/wiki/Jaran_segara

Jaran segara nduwèni jeneng Latin Cavalluccio Marino lan kalebu genus
Hippocampus lan kulawarga Syngnathidae. Kaya iwak-iwak liyané, Jaran segara
ambegan nganggo insang. Jaran segara nduwèni ukuran awak kurang luwih 7 nganti
25 cm.Kéwan iki urip karo prédhator-prédhator, saéngga Jaran segara nduwèni
kulit kang atos kaya cangkang. Kulit iki gunané kanggo njaga awaké saka
prédhator. Jaran segara akèh tinemu ing perairan kang cethèk apadéné kang jero.
Jaran segara mlakuné alon banget mulané akèh Jaran segara kang ndhelik ing
karang, koral apadéné tanduran segara liyané, iki tujuwané kanggo njaga awaké
yèn ana bebaya. Kanggo obah tumuju lumahing segara, Jaran segara nggunakaké
kantung udara kang ana ing awaké. Kanthong iki bisa amba lan cupet miturut
kabutuhan. Cara kerjané kantung udara iki meh mirip kaya kapal selam. Jaran
segara kalebu spesies kang unik awit Jaran segara kang meteng ya iku Jaran
segara kang lanang. Jaran segara nglangi kanthi awak kang jejeg lan bisa
manthukaké sirahé mendhuwur lan mengisor.

Jaran segara nduwèni mata kang bisa ndeleng barang kang manggon ing panggonan
kang béda kanthi bareng. Iki disebabaké amarga sistem syaraf mata kang kapisah.
Mata Jaran segara uga bisa mubeng saéngga bisa ngawasi kahanan sanajan ora
nolèh. Jaran segara nduwèni werna kang béda. Ana kang ijo, kuning lan ireng.
Werna-werna iki amarga gen lan intensitas cahya srengéngé kang mlebu ing banyu.
Jaran segara uga ana kang wernané rada transparan.

Ana uga spesies anyar kang jenengé Hippocampus paradoxus. Spesies iki ukurané
luwih cilik tinimbang Jaran segara liyané lan ora nduwé strukutur sirip ing
bagéyan dorsal utawa geger.



https://jv.wikipedia.org/wiki/James_K._Polk

James Knox Polk (lair ing Mecklenburg County, North Carolina, 2 Novèmber
1795 – pati ing Nashville, Tennessee, 15 Juni 1849 ing yuswa 53 taun) ya iku
Presiden Amerika Serikat kaping-11 (4 Maret 1845-4 Maret 1849). James manggon
ana ing wewengkon Tennessee. Nalika Parté Dhémokrat ngrekrut awake, Polk njabat
Ketua DPR Amerika Serikat (1835–1839) lan Gubernur Tennessee (1839–1841) nganti
tekan njabat dadi presiden. Polk wakil saka parte Dhémokrat lan nalika njabat
dadi presiden Polk didampingi déning wakil presiden George M. Dallas. Polk
terkenal karo usahane kanggo nyaplok Texas ing taun 1845 kang nyebabake perang
mungsuh Meksiko ana ing taun 1846 – 1848. Nalika umure 17 taun sawijining
dhokter bisa mbedah Polk kanggo njupuk batu empedu kang ana ing awake. Sakwise
pembedahan, Polk séhat meneh. Sakwise awake séhat, tenaga lan ambisine uga dadi
gedhe. Nalika umur 23 taun Polk ngranpungke pendidikane ing Universitas North
Carolina ing Chapel Hill kanthi cum-laude, rong taun sakwise iku Polk banjur
olèh ijin kanggo mbuka praktik ukum. Minangka pengacara enom, James Polk banjur
mlebu ana ing bidang pulitik, lan dadi anggota parlemen nagara bagian Tennessee.
Polk banjur kenal karo Andrew Jackson, presiden Amerika kang kaping pitu.



https://jv.wikipedia.org/wiki/Jaguar

Jaguar ya iku sajinis kucing kang awaké gedhé. Jaguar kagolong ing genus
Panthera. Kéwan iki kalebu kucing liar kang kaping telu sawisé macan lan singa.
Jaguar uga dadi kucing kang ukurané paling gedhé ing belahan Barat. Kéwan iki
urip ing laladan Meksiko bageyan lor, Amerika Tengah nganti tekan Paraguay lan
Argentina lor lan kidul.

Jaguar iku kucing liar kang nduwèni werna kang apik. Sanajan jaguar nduwèni
werna kang rada béda ananging jaguar biyasane nduwé werna kuning coklat lan ana
kaya bunderan-bunderan ireng ing wuluné. Corak iki arep mirip kaya leopard
ananging leopard wernane luwih putih. Jaguar kang wis gedhé nduwèni buntut kang
dawané 45 nganti 75centimeter. Jaguar uga bisa ngadeg ing wit nganggo sikilé.
Jaguar nduwèni awak kang boboté 300 pon. Jaguar nduwèni cakar lan sikil kang
kuwat lan kanggo mangsa mungsuhe. Jaguar uga nduwèni kuku kang landhep kanggo
nyakar lan nyuwék dagingé mungsuhé. Awit jaguar kalebu kéwan karnivora lang
mangan daging. Sikil ngarep jaguar luwih dawa tinimbang mburiné iki gunané
kanggo nggampangaké yèn mlayu lan mencolot supaya bisa luwih cepet anggoné
nyekel mungsuhe. [[Ilat\\ jaguar digunaké kanggo misahké daging saka balung
mungsuhé kang dipangan.



https://jv.wikipedia.org/wiki/Ismailiyah

Ismailiyah (basa Arab: الإسماعيليون al-Ismā'īliyyūn; basa Urdu: اسماعیلی
Ismā'īlī, basa Pèrsi: اسماعیلیان Esmā'īliyān) ya iku mazhab kang cacah panganuté
paling gedhé kaping loro jroning Islam Syi'ah, sawise mazhab Rolas Imam (Itsna
'Asyariah). Sesebutan Ismailiyah dipikolihi pangikut mazhab iki amarga panampa
wong-wonge ingatase keimaman Isma'il bin Ja'far minangka panerus saka Ja'far
ash-Shadiq. Pangikut mazhab Itsna 'Asyariah, ing pihak liya nampa Musa al-Kadzim
minangka Imame. Ismailiyah lan Itsna 'Asyariah padha-padha nampa enem Imam
Syi'ah paling biyen, saéngga nduwèni pamandeng kang padha sajroning sajarah
wiwitan mazhabé.

Téologi Ismailiyah tau dadi kang paling gedhé ing antarane mazhab-mazhab Islam
Syi'ah, lan mancik pucuking kakwasan politike ing mangsa kakwasan Dinasti
Fatimiyah ing abad ke-10 nganti tekan ke-12 Masehi.

Ajaran Ismailiyah, kang uga dikenal kanthi jeneng mazhab Pitung Imam, ngrembaka
dadi sistem kapercayane saiki sawise Imam Muhammad bin Ismail wafat; utawa
"ngilang" kaya déné kapercayan pangikut Ismailiyah. Ajaran Ismailiyah nduwèni
ciri panekanan ing aspek batiniah (esoterik) saka agama Islam. Dibandingake karo
ngrembakane ajaran Rolas Imam kang pamikirane ana ing aspek lahiriah
(eksoterik), ya iku akhbar lan ushul, mula bisa dikandakake ajaran Syi'ah
ngrembaka ing rong arah kang beda: ajaran Ismailiyah kang luwih luwih akèh
ngrembug kamistisan sipat sang Imam lan kamistisan dalan tumuju Allah, lan
ajaran Rolas Imam kang luwih akèh ngrembug ngenani syariah lan sunnah saka Ahlul
Bait.

Senajan ana saperangan klompok pecahan jroning Ismailiyah, saiki istilah iki
umume digunakake kanggo nyebut komunitas Nizari. Wong-wong mau ya iku panganut
saka Aga Khan, kang minangka klompok Ismailiyah kanthi gunggung panganut paling
gedhe. Ing antarane klompok-klompok kang ana pancen ana bedane sajroning
ngibadah lahiriah, ananging umume sacara teologi spiritual tetep trep karo
kapercayan imam-imam wiwitan Ismailiyah. Kaum panganut Ismailiyah umume bisa
ditemoni ana India, Pakistan, Suriah, Lebanon, Israèl, Arab Saudi, Yaman,
Tiongkok, Yordania, Uzbekistan, Tajikistan, Afganistan, Afrika Wetan, lan Afrika
Kidul. Ing taun-taun pungkasan, saperanganwong-wong mau uga emigrasi ing Éropah,
Australia, Selandia Anyar, lan Amerika Lor.



https://jv.wikipedia.org/wiki/Inv%C3%A8stasi

Invèstasi iku istilah kanthi sapérangan pangertèn sing gegandhèngan karo
kauangan lan ékonomi. Istilah kasebut kakait karo akumulasi sawijining wangun
aktiva kanthi pangarep-arep antuk kauntungan ing wektu ngarep. Sok-sok,
invèstasi disebut uga minangka penanaman modhal.

Adhedhasar téori ékonomi, invèstasi ateges panukon (lan ateges uga prodhuksi)
saka kapital/modhal barang-barang sing ora dikonsumsi nanging dipigunaaké kanggo
prodhuksi mangsa ngarep (barang prodhuksi). Contoné kalebu mbangun ril sepur,
utawa sawijining pabrik, pambukaan lahan, utawa sawijining wong sekolah ing
universitas. Kanggo luwih cethané, invèstasi uga sawijining komponèn saka PDB
kanthi rumus PDB = C + I + G + (X-M). Fungsi invèstasi ing aspèk kasebut
dipérang ing invèstasi non-résidential (kaya pabrik, mesin, lsp) lan invèstasi
résidential (omah anyar). Invèstasi ya iku fungsi pandhapatan lan tingkat bunga,
didelok saka kaitané I= (Y,i). Sawijining tetambahan ing pandhapatan bakal
ndhorong invèstasi sing luwih gedhé, ing ngendi tingkat bunga sing luwih dhuwur
bakal ngedhunaké minat kanggo invèstasi kadidéné perkara kasebut bakal luwih
larang dibandhingaké karo nyilih dhuwit. Sanajan yèn sawijining perusahaan liya
milih migunaaké danané dhéwé kanggo invèstasi, tingkat bunga nedahaké sawijining
ragad kasempatan saka invèstasi dana kasebut tinimbang nyilihaké kanggo antuk
bunga.

Invèstasi saliyané uga bisa nambah penghasilané wong uga nggawa risiko kauangan
yèn invèstasi kasebut gagal. Kagagalan invèstasi dijalari déning akèh perkara,
ing antarané yaku faktor kaamanan (saka bebendu utawa amarga faktor manungsa),
katertiban hukum, lan liya-liyané.



https://jv.wikipedia.org/wiki/Insang

Insang inggih punika piranti ambegan ulam (iwak) (Pisces). Kajawi kanggé alat
ambegan, insang ugi anggadhahi mupangat kanggé alat ekskresi sarem, nyaring
panganan, alat ijol ion, kaliyan osmoregulator. Sawetawis jinis ulam anggadhahi
labirin ingkang saged miyaraken insang manginggil kaliyan mbentuk
lempitan-lempitan, saéngga rongga-rongganipun boten tumata. Labirin punika
kaginanipun nyimpen sèrepan oksigen, saèngga ulam tahan ing kahanan ingkang
kirang oksigen. Ulam ingkang balungipun sejati (Osteichthyes), insangipun
dijangkepi tutup insang ingkang dipunwastani operkulum. Déné ulam ingkang
balungipun rawan (Chondrichthyes), insangipun boten gadhah tutup insang.

Wujud insang punika awujud lembaran-lambaran tipis werninipun abrit enèm kaliyan
kahananipun mesthi anyep. Bagéyan paling jawi saking insang gegayutan sanget
kaliyan toya, déné bagéyan paling lebet gegayutan kaliyan kapiler-kapiler getih.
Saben lembaran kawangun saking sepasang filamen, saben filamen ngandhut kathah
lapisan tipis ingkang dipunwastani lamela. Ing Filamen wonten pembuluh getih
ingkang anggadhahi kathah kapiler, saéngga saged kadadosan difusi oksigen
ingkang mlebet kaliyan karbon dioksida ingkang medal sakaing badan ulam.

Salah satunggaling tuldhanipun ulam ingkang nggadhahi balung sejati inggih
punika iwak mas. Insang ulam mas kasimpen ing salebeting rongga insang ingkang
dipunayomi dèning tutup insang (operkulum). Insang kawangin saking lengkung
insang ingkang kasusun saking balung rawan awerna pethak, rigi-rigi insang
ingkang migunani kanggé nyaring toya ambegan lumantar insang, ugi filamen utawi
lembaran insang. Filamen insang punika kasusun saking jaringan empuk, wangunipun
kados jungkat lan werninipun abrit enèm amargi nggadhahi kathah kapiler getih
kaliyan minangka cabang saking arteri insang. Ing panggènan punika kadadosan
ijolan gas oksigen kaliyan karbondioksida. Oksigen dipunpendhet saking gas
oksigen ingkang larut ing toya lumantar insang kanthi cara difusi. Saking
insang, oksigen dibeta getih lumantar pembuluh getih tumuju sadaya jaringan
badan. Saking jaringan badan, karbondioksida diangkut getih menyang jantung.
Saking jantung tumuju unsang kanggé nindakaken ijolan gas. Prosès punika
kadadosan terus kaliyan dipunbolan-balèni. Mekanisme ambegan ulam
dipuntindakaken lumantar menkanisme inspirasi kaliyan ekspirasi. Ing fase
inspirasi, oksigen kaliyan toya mlebet ing insang banjur oksigen dipuntalèni
dèning kapiler getih kanggé dibeta tumuju jaringan-jaringan ingkang mbetahaken.
Kosok wangsulipun ing fase ekspirasi, karbondioksida ingkang dibeta dèning getih
saking jaringan badhe wangsul malih ing insang. Saking insang dipunwedalaken
saking badan lumantar operkulum.

Insang ulam ingkang balungipun rawan boten gadhah tutup insang (operkulum),
kadosta hiu. Mlabet kaliyan medalipun hawa saking rongga tutug, amargi wonten
éwah-éwahan tekanan ing rongga tutug ingkang dipuntuwuhaken dèning éwah-éwahan
volume rongga tutug ingkang dipunjalari wontenipun obah minggah mandhapipun
rongga. Menawi dhasa tutug éwah mandhap, volume rongga nambah saéngga tekanan
rongga langkung alit tinimbang tekanan toya ing sakupengipun. Toya mili tumuju
rongga tutug lumantar celah tutug ingkang ing pungkasanipun kadadosan prosès
inspirasi. Menawi dhasar tutug minggah, volume rongga tutug alit, tekananipun
minggah, celah tutug nutup, saéngga toya mili tumuju njawi lumantar celah insang
kaliyan kadadosan prosès ekspirasi karbondioksida. Ing wekdal punika kadadosan
ijolan gas oksigen kaliyan karbon dioksida.



https://jv.wikipedia.org/wiki/Ibnu_Khaldun

Ibnu Khaldun jeneng jangkep: Abu Zayd 'Abd al-Rahman ibn Muhammad ibn Khaldun
al-Hadrami (عبد الرحمن بن محمد بن خلدون الحضرمي) lair 27 Mei 1332/732H, séda 19
Maret lan tilar donya 1406/808H) ya iku sejarawan lan bapak sosiologi Islam kang
apal Al-Qur'an sakawit cilik. Dhèwèké uga ahli pulitik Islam, ditepungi dadi
bapak Ékonomi Islam, amarga pamikiran-pamikirané babagan téori ékonomi kang
logis lan réalistis wis dijabarké adoh sadurungé Adam Smith (1723-1790) lan
David Ricardo (1772-1823) njabaraké téori-téori ékonominé.

Nalika remaja, tulisan-tulisané wis nyebar. Tulisan-tulisan lan pamikiran Ibnu
Khaldun lair amarga sinauné kang banget jeroné, ngamat-ngamati masarakat kang
ditepungi kanthi èlmu lan kawruh sing amba, sarta dhèwèké urip ing satengahing
masarakat mau.

Ibnu Khaldun, jeneng jangkepé ya iku Waliuddin Abdurrahman bin Muhammad bin Abi
Bakar Muhammad bin al-Hasan. Jeneng cilikké ya iku Abdurrahman, manawa ing
kulawargané dhèwèké diceluk Abu Zaid, amarga dihubungké karo anak kang mbarep.
Waliuddin ya iku kinurmatan lan kebesaran kang dianugerahké saka Raja Mesir
nalika dhèwèké diangkat dadi Ketua Pangadilan ing Mesir.

Miturut Ibnu Hazm ulama Andalusia kang séda taun 457 H/1065 M: Kulawarga Ibnu
Khaldun saka Hadramaut ing Yaman, lan manawa diruntut silsilahé tekan marang
sahabat Rasulullah kang misuwur ngriwayatké kurang luwih 70 hadits saka
Rasulullah, ya iku Wail bin Hujr. Simbahé Ibnu Khaldun ya iku Khalid bin Usman,
mlebu Andalusia (Spanyol) bareng-bareng karo paneluk mawa kabangsan Arab watara
abad VII M., amarga kepincut karo kamenangan-kamenangan tentara Islam. Dhèwèké
netep ing Carmona, kutha cilik ing satengahing 3 kutha, ya iku Cordova, Granada
lan Seville, kang banjur dadi kutha pusat kabudayan Islam ing Andalusia. Bapaké
Ibnu Khaldun jenengé Abu Abdullah Muhammad. Abu Abdulah Muhamad ya iku wong sing
seneng karo donya pulitik.

Ibnu Khaldun éntuk pendhidhikan plajaran agama, basa, logika lan filsafat.
Guruné ya iku bapaké dhéwé, sakwatara ngapalaké al-Qur’an, sinau fisika lan
matématika saka ulama-ulama gedhé ing jamané. Ing antarané guru-guru Ibnu
Khaldun ya iku Muhammad bin Saad Burral al-Anshari, Muhammad bin Abdissalam,
Muhammad bin Abdil Muhaimin al-Hadrami lan Abu Abdillah Muhammad bin Ibrohim
al-Abilli.

Taun 1349 sakwisé sedané wong tuwané, Ibnu Khaldun arep pindhah menyang Maroko,
nanging dicandhet déning kakangné. Taun 1354 Ibnu Khaldun nembé bisa lunga
menyang Marokko, ing kana Ibnu Khaldun ngrampungaké pendhidhikané. Saksuwéné
nglakoni pendhidhikan ing Marokko, ana 4 èlmu kang disinaoni tenanan, ya iku:
Klompok basa Arab kaya: Nahwu, shorof, balaghoh, khitabah lan sastra. Klompok
èlmu syari’at kaya: Fiqh (Maliki), tafsir, hadits, ushul fiqh lan ilmu
al-Qur’an. Klompok èlmu ‘aqliyah (èlmu-èlmu filsafat) kaya: filsafat, mantiq,
fisika, matématika, falak, musik, dan sajarah. Klompok èlmu kanagaran kaya: èlmu
administrasi, organisasi, ékonomi lan pulitik. Ibnu Khaldun ora tau mandheg
sinau, kaya kang dikandhakaké Von Wesendonk: ing sakdawané urip tekan sedané,
Ibnu Khaldun kanthi tenanan golèk èlmu. Saéngga lumrah manawa kanthi kalantipan
uteké uga didhukung kekarepan kuwat kanggo dadi wong kang alim lan arif, mung
butuh wektu kurang saka seprapat abad Ibnu Khaldun wis bisa nguwasani
pirang-pirang èlmu kawruh.

Kitabé sing misuwur banget ya iku al-Muqaddimah (“Pendahuluan”) ya iku kitab
paling gedhé (“masterpiece”e) ing sajroning persuratan babagan sejarah, falsafah
lan sosiologi, kalebu pendhidhikan.

Téma utama saka kitab kang “monumental” iki ya iku kanggo ngicim
kasunyatan-kasunyatan psikologi, ékonomi, alam sakupengé, lan kamasarakatan kang
nyekel peranan ing prosès majokaké peradaban manungsa lan sejarahé. Dhèwèké gawé
analisis ing dinamika hubungan kumpulan-kumpulan lan nidhokaké kepiyé
kesetiakawanan, utawa perpaduan sosial (al’-asabiyyah) nglairaké tamadun anyar
lan kakuwasaan siasah.



https://jv.wikipedia.org/wiki/IMF

Dana Monetèr Internasional utawa International Monetary Fund (IMF) iku
organisasi internasional sing duwé tanggel waler ngatur sistem finansial global
lan nyawisaké silihan marang nagara anggotané kanggo mbiyantu masalah-masalah
kaimbangan neraca kauangan saben nagara. Salah siji misiné ya iku mbiyantu
nagara-nagara sing ngalami kangèlan ékonomi sing serius, lan minangka opahé,
nagara kasebut diwajibaké nglakoni kawicaksanan-kawicaksanan tinentu, umpamané
privatisasi badan usaha darbèké nagara.

Negara-nagara anggota PBB sing ora dadi anggota IMF ya iku Korea Lor, Kuba,
Liechtenstein, Andorra, Monako, Tuvalu lan Nauru.

Lembaga iki kawiwitan nalika PBB nyeponsori Konferensi Kauangan lan Monetèr ing
Bretton Woods, New Hampshire, Amérika Sarékat tanggal 22 Juli, 1944. Artikel
ngenani Prajanjian IMF lumaku wiwit 27 Desember 1945, lan organisasi IMF
kabentuk ing wulan Mei 1946, minangka bagéyan saka rencana rékonstruksi pasca
Perang Donya II lan miwiti operasi finansial ing tanggal 1 Maret 1947.

Lembaga iki, bebarengan Bank kanggo Penyelesaian Internasional lan Bank Donya,
asring uga disebut minangka institusi Bretton Woods. Katelu institusi iki
nemtokaké kawicaksanan monetèr sing diiloni déning mèh kabèh nagara-nagara sing
nduwèni ékonomi pasar. Sawijining nagara sing pengin silihan saka IMF,
kaistiméwaan BIS sarta silihan pambangunan Bank Donya, kudu nyarujuki
syarat-syarat sing ditemtokaké déning katelu institusi iki.

Peran katelu institusi Bretton Woods wis dadi kontrovèrsi kanggo akèh pihak
wiwit pèriodhe Perang Dingin. Para kritikus nganggep yèn para panggawé
kawicaksanan ing IMF sacara sengaja ndhukung diktator militer kapitalis sing
nduwé sikap kekancan karo perusahaan-perusahaan Amérika lan Éropah. Para
kritikus uga nganggep IMF ora perduli marang dhémokrasi, hak asasi manungsa lan
hak-hak buruh. Kritik-kritik iki uga sacara ora langsung marakaké timbulé obahan
antiglobalisasi. Sabagéyan liyané nduwèni anggepan IMF ora duwé power sing cukup
kanggo dhémokratisasikaké nagara sing duwé dhaulat, lan uga ora nduwèni power
kanggo ndhukung stabilitas finansial. Para kritikus sing ndhukung IMF duwé
pendhapat yèn kastabilan ékonomi diperlokaké sadurungé anané dhémokrasi.

Para nimpuna ékonomi ngritik pola pawènèhan bantuan finansial sing mesthi
dièmbèl-èmbèli "syarat", kalebu uga Structural Adjustment Programmes.
Syarat-syarat iki mudhunaké kastabilan sosial, sing uga ateges nyendhet
tujuan-tujuan IMF. IMF matesi perékonomian nagara donya ngrembaka knthi cara
nentang pangembangan infrastruktur lan njaluk nagara iku kanggo urip kanthi
standar sing asor.



https://jv.wikipedia.org/wiki/Hedonisme

Hedonisme inggih punika pandangan gésang ingkang nganggpé méawi tiyang badhé
dados bungah kaliyan madosi kabungahan ingkang katahipun lan ingkang angsal
ménawi nghindari perasaan-perasaan ingkang nyakitakén. Hedonisme punika ajaran
utawi pandangan menawi kabungahan utawi kenikmatan mnika ancas gesang lan
tindakan manungsa.

Témbung hedonisme dipunpéndhét saking Basa Yunani ἡδονισμός hēdonismos saking
akar témbung ἡδονή hēdonē, tégésipun "kesenangan". Paham punika nggadahi daya
njlentrehakén inggih punika saé punapa ingkang muasaken kékarépan manusia lan
punapa ingkang ningkatakén kuantitas kabungahan punika piyambak.

Hedonisme tuwuh ing wiwit sejarah filsafat sawetawis taun 433 SM. Hedonisme
karep mangsuli pitakenan filsafat "punapa ingkang dados punika ingkang sae
kangge manungsa ?" punika dipunwiwiti kaliyan Sokrates ingkang nangkletaken
babagan punapa ingkang dados kasunyatanipun dados ancas pungkasan manungsa .
Lalu Aristippos saking Kyrene (433-355 SM) mangsuli menawi ingkang dados
sapunika ingkang sae kangge manungsa inggih punika kabungahan . Aristippos
maparaken menawi manungsa ing masa alitipun asring madosi kabungahan lan menawi
boten ngayuh, manungsa punika badhe madosi sesuatu ingkang sanes punika.
Pandangan babagan 'kabungahan' (hedonisme) punika dipunlajengaken tiyang filsuf
Yunani ingkang asmanipun Epikuros (341-270 SM). Miturut, tindakan manungsa
ingkang madosi kabungaha inggih punika kodrat alamiah. Menawi mekaten, hedonisme
Epikurean langkung amba menawi boten nyakup kabungahan rohani kemawon—kadasta
Kaum Aristippos--, menawi kabungahan rohani ugi, kadasta kawatesan jiwa saking
keresahan.

Aristippus saking Kyrene inggih punika tiyang filsuf Yunani ingkang nyinaoni
ajaran-ajaran Protagoras. Ini dilakukannya selama berada di kota asalnya, yaitu
Kyrene, Afrika Utara. Aristippus lajeng madosi Sokrates lan njalin gegayutan
ingkang sae kaliyan. Saksampune Sokrates wafat, Aristippos tampil dados "Sofis"
lan dados guru profesional ing Atena. Lajeng ing Kyrene piyambakipun madekakr
sekolah ingkang dipunasmani ''Cyrenaic School'' ingkang punika salah
satunggaling sekolah Sokratik ingkang boten dominan. Sekolah punika ngaos
perasaan-perasaan minangka kasunyatan ingkang leres ing salebeting gesang .
Kabungahan inggih punika sae—kalebet ugi kepuasan badani--. Kauripan tiyang
bijak punika madosi jaminan kesenangan maksimal.

Aristippus nyetujui pendapat Sokrates menawi keutamaan inggih punika madosi
"ingkang sae". ananging mekaten, piyambakipun sami "ingkang sae" punika kaliyan
kabungahan "hedone". Miturut, akal (rasio) manngsa kedhah maksimalaken
kabungahan lan minimalaken kesusahan. Gesang ingkang sae gegayutan kaliyan
kerangka rasional babagan kenikmatan. Kabungahan miturut Aristoppus asifat
badani (gerak ing salira). Piyambakipun mbagi obahan punika dados tiga
kemungkinan:

Aristippus ningali kabungahan dados hal aktual, tegesipun kabungahan kedadosan
sapunika lan ing ngriki . Kabungahan boten sebuah masa kapengker utawi masa
ngajeng. Miturut, masa kapengker namung ingatan menawi babagan kabungahan (hal
ingkang sampun boten wonten)lan masa ngajeng ingih punika hal ingkang ndereng
gamblang.

Epikuros lahir taun 342 SM ing kota Yunani, Samos, lan seda ing Atena taun 270
SM. Ajaran Epikuros menitikberatkan persoalan kenikmatan. punapa ingkang sae
inggih punika segala sesuatu ingkang pikantok kenikmatan, lan punapa ingkang ala
inggih punika segala sesuatu ingkang nghasilaken ketidaknikmatan. Namun
demikian, bukanlah kenikmatan yang tanpa aturan ingkang dipunjunjung Kaum
Epikurean, sanesipun kenikmatan ingkang dipunpahmi secara ndalam. Kaum Epikurean
mbentenaken kekarepan alami ingkang dipunbetahaken (kadasta makan) lan kekarepan
alami ingkang boten dipunbetahaken ( kadasta panganan ingkang sekeca ), serta
kekarepan sia-sia (kadasta banda ingkang kalangkungan ). Keinginan kawiwitan
kedhah dipunpuasaken lan pemuasanipun secara kawates nyebabajen kawatesan
kabungahan ingkang paling ageng. menawi mekaten punika kauripan sederhana
dipunsaranaken déning Epikuros. Ancasipun kangge gayuh ''Ataraxia'', inggih
punika ketenteraman jiwa ingkang tenang, kebebasan saking perasaan risau, lan
kahanan seimbang.



https://jv.wikipedia.org/wiki/Hafez_al-Assad

Hafez al-Assad (Arab: حافظ الأسد Ḥāfiẓ al-Asad, lair 6 Oktober 1930 – pati 10
Juni 2000 ing yuswa 69 taun) ya iku présidhèn Suriah kang njabat ana ing telung
mangsa jabatan. Hafez digantèkaké déning anaké, présidhèn Bashar al-Assad kang
njabat wiwit taun 2000 nganti tekan saiki.

Hafez lair saka kulawarga Alawite nalika tanggal 6 Oktober 1930. Hafez dadi
anggota Angkatan Udara Syria (Suriah) lan dadi pangadeg Parté Ba'ath kang
ndadèkaké Hafez olèh posisi kang nguntungaké merga anané kudéta ing Suriah taun
1966. Dhèwèké mèlu ana ing Perang Enem Dina nglawan Israèl taun 1967, lan
prastawa September Ireng nalika PLO nyoba (kanthi dhukungan saka Suriah)
nggulingaké Raja Hussein bin Talal saka Yordania.

Hafez munggah ana ing panggung kakuwasan dadi Perdhana Mentri ana ing Suriah
merga akèh intrik pulitik ing Wétan Tengah lan uga ana ing nagarané. Posisi dadi
Perdhana Mentri dadi posisi kuwat kanggo Hafez kang ana ing taun sabanjuré
diangkat dadi Présidhèn Suriah.

Hafez al-Assad nguwataké posisiné ana ing 30 taun sakwisé lan dadi salah siji
tokoh kang duwé prabawa ana ing Wétan Tengah.



https://jv.wikipedia.org/wiki/Hacker

Hacker ya iku sebutan kanggo wong utawa kelompok kang mènèhi sumbangan kang
manfaat kanggo donya jaringan lan sisitem oprasi, gawé program bantuan kanggo
donya jaringan lan komputer. Hacker uga isa dikategorikaké gawéyan kang
dilakokké kanggo golèk kelemahan salah sijiné sistem lan mènèhi ide utawa
pendapat kang isa ndandani kelemahan kang ditemokaké. Ana uga sing ngandakaké
yèn hacker iku salah sijiné penjahat kang ana ing donya maya utawa donya
internet, ananging iku kabèh pengertian kang salah kaprah. Hacker dhéwé ya iku
wong kang kerjané kanggo ngembangaké program-program komputer, isa iku sacara
independen utawa dikerjakaké ing salah sijiné perusahaan. Tugas hacker ya iku
golèk kelemahan saka salah sijiné sistem kang dibangun déning programer sahingga
program utawa aplikasi kang digawé isa dadi luwih apik saka sak durungé. Senajan
wong kang nglakokaké kejahatan ing bidang teknologi informasi iku disebut kanti
jenengan cracker. Istilah iki kanggo sebagéyan wong mungkin ora penting,
ananging sabeneré penting banget. Istilah kang salah kaprah iki akèh ngrugèkaké
sacara moral.

Istilah hacker mulai ana iing sekitar taun 1960-an lan pertama kali digunakaké
déning mahasiswa Tech Model Railroad Club kang kerja ing sala sijiné
laboratorium ing Massachussets Intitut of Technology. Istilah hacker dhéwé
digunakaké kanggo nyebut wong kang ahli ing bidang pemrograman lan isa ngasilaké
program kang luwih apik ketimbang program sakdurungé kang wis ana kanti cara
ngilangi kelemahan kang ana ing jeroné. Istilah iki populèr ing kalangan
masyarakat lan nyebut wong-wong kang ahli ing sajroné pemrogram komputer
minangka hacker.

Kanyata hacker uga nduwèni tingkatan-tingkatan, saben tingkatan dibédakaké kanti
kepinteran lan ilmu kang diduwèni karo hacker:

Ciri-ciri: ngertèni sistem oprasi jaba lan jero, isa ngonfigurasi lan
nyambungaké jaringan sacara global, nglakokaké pemograman saben dinané, èfisien
lan trampil, gunakaké ilmuné kanti tepat, ora ngremuk data-data, lan mesti
nepati aturan kang ana. Tingkat èlit iki disebut minangka suhu.

Ciri-ciri: luwih enom saka golomgan èlit, nduwèni kepinteran lan pengalaman kang
akèh babagan komputer, ngertni babagan sisitem operasi, kepinteran programé
cukup kanggo ngubah program eksplosit.

Ciri-ciri: Umuré isih enom lan isih sekolah, dèwèké maca babagan metode hacking
lan carané ing pira-pira kesempatan, nyoba pira-pira sistem nganti ahiré kasil
lan memproklamirake kemenangan marang liyané, biasané isih gunakaké Grafik User
Interface (GUI) lan isih sinau basic saka LINUX tanpa mampu nemokaké kelemahan
anyar ing sistem operasi.

Ciri-ciri: Kaya developed kiddie lan uga kaya Lamers, dèwèké amung nduwèni
kepinteran tèknis networking kang isih sithik. Ora béda kaya GUI, hacking
dilakokaké gunakaké trojan kanggo medèni lan nyusahaké urip minangka pengganggu
Internet.

Ciri-ciri: Ora nduwèni pengalaman lan kepinteran ananging péngén dadi hacker
sahingga kerep disebut minangka wanna-be hacker, panggunaan komputer dèwèké
terutama kanggo main gém, IRC, ijol-ijolan software kartu kredit, nglakokaké
hacking kanti gunakaké software trojan, nuke lan Dos, seneng nyombongaké awaké
dhéwé léwat IRC chanel, lan sakpanunggalé. Amerga akèh kurangé kanggo gayuh
elite, sajroné perkembangan déwéké amung nganti bakal nyampé level developed
kiddie utawa script kiddie bae.



https://jv.wikipedia.org/wiki/Gravitasi

Solar Gravitasi nyebapaken benda-benda langit woten ing posisi orbitipun
piyambak-piyambak salebetipun ngubengi matahari. Gravitasi gaya tarik-menarik
ingkang kedadhosan antawesipun sadaya partikel ingkang nggadhai massa ing alam
semesta. Fisika modern ngandharaken gravitasi migunaaken Teori Relativitas Umum
saking Einstein, ananging hukum gravitasi universal Newton ingkang langkung
prasaja minangka hukum ingkang cekap akuratsalebeting kathahipun kasus.

Minangka tuladha, bumi ingkang nggadhi massa ageng sanget ngasilaken gaya
gravitasi ingkang ageng ugi kagem narik benda-benda ing sisihipun, kalebet
makhluk hidup, lan ‘’benda-benda ingkang woten bumi. Gaya gravitasi punika ugi
saged narik benda-benda ingkang woten sak njawinipun bumi,kadhosta bulan,
meteor, lan benda angkasalintunipun, kalebet satelit pendamelan manungsa.

Salebeting Sistem Internasional, F dipunukur ing newton (N), m1 lan m2 ing
kilograms (kg), r ing meter (m), lan konstanta Gkinten-kiten sami kaliyan 6,67 ×
10−11 N m2 kg−2.

Saking ‘’persamaan’’ punika saged dipunturunaken persamaan kagem ngètang bobot
(berat). Bobot setunggaling benda inggih punika asil sangking perkalian massa
benda kasebat kaliyan percepatan gravitasi bumi. Persamaan kasebat saged
dipunserat kadhospunika : W = m g {\displaystyle W=mg} . W inggihpunika bobot
bendakasebut, m inggihpunika massa lan g inggih punika percepatan gravitasi.



https://jv.wikipedia.org/wiki/Globalisasi

Globalisasi punika satunggiling istilah ingkang nggadhahi sesambetan kaliyan
paningkatan silih-gandhèng lan silih-gumantung antarbangsa lan antarmanungsa ing
saindhenging donya lumantar perdagangan, invèstasi, lelampahan, budaya populèr,
lan wujud-wujud interaksi ingkang sanès saéngga wates-wates satunggiling nagari
dados samar.

Ing kathah perkawis, globalisasi nggadhahi kathah karakteristik ingkang sami
kaliyan internasionalisasi saéngga kakalih istilah punika asring silih-gentos.
Sabagéyan pihak asring ngginaaken istilah globalisasi ingkang sesambetan kaliyan
saya kirangipun peran nagari utawi wates-wates nagari.

Tembung "globalisasi" kapendhet saking tembung global, ingkang maknanipun
universal. Globalisasi dèrèng nggadhahi dhéfinisi ingkang mapan, kejawi namung
saugi dhéfinisi karya (working definition), saéngga gumantung saking sisih pundi
tiyang mriksani. Wonten ingkang mastani satunggiling prosès sosial, utawi prosès
sajarah, utawi prosès alamiah ingkang badhé andadosaken sadaya bangsa lan nagari
ing donya tansaya kaiket setunggal kaliyan setunggalipun, mujudaken satunggiling
tatanan kagesangan énggal utawi manunggaling ko-éksisténsi kanthi nyingkiraken
wates-wates géografis, ékonomi lan budaya masarakat.

Mitos ingkang wonten prekawis globalisasi inggih punika bilih prosès globalisasi
badhé ndamel donya dados sragam. Prosès globalisasi badhé mbusek idhéntitas lan
jati dhiri. Kabudayan lokal utawi etnis badhé kauntal déning kekiyatan budaya
ageng utawi kekiyatan budaya global.

Panganggep utawi pikiran ing nginggil kasebat boten sadayanipun leres.
Kemajengan tèknologi komunikasi saèstu sampun ndamel wates-wates lan let dados
ical lan boten wonten ginanipun. John Naisbitt (1988), ing bukunipun ingkang
asesirah Global Paradox punika nelakaken prekawis ingkang malah nggadhahi sifat
paradhoks saking fénoména globalisasi. Naisbitt (1988) ngajengaken pokok-pokok
pikiran sanès ingkang arupi paradhoks, inggih punika tansaya dados universal,
tumindak kita tansaya kasukuan, lan menggalih lokal, tumindak global. Perkawis
punika dipunmaksudaken kita kedah mituhu dhumateng perkawis-perkawis ingkang
nggadhahi sifat ètnis, ingkang namung dipundarbèni klompok utawi masarakat
punika piyambak ingkang dados modhal pangembangan tumuju donya internasional.

Ing sisih sanèsipun, wonten ingkang mirsani globalisasi punika satunggiling
proyèk ingkang kausung déning nagari-nagari adhikuwaos, saéngga saged ugi tiyang
kagungan pandhangan négatif utawi sujana dhumateng globalisasi. Saking
kacatingal punika, globalisasi boten sanès kapitalisme ing wujudipun ingkang
paling mutakhir. Nagari-nagari ingkang kiyat lan sugih, tamtu badhé
ngendhalèkaken ékonomi donya lan nagari-nagari alit tansaya boten wonten
dayanipun amargi boten kuwagang tetandhingan, amargi globalisasi kapara
anggadhahi prabawa ingkang ageng dhumateng perékonomian donya, malahan nggadhahi
prabawa dhumateng bidhang-bidhang sanès kadosdéné budaya lan agami.

Kennedy lan Cohen nelaaken bilih transformasi punika sampun mbeta kita sadaya
dhumateng globalisme, satunggiling kasadharan lan pamahaman énggal bilih donya
punika setunggal. Giddens negasaken bilih kathah tiyang ingkang uninga menawi
sayektosipun dhiri kita tumut mendhet bagéyan ing donya ingkang kedah owah tanpa
saged dipunkendhalèkaken ingkang dipuntengeri kanthi pangraos lan kawigatosan
dhumateng perkawis ingkang sami, éwah-éwahan lan kahanan boten mesthi, sarta
kasunyatan ingkang mungel kedadosan. Sesarengan kaliyan punika, Peter Drucker
nyebataken bilih globalisasi punika jaman transformasi sosial. Saben pinten atus
taun ing sajarah manungsa, transformasi ngédap-édabi tansah dumados. Ing
sapérangan dékadé kémawon, masarakat sampun éwah malih ing pasawangan perkawis
donya, nilai-nilai dhasar, struktur pulitik lan sosial, ugi ing babagan seni.
Sèket taun salajengipun muncul setunggaling donya ingkang énggal.

Cochrane lan Pain negasaken bilih ing sesambetanipun kaliyan globalisasi, wonten
tigang posisi téoritis ingkang saged kapirsani, inggih punika:

Kathah sejarawan ingkang nyebat globalisasi dados fénoména ing abad kaping 20
punika kasambetaken kaliyan bangkitipun ékonomi internasional. Kamangka
interaksi lan globalisasi ing sesambetan antarbangsa ing donya sampun wonten
wiwit maabad-abad kapengker. Menawi dipuntelusuri, winih-winih globalisasi
sampun tuwuh nalika manungsa wiwit ngenal perdagangan antarnagari watawis taun
1000 lan 1500 M. Ing wekdal punika, para pedagang saking Tiongkok lan India
wiwit nlusuri nagari sanès nglangkungi mergi dharat (umpaminipun kados jalur
sutra) utawi mergi seganten kanggé dagang.

Fase salajengipun dipuntengeri kanthi dhominasi perdagangan kaum muslim ing Asia
lan Afrika. Kaum muslim ndamel jaringan perdagangan ingkang antawisipun ngliputi
Jepang, Tiongkok, Vietnam, Indonésia, Malaka, India, Pèrsi, pesisir Afrika
Wétan, Segara Tengah, Venesia, lan Genova. Kaum pedagang muslim ugi nyebaraken
nilai-nilai agamanipun, asma-asma, abjad, arsiték, nilai sosial lan budaya Arab
dhumateng warga donya.

Fase salajengipun kanthi tetenger éksplorasi donya sacara ageng-agengan déning
bangsa Éropah. Spanyol, Portugis, Inggris, lan Walandi punika pelopor-pelopor
eksplorasi punika. Perkawis punika kasengkuyung ugi kanthi dumadosipun révolusi
indhustri ingkang ningkataken keterkaitan antarbangsa donya. Manéka werni
tèknologi wiwit dipuntemokaken lan dados dhasar mekaring tèknologi sapunika,
kados komputer lan internèt. Ing wekdal punika, mekar ugi kolonialisasi ing
donya ingkang mbeta prabawa ageng dhumateng dhifusi kabudayan ing donya.

Saya mekaring indhustri lan kabetahan dhumateng bahan baku sarta pasar ugi
njalari munculing manéka werni perusahaan multinasional ing donya. Ing Indonésia
umpaninipun, milai pulitik pintu terbuka, perusahaan-perusahaan Éropah mbikak
manéka werni cabangipun ing Indonésia. Freeport lan Exxon saking Amérika
Sarékat, Unilever saking Walandi, British Petroleum saking Inggris punika
sapérangan contonipun. Perusahaan multinasional kados punika tetep dados ikon
globalisasi ngantos sapunika.

Fase salajengipun terus lumampah lan pikantuk momentumipun nalika perang dingin
rampung lan komunisme ing donya runtuh. Runtuhipun komunisme kadosipun maringi
pangleresan bilih kapitalisme punika mergi paling saé kanggé mujudaken
kasejahtraan donya. Implikasinipun, nagari-nagari ing donya milai nyawisaken
dhiri dados pasar ingkang bébas. Perkawis punika kasengkuyung ugi kanthi
mekaring tèknologi komunikasi lan transportasi. Kasilipun, sekat-sekat
antarnagari milai boten cetha.

Pannyengkuyung globalisasi (asring ugi kasebut pro-globalisasi) nganggep bilih
globalisasi saged ningkataken kasejahtraan lan kamakmuran ékonomi masarakat
donya. Para panyengkuyung lelandhesan téori kaunggulan komparatif ingkang
kacetusakan déning David Ricardo. Téori punika nelakaken bilih satunggiling
nagari lan nagari sanès silih gumantung lan saged silih nguntungaken setunggaul
kaliyan setunggalipun, lan salah satunggal wujudipun inggih punika silih
gumantung ing babagan ékonomi. Kekalih nagari saged melakukan transaksi
pertukaran selaras kaliyan kaunggulan komparatif ingkang dipungadhahi.
Umpaminipun, Jepang nggadhahi kaunggulan komparatif ing produk kaméra dhigital
(saged nyithak langkung èfesien lan mutunipun saé) sauntawis Indonésia nggadhahi
kaunggulan komparatif ing prodhuk kain. Kanthi téori punika, Jepang kaanjuraken
kanggé ngendhegaken prodhuksi kainipun lan nggantos faktor-faktor prodhuksinipun
kanggé maksimalaken prodhuksi kaméra dhigital, lajeng nutupi kekirangan
panawaran kain kanthi mundhut saking Indonésia, mekaten ugi kosok wangsulipun.

Salah satunggiling panyandhet utami dumadosipun kerjasama wau inggih punika
wontenipun larangan-larangan lan kawicaksanan protèksi saking pamaréntah
satunggaling nagari. Ing satunggil sisih, kawicaksanan punika saged ngreksa
prodhuksi lebet nagari, nanging ing sanès sisih, perkawis badhé ningkatipun
ragad prodhuksi barang impor saéngga awrat nembus pasar nagari ingkang
dipuntuju. Para pro-globalisme boten sarujuk wontenipun protèksi lan larangan
kasebat. Para pro-globalisme péngin dipunleksanaaken kawicaksanan perdagangan
bébas saéngga regi barang-barang saged dipuntekan, akibatipun panyuwunan bakal
ningkat. Amargi panyuwunan ningkat, kamakmuran badhé ningkat lan mekaten
saterusipun.

Sapérangan klompok pro-globalisme ugi ngritik Bank Donya lan IMF, kanthi
pendhapat bilih kalih badan kasebat namung ngontrol lan ngaliraken dana
dhumateng satunggaling nagari, sanès dhumateng satunggaling koprasi utawi
perusahaan. Minangka asilipun, kathah silihan ingkang dipunparingaken dhawah ing
tangan para diktator ingkang salajengipun nylèwèngaken lan boten migunakaken
dana kasebat kados mesthinipun, nilar rakyatipun wonten ing lilitan utang
nagari, lan ndadosaken tingkat kamakmuran tansaya mandhap. Amargi tingkat
kamakmuran tansaya mandhap, mila masarakat nagari punika kapeksa ngirangi
tingkat konsumsinipun; kalebet konsumsi barang impor, saéngga laju globalisasi
bakal kacandhet lan—miturut klompok pro-globalisme—ngirangi tingkat kasejahtraan
padunung donya.

Antiglobalisasi punika satunggaling istilah ingkang umum dipunginaaken kanggé
maparaken sikap pulitis tiyang-tiyang lan klompok ingkang nentang prajanjèn
dagang global lan lembaga-lembaga ingkang ngatur perdagangan antarnagari kados
Organisasi Perdagangan Donya (WTO).

"Antiglobalisasi" dipunanggep déning sebagéan tiyang minangka obahan sosial,
sauntawis sanèsipun nganggep minangka istilah umum ingkang njangkep sapérangan
obahan sosial ingkang bènten-bènten. Punapa kémawon maksadipun, para pangikut
antiglobalisasi dipunmangunggalaken ing perlawanan dhumateng ékonomi lan sistem
perdagangan global sapunika, ingkang miturut tiyang-tiyang punika ngikis
lingkungan gesang, hak-hak buruh, kadhaulatan nasional, donya katiga, lan kathah
malih panyebab-panyebab sanèsipun.

Globalisasi perékonomian arupi setunggaling prosès kagiyatan ékonomi lan
perdagangan, ing pundi nagari-nagari ing saindhenging donya dados setunggal
kekiyatan pasar ingkang saya karintegrasi tanpa alangan wates téritorial nagari.
Globalisasi perékonomian ngedahaken pambusakkan sadaya watesan lan rerendhetan
dhumateng arus modhal, barang lan jasa.

Nalika globalisasi ékonomi dumados, wates-wates satunggaling nagari badhé dados
kabur lan keterkaitan antawisipun ékonomi nasional kaliyan perékonomian
internasional badhé tansaya kenceng. Globalisasi perékonomian ing setunggal
pihak badhé mbikak peluang pasar prodhuk saking lebet nagari nuju pasar
internasional sacara kompetitif, kosok wangsulipun ugi mbikak peluang mlebetipun
prodhuk-prodhuk global mlebet pasar domestik.

Miturut Tanri Abeng, pawujudan nyata saking globalisasi ékonomi antawisipun
dumados ing wangun-wangun:

Thompson nyathet bilih kaum globalis ngeklaim wekdal punika sampun dumados
sawijining intensifikasi sacara cepet ing investasi lan perdagangan
internasional. Umpaminipun, sacara nyata perékonomian nasional sampun dados
bagéan saking perékonomian global ingkang ditengarai kaliyan wontenipun
kakiyatan pasar donya.

Pandangan punika selaras kaliyan téori 'Kauntungan Komparatif' saking David
Ricardo. Langkung spésialisasi lan perdagangan faktor-faktor prodhuksi donya
saged dipunginaaken kanthi langkung èfesién, output donya nambah lan masarakat
badhé pikantuk kauntungan saking spésialisasi lan perdagangan ing wangun
pendapatan ingkang saya ningkat, ingkang salajengipun saged ugi ningkataken
pamblanjan lan tabungan.

Perdagangan njawi nagari ingkang langkung bébas mungelaken saben nagari pikantuk
pasar ingkang langkung wiyar saking pasar lebet nagari.

Globalisasi kapara minggahaken barang-barang impor. Sawalikipun, menawi
satunggaling nagari boten kuwagang bersaing utawi tetandhingan, pramila èkspor
boten saged tuwuh. Kawontenan punika saged ngawonaken kondhisi neraca
pambayaran. Èfèk awon sanès saking globaliassi dhumateng neraca pambayaran
inggih punika pambayaran néto pendhapatan faktor prodhuksi saking njawi nagari
kapara ngraosaken dhéfisit. Invèstasi asing ingkang saya kathah ndadosaken
aliran pambayaran kauntungan (pendhapatan) invèstasi dhateng njawi nagari
sangsaya ningkat. Mboten tuwuhipun èkspor saged ndadosaken awonipun neraca
pambayaran.

Salah satunggalipun èfèk wigatos saking globalisasi inggih punika pangaliran
invèstasi (modhal) portofolio ingkang saya ageng. Invèstasi punika utaminipun
ngliputi partisipasi dana njawi nagari dhateng pasar saham. Nalika pasar saham
saweg ningkat, dana punika badhé mili mlebet, neraca pambayaran tambah kathah
lan regi artos badhé tambah saé. Kosokwangsulipun, nalika regi-regi saham ing
pasar saham sangsaya mandhap, dana lebet nagari badhé mili dhateng njawi nagari,
neraca pambayaran kapara dados tambah awon lan regi artos dhomestik mrosot.
Kawontenan boten stabil ing séktor kauwangan punika saged nimbulaken èfèk awon
dhumateng kastabilan kagiyatan ékonomi sacara kaselruhan.

Menawi perkawis-perkawis ingkang dipuntelakaken ing nginggil lumampah ing
satunggaling nagari, mila ing jangka cekak tuwuhing ékonomini dados boten
stabil. Ing jangka panjang tetuwuhan ingkang kados punika badhé ngirangi
lajunipun tuwuhing ékonomi. Pendhapatan nasional lan kasempatan nyambut damel
badhé sangsaya rendhet tuwuhipun lan masalah pangangguran boten saged dipunatasi
utawi malah sangsaya awon. Ing pungkasanipun, menawi globalisasi nimbulaken èfèk
awon dhumateng prospèk tuwuhing ékonomi jangka panjang satunggaling nagari,
distribusi pendapatan dados sangsaya boten adil lan masalah sosial-ékonomi
masarakat sangsaya awon.

Globalisasi maringi prabawa dhumateng mèh sadaya aspèk ingkang wonten ing
masarakat, kalebet ing antawisipun aspèk budaya. Kabudayan saged ateges
nilai-nilai (values) ingkang dipunanut déning masarakat utawi persèpsi ingkang
dipundarbèni déning warga masarakat dhumateng perkawis ingkang pepak.
Nilai-nilai utawi persèpsi wonten sesambetanipun kaliyan aspèk-aspèk
kajiwan/psikologis, inggih punika punapa ingkang wonten ing alam pikiran.
Aspèk-aspèk kajiwan punika dados wigatos maknanipun menawi dipunsadhari, bilih
tindak tanduk setunggaling tiyang sanget dipunprabawai déning punapa ingkang
wonten ing alam pikiran tiyang kasebat. Conto salah satunggiling asil pamikiran
lan panemon wau inggih punika kasenian, ingkang arupi subsistem saking
kabudayan.

Globalisasi ingkang dados satunggaling gejala nyebaripun nilai-nilai lan budaya
tartamtu dhumateng donya sadaya (saéngga dados budaya donya utawi world culture)
sampun katingal wiwit rumiyin. Cikal bakal saking panyebaran budaya donya punika
saged katelusuri saking lelampahan para panjlajah Éropah Kilèn tumuju kathah
papan ing donya punika ( Lucian W. Pye, 1966 ).

Nanging, pamekaran globalisasi kabudayan sacara inténsif dumados ing awal abad
kaping 20 kanthi mekaripun tèknologi komunikasi. Kontak langkung medhia
nggantosaken kontak fisik kanggé srana utama komunikasi antarbangsa. Éwah-éwahan
kasebat ndadosaken komunikasi antarbangsa langkung gampil dipunlampahi, perkawis
punika ndadosaken sangsaya énggalipun pamekaran globalisasi kabudayan.



https://jv.wikipedia.org/wiki/Ginjel

Ginjel iku organ ekskresi ing vertebrata sing bentuké mèmper kacang. Minangka
bagéyan saka sistem urin, ginjel duwé fungsi nyaring regetan (utamané urea) saka
getih lan mbuwang bareng karo banyu mawa wujud urin. Cabang saka kadhokteran
sing nyinaoni ginjel lan panyakité diarani nefrologi.

Manungsa duwé sepasang ginjel sing ana ing mburi weteng utawa abdomen. Ginjel
iki ana ing tengen lan kiwa balung mburi, sangisoré ati lan limpa. Ing bagéyan
ndhuwur (superior) ginjel ana kelenjar adrenal (uga diarani kelenjar
suprarenal).

Ginjel asifat retroperitoneal|retroperitoneal, sing tegesé ana ing mburi
peritoneum sing nglapisi rongga abdomen. Loro ginjel mau ana ing sekitar
vertebra T12 nganti L3. Ginjel tengen biasané papané rada medhun tinimbang
ginjel kiwa kanggo mènèhi papan ati.

Sabagéyan saka bagéyan ndhuwur ginjel dilindhungi déning iga angka sewelas lan
rolas. Ginjel dibungkus déning rong lapisan lemak (lemak perirenal lan lemak
pararenal) sing mbiyantu ngredhem goncangan.

Nggon wong diwasa, saben ginjel duwé ukuran dawa watara 11 cm lan kandelé 5 cm
kanthi bobot watara 150 gram. Ginjel duwé wujud kaya kacang mawa lekukan sing
ngadhep mlebu. Ing saben ginjal ana bukaan sing diarani hilus|hilus sing
ngubungaké arteri renal, vena renal, lan ureter.



https://jv.wikipedia.org/wiki/Gianluigi_Buffon

Gianluigi Buffon kang duwé nama paraban seuperman lair ing Carrara, Italia
tanggal 28 Januari 1978. Buffon main dados kiper wonten ing klub Juventus lan
Tim Nasional Italia. Piyambakipun Miwiti debutipun nalika yuswa 17 taun wonten
ing klub Parma nalika main lawan AC Milan. Prestasi paling sae saking Buffon
inggih punika nalika piyambakipun dados juara dunia 2006. Buffon asring
dipunsebat dados salah satunggal kiper paling sae wonten ing donya. Salah
satunggaling bebungah ingkang dipunsabet déning piyambakipun inggih punika gelar
Kiper paling sae Serie A kaping 8.

Lair saking kulawarga ingkang latar belakangipun ulah raga Maria Stella inggih
punika ibunipun minangka satunggaling atlet lempar cakram lan Bapakipun inggih
punika Adriano Buffon minangka atlet angkat wesi. Buffon punika putra pembarep
saking tingang sedulur. Rayinipun inggih punika Veronica lan Guendalina ingkang
gadhah profesi dados atlet voli. Paklikipun Buffon Angelo Masocco inggih gadhah
pakaryan minangka atlet basket. Satunggaling kiper legendaris saking Italia
Lorenzo Buffon uga taksih gadhah paseduluran kaliyan mbah kakungipun Gianluigi
Buffon. Buffon gadah sisihan wanudya saking Ceko inggih punika Alena Šeredová.
Buffon lan Alena sampun kanugrahan lare kalih inggih punika Louis Thomas (lair
28 Desember 2007) lan David Lee (lair 31 Oktober 2009). Putra nomer satunggal
saking Buffon dipunparingi nama "Thomas" amarga Buffon gadhah idola inggih
punika Thomas N'Kono.

Buffon miwiti kariéripun wonten ing akademi bal-balan klub AC Parma taun 1991
nalika yuswanipun 15 taun. Buffon lulus saking tim junior taun 1995 nalika
taksih yuswa 19 taun. Buffon lajeng miwiti debutipun wonten Serie A nalika Parma
lawan AC Milan tanggal 19 Nopember 1995, lan wonten pertandingan punika Parma
saged nahan imbang Milan kanthi skor 0-0. Buffon lajeng angsal kesempatan malih
kanggo main. Nalika taun 1996 Buffon resmi dados kiper utama Parma, nalika dados
kiper utama, pelatih kiper wonten ing klub Parma inggih punika Louie P kang uga
dados kiper legendaris saking klub Parma. Buffon lajeng main langkung saking 200
pertandingan, lan wonten ing musim kaping sekawanipun inggih punika nalika musim
1998-1999, piyambakipun saged mbekta Parma dados juwara Piala UEFA lan Coppa
Italia. Musim 2000-01 dados musim ingkang pungkasan Buffon wonten ing Klub
Parma. Kathah gosip ingkang nyebataken bilih Buffon dados inceran saking
klub-klub Italia. Gosip ingkang paling santer inggih punika Buffon dipunminati
déning klub ingkang dados juara bertahan Liga Italia inggih punika klub AS Roma.
Kabar punika lajeng dipunbantah déning pihak saking klub Roma ingkang mendhet
Ivan Pelizzoli saking Atalanta. Buffon piyambak boten nanggepi gosip ingkang
sampun sumebar kanthi temen, lan Buffon banjur ngucap:

Klub saking Kutha Turin, Juventus lajeng cepet-cepet mundhut Buffon kang dados
satunggal paket kaliyan Lilian Thuram. Regi transfer Buffon piyambak nalika
jaman semanten inggih punika £32,6 yuta ingkang ndamel piyambakipun dados kiper
paling awis. Minangka bagean saking transferipun, Juventus lajeng maringaken
Jonathan Bachini kagem klub Parma.

Gianluigi Buffon dados salah satunggaling pemain ingkang dipunpundhut Juventus
saking klub Parma wonten ing musim kompetisi 2001-02 sesarengan kaliyan kanca
satunggal timipun Lilian Thuram lan uga gelandang saking klub SS Lazio Pavel
Nedved. Juventus piyambak saged ngrawuhaken arto seger sasampunipun nglego
bintangipun Zinedine Zidane menyang klub Real Madrid. Juventus lajeng ngrawuhake
Marcello Lippi malih sasampunipun Carlo Ancelotti dipunpecat amargi piyambakipun
gagal mbekta Juventus dados juara Serie A. Musim ingkang kapisan wonten ing klub
Juventus, Buffon sampun saged dados kiper utama lan uga dados starting eleven.
Piyambakipun sampun tampil kaping 45 pertandingan resmi. Buffon lajeng saged
mbekta Juventus dados juwara Serie A. Wonten ing musim 2002-03, Buffon tampil
wonten ing 47 laga resmi lan sepisan malih saged ndadosake Juventus juwara Serie
A. Piyambakipun uga saged mbekta Juventus wonten ing final Liga Champions
ingkang dipungelar wonten ing Stadion Old Trafford, Inggris. Saking
prestasinipun kala wau, Buffon lajeng pikantuk kanugrahan UEFA Most Valuable
Player nalika taun 2003 lan uga gelar minangka Kiper paling sae wonten ing
donya. Musim 2003-04, Buffon tampil wonten ing 38 laga, nanging nalika taun
punika Juventus gagal anggone dados juwara Serie A. Piyambakipun uga pikantuk
kanugrahan sanesipun, inggih punika kalebu wonten ing Dhaptar 125 Pesepakbola
Aktif Paling Sae versi legenda sepak bola Brasil nalika taun 2004, Pele. Lajeng
wonten ing musim 2004-05, Buffon uga saged dados salah satunggaling bintang
ingkang saged mbekta Juventus dados juwara Serie A saking asuhan pelatih Fabio
Capello. Nalika sasi Agustus 2005, Buffon ngalami kacilakan nalika ngadhepi AC
Milan wonten ing ajang pra musim Luigi Berlusconi Trophy.Cacad sitiran:
Panutupan </ref> kélangan tag <ref>.

Gianluigi Buffon miwiti debutipun kangge tim nasional bal-balan Italia nalika
tanggal 29 Oktober 1997. Debutipun Buffon wonten timnas inggih punika kangge
nggantos kiper utama Gianluca Pagliuca ingkang ngalami cedera nalika badhe
nglampahi laga play off Piala Donya 1998 nglawan tim nasional bal-balan Rusia.
Yuswanipun nalika nglampahi debutipun wonten ing timnas nalika taun 1997 inggih
punika nembe 19 taun. Piyambakipun uga kalebu wonten ing dhaptar 23 pemain
ingkang dipunbekta pelatih kangge Piala Donya 1998, nanging piyambakipun dereng
pikantuk kesempatan kangge main. Buffon uga termasuk anggota tim Italia wonten
ing Olimpiade Atlanta 1996, Piala Donya 2002, lan Euro 2004. Buffon sejatosipun
uga dados pilihan utama Dino Zoff kangge kiper wonten ing Piala Éropah 2000,
nanging 8 dina saderengipun kompetisi dipun wiwiti, astanipun cedera ingkang
ndadosaken piyambakipun kedah digantos déning Francesco Toldo. Sakdawanipun
putaran final Piala Donya 2006 ing Jerman, Buffon saged tampil kanthi maksimal
lan piyabakipun namung kebobolan 2 gol lan uga kacathet kaping 5 nglakokaken
clean sheet. Cathetan sanesipun saking Buffon wonten ing PD 2006 inggih punika
piyambakipun saged boten kebobolan sakdawane 453 menit. Buffon kebobolan kaping
kalih nalika jaman semanten inggih punika saking gol bunuh diri Cristian
Zaccardo nalika ngadhepi tim nasional bal-balan Amerika Serikat lan gol penalti
saking Zinedine Zidane nalika wonten ing final. Buffon uga dados pahlawan wonten
ing final PD 2006, nalikanipun saged menangaken wnten ing drama adu pinalti.
Buffon saged nahan tendangan saking David Trezeguet lan saking penaltinipun
Fabio Grosso, Italia saged dados juwara Piala Donya 2006. Saking prestasinipun
kala wau, Buffon lajeng pikanthuk kanugrahan Lev Yashin. Nalika Euro 2008,
Gianluigi Buffon dados kapten timnas nggantos Fabio Cannavaro ingkang mundur
saking turnamen merga cedera. Wonten ing pertandhingan penyisihan grup lawan tim
nasional bal-balan Rumania tanggal 13 Juni, Buffon sukses nahan pinalti saking
Adrian Mutu. Buffon uga saged tampil luar biasa nalika lawan Perancis wonten ing
pertandingan pungkasan grup. Tanggal 14 Juni 2010 wonten ing Piala Donya 2010,
Buffon diganti nalika babak pisanan sasampunipun Italia namung imbang lawan tim
nasional bal-balan Paraguay ing Grup F. Alasan digantosipun Buffon inggih punika
merga piyambakipun cedera urat syarafipun kambuh lan Italia uga gagal wonten ing
PD 2010.

Gianluigi Buffon pikantuk pangalembana minangka kiper paling sae sadonya ing
abad 21 déning Federasi Bal-balan Sejarah lan Statistik Internasional (IFFHS).
IFFHS ngempalaken data saking saeindhenging donya, ngantos pungkasanipun Buffon
pikantuk poin paling kathah saengga panjenenganipun pikantuk predhikat kiper
paling sae sadonya. Panjenenganipun ngoleksi 199 poin.



https://jv.wikipedia.org/wiki/Gastronomi

Gastronomi utawa tata boga ya iku seni utawa èlmu ngenani panganan kang apik
(good eating). Panjelasan kang luwih ringkes nyebutaké gastronomi minangka
samubarang kang gegayutan karo énaké panganan lan ombèn-ombèn . Sumber liya
nyebutake yèn gastronomi minangka studi ngenani sesambungan antarane budaya lan
panganan, ing ngendi gastronomi ngrembug pirang-pirang komponèn budaya kanthi
panganan minangka pusaté (seni kuliner). Sesambungan budaya lan gastronomi
kawujud amarga gastronomi ya iku produk budidaya ing kagiyatan tani saéngga
pangejawantahan werna, aroma, lan rasa saka sawijining panganan bisa ditelusuri
asal-muasalé saka lingkungan panggonan bahan bakuné diasilaké.

Rong atus taun kapungkur, tembung gastronomi kang wiwitan ana ing jaman modern
ya iku ing Perancis ing puisi anggitane Jacques Berchoux (1804). Senajan
popularitas tembung mau sansaya mundhak kawit nalika iku, gastronomi isih angel
didefinèkaké. Tembung gastronomi asalé saka Basa Yunani kuno gastros kang ateges
"lambung" utawa "weteng" lan nomos kang ateges "hukum" utawa "aturan".
Gastronomi ngemot studi lan apresiasi saka sekabehing panganan lan ombèn-ombèn.
Saliyane iku, gastronomi uga ngemot kawruh kanthi pepak ngenani panganan lan
ombèn-ombèn nasional saka pirang-pirang nagara gedhé ing sakubengé dunya. Peran
gastronomi ya iku minangka landésan kanggo mangerténi kepriyé panganan lan
ombèn-ombèn digunakaké sajroning kaanan-kaanan tertamtu. Lumantar gastronomi
bisa kanggo mbangun sawijining gambaran saka persamaan utawa perbedaan
pendekatan utawa prilaku marang panganan lan ombèn-ombèn kang digunakake ing
pirang-pirang nagara lan budaya.

Bidhang iki gegayutan karo praktik lan studi saka préparasi, produksi, lan
panyuguhan saka panganan lan ombèn-ombèn saka pirang-pirang nagara-nagara ing
sakubenging dunya. Gastronomi praktis ngemot teknik lan standar kang gegayutan
karo konvèrsi bahan mentah dadi produk panganan kang spesifik saka segi
nasional, regional, lan budaya. Para pelaku gastronomi praktis tuladhane juru
masak lan kabèh wong kang sesambungan karo pelanggan kalebu pelayan. Cekaké,
konvèrsi panganan lan ombèn-ombèn dadi suguhan kang utuh minangka spesialisasi
gastronomi praktis.

Gastronomi téorètis ndukung gastronomi praktis kanthi nyinaoni pendekatan
proses, sistem, resèp, buku masakan, lan tulisan liyane . Bidhang iki
ndokumèntasèkaké maneka macem prosedur kang kudu ditindakaké kanggo ningkataké
kasuksèsan jroning ngolah sawijining suguhan. Parencanaan téorètis kang kudu
diambah sawijining wong nalika nyepakaké acara, menu, suguhan, lan ombèn-ombèn
ya iku bagéyan saka gastronomi téorètis. Fungsi gastronomi téorètis ya iku
minangka sumber kreativitas kang nginspirasèkaké ciniptane panganan klasik lan
nasional dunya kang suwéné pirang-pirang abad. Koki lan profésional panganan lan
ombèn-ombèn nyelarasaké kaprigelan praktis kanthi nggunakaké téorètis kanggo
nyempurnakaké pasinaonan lan èfisiènsi ngolah bahan pangan.

Gastronomi tèknis ninjo évaluasi sistematik saka samubarang ing bidhang
gastronomi kang mbutuhaké pambijèn utawa pangukuran. Bidhang iki uga dadi
pangubung antarane industri panganan skala cilik dadi industri massal.
Gastronomi tèknis ngemot évaluasi saka panganan instan, instalasi anyar, lan
évolusionèr, métodhe produksi anyar lan kaprigelan, lan piranti kang mbutuhaké
kanggo miwiti produksi. Saliyané iku gastronomi tèknis nduwèni peran ngawasi
performa saben tahapan lumantar periode pacoban. Pelaku ing bidhang gastronomi
tèknis kalebu tèknisi, ilmuwan panganan, spesialis operasional kang nyambut gawé
ing area iki. Juru masak konsultan uga nduwèni peran ing bidhang iki.

Gastronomi panganan gegayutan karo panganan, ombèn-ombèn, lan panggawéné.
Tuladhane, gastronomi panganan ngrembug ngenani peranané anggur lan ombèn-ombèn
liyané sajroning gegayutané karo panganan, ya iku nyelarasaké lan nyempurnakaké
kanikmatan kang diolihi. Wong-wong mau kang nyambut gawe ing bidhang gastronomi
panganan banget gegayutan karo ngrembakané produk panganan lan ombèn-ombèn kang
owah manut owahing wektu lan mangsa amarga wektu dadi salah sijiné pertimbangan
utama sajroning gastronomi panganan.

Gastronomi Molekulèr (molecular gastronomy) ya iku studi ilmiah ngenani
gastronomi kang ngrembug transformasi fisiokimiawi saka bahan pangan nalikané
proses masak lan fenomna sensori nalika dikonsumsi. Èlmu iki dicirèkak dengan
penggunaan métode ilmiah kanggo mahami lan ngendalèkaké owahing molekulèr,
fisiokimiawi, lan struktural kang kedadèyan ing panganan ing tahapan gawé lan
konsumsi. Métode ilmiah kang digunakaké ngemot pangamatan kanthi jero,
panggawéyan lan pangujèn hipotesis, ekperimen kang kakontrol, objektivitas
sains, lan reproduksibilitas èksperimèn. Gastronomi molekulèr ora padha karo
tipe utawa gaya masak. Seni masak kang adhedhasar èlmu gastronomi molekulèr
diarani seni masak molekulèr (molecular cooking).

Gastro-géografi ya iku géografi kang ngususaké dhiri marang panganan lan
masakan, pelaku gastronomi, lan koki. Informasi kang digunakaké déning ahli
géografi diolihi saka manéka bidhang kayata biologi, meteorologi, astronomi,
géologi, lan antropologi. Géografi ngrembug sesambungan antarané papan panggonan
lan asosiasi makluk urip, kayata manungsa, karo habitaté. Kanthi tembung liya,
gastro-géografi ngemot studi ngenani sipat-sipat bumi, vègetasi, iklim, banyu,
lan lingkungan lan sesambungane karo panganan lan ombèn-ombèn.

Tuladhané kaya Perancis, kang katilik saka segi gastro-géografi ana ing laladan
kanthi variasi iklim. Ing sisih kidul, laladan Mediterania ngasilake woh-wohan
lan janganan kang kebak rasa lan sedhep. Angin segara kang atis lan sinar
srengéngé kang cukup ndukung tuwuhing tanduran anggur. Dene ing sisih lor ana
kerang-kerangan, tiram, remis, lan lobster. Krim, mentega, lan bawang Perancis
kang apik diasilaké ing en:Échiré ing suhu kang luwih atis. Panganan wigati
tumrap para pendhudhuk kang bisa disimpen sadawaning mangsa atis bisa ditemoni
ing sisih tengah, wétan, lan kidul-wétan nagara mau. Adhedhasar bédaning laladan
mau, saben laladan nduwèni panganan khas kang bedha-bedha lan unik.

Gastro-historik nduwèni urusan karo sajarah karamahtamahan lan gastronomi.
Èlmuwan-èlmuwan utamané èlmuwan sosial lan ahli sajarah kang asalé saka bidhang
kang béda-béda katut ing studi gastro-historik ya iku kang ngemot prabawa
manungsa ing lingkungané lan prabawa lingkungan marang manungsa utamané kang
gegayutan karo panganan. Gastro-historik nlusuri saben jejak kang ditinggalake
déning manungsa saka aktivitasé ing mangsa biyèn wiwit saka tulisan, teknologi,
artefak, seni, fotografi, filem, video, cathethan, lan masakan khas. Saka
sumber-sumber mau bisa ditlusuri apa kang maujud pola lan pilihan panganan lan
ombèn-ombèn saiki.

Gastronomi Mesir purba ya iku babagan kang dirembug déning gastronomi historik.
Masarakat Mesir nalika iku nduwèni hierarki status sosial kang nemtokaké jinis
panganan kang dkonsumsi, tuladhané, sapérangan pandhita ora éntuk mangan iwak
utawa daging, banjur budak utawa buruh umume ngonsumsi gandum (roti gandum),
bawang bombai, bawang putih, bir, lan apa waé kang dituku nganggo duwité dhéwé.
Ana sapérangan kang cukup duwit bisa mélu jamuan mangan bebarengan kang
kemungkinan nyuguhaké daging.

Sairing mundhaké kompetisi ing antarané papan panujon wisata, kabudayan lokal
dadi babagan kang wigati minangka produk lan aktivitas kanggo narik turis.
Gastronomi nduwèni peran penting ing babagan iki ora mung amarga panganan kang
dadi pusat pengalaman wisatawan, nanging uga gastronomi dadi pambéntuk identitas
kang signifikan ing masyarakat era pascamodern. Kang dadi penyurung saka wisata
gastronomi ya iku motivasi saka para wisatawan dhéwé lan uga mobilitas kang
sansaya mundhak saéngga nggampangaké aksès marang manéka jinis panganan lokal.
Saliyane iku, panggolèkan panganan lokal gegayutan karo katertarikan turis
kanggo nekani apa kang dipercaya minangka komunitas lokal asli. Panganan lokal
uga gegayutan karo kaèndahan panorama alam lan impresi visual liyané saéngga ana
sesambungan kuwat antarané pariwisata lan produksi panganan lokal.

Sapérangan laladan tujuan wisata nggunakake gastronomi minangka piranti panarik
wisatawan lan akèh kang nggunakaké pariwisata kanggo nawakaké gastronomi.
Nanging ana pratandha yèn pola promosi kaya mau kurang efektif tinimbang kang
dikarepaké. Panyebabé ya iku pamisahan bidhang pariwisata karo gastronomi. Para
pangusaha pariwisata kadang kala ora mahami produk gastronomi lokal, malah akèh
ahli gastronomi kang ora mahami pariwisata. Prakara liya kang diadepi ya iku
asosiasi antarané panganan tartemtu karo laladan tartemtu katantang mobilitas
panganan, gaya kulinèr lan punjulé dediferensiasi masakan.

Ing struktur ékonomi premodern, sadurungé diciptakaké sistem transportasi jarak
adoh lan perdagangan panganan lintas nasional lan iklim, pertanian lan industri
panganan luwih akèh nglayani pasar lokal. Bedaning sumber daya alam lan
kaprigelan lokal ngasilaké produksi panganan lokal kang unik. Èlemèn lokal liya
kayata arsitektur, kerajinan tangan, carita rakyat, basa regional, seni visual,
referensi literatur lan cara urip ngrembaka kanthi cara béda-béda lan ménéhi
kontribusi ing karakter sawijining laladan.

Saka sudut pandang wisatawan, panganan kanthi idèntitas lokal setara karo
lelungané ngubengi muséum lan monumèn. Pariwisata ndadèkaké wong-wong bisa
ngrasakaké idèntitas lokal mau, ing sisi liya para wisatawan mau mènèhaké
kalodangan tumrap industri pariwisata kanggo nawakaké produk anyar.

Masakan nasional wis dimisuwuraké déning mèdia massa minangka bagéyan penting
saka idhèntitas bangsa ing endi "blender raksasa" kang jenengé globalisasi wis
ngontaminasi, lan ngancam èksistènsiné. Sansaya gampang anggoné akses marang
panganan saka pirang-pirang nagara, cumawis saben taun, wis nyiptakaké
kabingungan antarané sesambungané panggonan lan wektu tartemtu saka sawijining
panganan. Definisi saka masakan nasional ya iku masakan asli kang dikonsumsi
sajroning jangka wektu kang cukup déning sawijining populasi saéngga populasi
mau bisa dikandakaké ahli ing masakan mau. Peran gastronomiya iku nglestarèkaké
budaya utawa tradisi panganan mau, salah salah sijiné kanthi cara ngrembug
sajarah masakan mau lan sesambungané karo nagara mau.

Salah siji contoh panganan nasional kang wis dinunya amarga proses globalisasi
ya iku masakan Jepang. Proses "kontaminasi" déning globalisasi diwiwiti ing
pungkasan abad ka-19 nalika sapérangan dhokter militer Jepang gawé kampanye
opini publik kang nyatakaké yèn para wajib militèr bangsa Jepang luwih pendhèk
tinimbang wong-wong kang asalé saka Éropah amarga panganané mawa beras. Akibaté
nalika periode 1920, angkatan dharat lan angkatan laut Jepang ngadopsi panganan
Wétan kang digawé saka daging lan roti gandum. Nalika wektu kang padha, para
ahli nutrisi, kaum intelektual, lan pangusaha restoran mromosèkaké adaptasi
panganan Wétan dadi luwih cocog karo seléra masakan Jepang. Asilé ya iku masakan
kayata korokke (kroket), donatsu(varian donat), lan karé Ing periode 1950,
kombinasi saka panganan Jepang lan panganan Wétan iki kang maujud "Masakan
Jepang" kang ditampa akèh wong nganti sepréné.

Sapérangan panjalukan pariwisata saiki mokusaké dhiri ing laladan padésan.
Sawijining wujud wisata padésan wis ngrembaka ngasilaké 27% lelungan wisata ing
sakubening dunya (1994) lan 20% saka wisata nasional ing Perancis. Salah siji
babagan utama kang nyurung ya iku gastronomi minangka warisan budaya lokal.
Kanthi tembung liya, gastronomi bisa dadi bumbu utama saka aktivitas wisata.

Ing laladan padésan, pariwisata lan gastronomi nduwèni potensi kolaborasi karo
agrikultur ngasilaké simbiosis mutualisme. Pariwisata lan gastronomi bisa
ndukung jasa agrikultur kaya ndeleng tetingalan, tur pertanian, lan ngicipi
panganan lokal. Agrikultur bisa ndukung industri pariwisata ing babagn nyawisaké
produk agrikultur kanggo didol ing wisatawan lan kultivasi tetingalan minangka
objek wisata.

Gastronomi Indonésia kawujud saka perpaduan budaya lan panganan saka India,
Timur Tengah, Cina, lan bangsa Éropah kayata Portugis lan Walanda. Panganan
pokok ing Indonésia ya iku sega kajaba ing Maluku lan Papua ing endi sagu,
kenthang, lan ketéla pohung luwih umum. Kaya nagara-nagara ing laladan Asia
Tenggara, panganan lawuh ing Indonésia disuguhake luwih sithik tinimbang
panganan pokoké. Ciri khas liyané ya iku sambel kang ménéhi rasa pedhes tumrap
panganan Indonésia.

Wiwitané, budaya lan masakan India kang banget mrabawani Indonésia tuladhané ana
ing bumbu kayata jinten, ketumbar, jahé, lan karé kang kerep disuguhaké karo
santen. Sawisé iku, prabawa pedangang saka Arab Saudi mélu njembaraké masakan
Indonésia kayata masakan saté kang kainspirasi saka masakan Arab ya iku Kebab,
semana uga masakan kang nggunakaké daging wedhus. Ora mung pedagang Arab, para
pedagang saka Cina uga membawa bahan pangan saka nagarané kayata mi, kacang
kedelé, lan maneka macém sayuran [1].

Kolonisasi dénin bangsa Walanda ngenalaké cita rasa anyar lan bahan pangan
kayata mrica kang asalé saka Mèksiko, asalé kacang saka Amérika kanggo bumbu
saté lan gado-gado. Ketéla pohung saka Karibia lan kenthang saka Amérika Kudul.
Ora mung iku, macem-macem janganan kayata kubis, kembang kol, kacang lanjaran,
wortel, lan jagung diimpor mlebu ing Indonésia saengga nyiptakaké macem-macem
masakan anyar [2].

Kadeleng saka segi gastronomi praktis, sapérangan masakan khas Indonésia
gegayutan karo perayaan tartemtu kayata perayaan agama. Tuladhané nalika dina
riyaya déning umat Muslim, masakan nggunakaké ketupat ya iku masakan kang umum
disuguhaké. Nalika "Selamatan", ya iku tradisi dengonga sadurungé kagiyatan
tartemtu kayata kawinan utawa mbangun omah, tumpeng utawa sega kuning kang
kawujud kaya krucut disuguhaké. nalika Nyepi kang dirayakaké umat Hindu biyasané
disuguhaké roti garing lan manisan. Ing Dina Kamardikan, ana budaya nganakaké
lomba mangan krupuk kanggo bocah-bocah lan lomba gawé tumpeng tumrap para
wanita.[3]



https://jv.wikipedia.org/wiki/GNOME

Proyek GNOME iku sawijining lingkungan desktop sing klebu paling akèh digunakaké
para panganggo sistem operasi Linux. Wiwitané, proyèk iki nduwé panganggkah gawé
sawijining lingkungan desktop komputer sing mayar (gampang) digunakaké lan klebu
piranti alus sing mardika miturut Free Software Foundation. GNOME ya iku proyek
internasional kanggo nyiptakake krangka, aplikasi piranti lunak kanggo desktop,
lan uga bisa ngatur pambanjeran, penangonon file lan manajemen tugas lawang
(windows).

GNOME iku bagian saka Proyek GNU lan uga dianggo ing akehe Sistem Operasi
Unix-Like, akehe Linux lan OpenSolaris desktop.

asal tembung "GNOME" iku akronim saka tembung GNU Network Object Model
Environment, saka awal rencanane kanggo distrubusi kerangka objek sing memper
kaliyan Microsoft OLE. Nanging akronik iki wis ora kanggo manèh amerga benthen
karo proyek awale GNOME.

GNOME digarap mulai agustus 1997 kaliyan Miguel de Icaza lan Federico Mena
awujud proyek piranti lunak bebas kanggo ngembangake lingkungan lawang lan
aplikasine. aplikasi iku digarap amergi saka pengembang K Desktop. Lan saiki
nyata lan bisa dianggo kanggo software pengembang berbasis data. ngandelake
toolkit Qt Widget Toolkit sing wektu iku nganggo lisensi piranti lunak
proprietary. ing panggonan saka Qt toolkit, GTK+ dipilih kanggo basis sistem lan
basis opertional data GNOME.



https://jv.wikipedia.org/wiki/Fujian

Fujian (basa Tionghoa: 福建; pinyin: Fújiàn; Wade-Giles: Fu-chien; Postal System
Pinyin: Fukien, Foukien; alihaksara lokal Hokkien dari basa Hokkien: Hok-kiàn)
ya iku sawijine propinsi ing pesisir kidul Républik Rakyat Cina. Fujian
berbatesan karo Zhejiang ing lor, Jiangxi ing kulon, lan Guangdong ing kidul.
Taiwan ana ing sebelah wetan, ing seberang Selat Taiwan.

Jengen "Fujian" saka gabungan jengen Fuzhou lan Jian'ou, 2 kota ing Fujian.
Jengen iki mulai digunaake ing masa Dinasti Tang.

Sebagian gedhé teka Fujian dikuasai Républik Rakyat Cina nanging Kepulauan
Quemoy (Hokkien: 金門 Kim-muey) lan Kepulauan Matsu ana ing bawahe kekuasaan
Républik Cina sing berpusat ing Taiwan. Karena kui, miturut de facto ana 2
propinsi sing jenenge padha.

Fuzhou ya iku kutha krajan Fujian ing ngisor administrasi Cina, Quemoy ya iku
kutha krajan Fujian ing ngisor administrasi Taiwan. Jumlah penduduk Fujian
(Cina) ya iku 34.660.000 ing taun 2002.

Propinsi Fujian dibagi dadi pira-pira kota sing setingkat karo prefektur sing
masing masing dibagi meneh ing pira-pira kabupatèn/county

Sakbare kekalahane ing Perang Saudara Cina taun 1949, Républik Cina mundur reng
Taiwan. Semenjak kui, pamaréntah komunis ing Cina wis menguasai hampir sekabihe
propinsi Fujian, sementara Républik Cina menguasai Quemoy lan Matsu.

Kepulauan Quemoy lan Matsu nduwèni luas 182,66 km² lan jumlah penduduk 71.000
jiwa (2001).

Mayoritas suku Tionghoa ing Indonésia bisa menelusuri silsilah keluargane marang
laladan-laladan ing pesisir propinsi ini.



https://jv.wikipedia.org/wiki/Franz_Kafka

Franz Kafka (3 Juli 1883 - 3 Juni 1924) iku salah sawijining panulis basa Jerman
sing wigati. Kafka lair ing sawijining kulawarga Yahudi kelas manengah ing
Praha, Austria-Hongaria (saiki ing Céko). Karya-karya wigatiné kalebu Die
Verwandlung ("Owah-owahan" 1915), Der Process ("Prosès Pangadilan" 1925) lan Das
Schloss ("Kastil" 1926).

Kafka kuliah minangka sawijining pangacara. Sawisé lulus studi hukum, dhèwèké
olèh pagawéyan ing sawijining perusahaan asuransi. Banjur dhèwèké nulis cerkak
manawa préi. Salawasé urip, dhèwèké ngomèl genéya wektuné kanggo nglakoni
klangenané kurang nyukupi. Dhèwèké getun pagawéyané kanggo golèk pangan utawa
apa sing diarani Brotberuf (pagawéyan golèk roti) iku nguras akèh wektuné. Kafka
senengé nggegayut karo sanak saduluré saha kanca-kancané mawa nulis layang.
Dhèwèké nulis atusan layang marang saduluré lan kanca-kanca wadoné sing raket.
Sing tau nampa layangé ya iku bapakné, tunangané Felice Bauer lan adhiné wadon
sing bontot, Ottla. Gegayutané marang bapakné rada njlimet lan perkara iki bisa
dititèni ing karya tulisé. Dhèwèké uga ngalami kasangsaran batin déné idèntitas
Yahudiné. Dhèwèké rumangsa manawa perkara iki ora ana gandhèng-cènèngé karo
awaké, senadyan para kritikus padha débat apa latar wuriné minangka Wong Yahudi
mangaribawani karya tulisé.

Kafka lair ing sawijining kulawarga kelas manengah Yahudi sing mituturaké basa
Jerman ing Praha, kutha krajan Bohémia. Bapakné, Hermann Kafka (1852–1931),
diarani minangka sawijining "wong dagang utawa bisnis sing gedhé awaké, égois
lan dominan".

Jeneng Kafka iku dijupuk saka basa Céko kavka utawa basa Polski (basa Polen)
kawka lan tegesé sawijining manuk sing mèmper gagak.. Wong tuwané Franz Kafka,
Hermann Kafka (1852–1931) lan Julie Kafka-Löwy (1856–1934) asalé saka sawijining
kulawarga dagang Yahudi kelas manengah. Bapakné asalé saka Désa Wosek ing
Bohémia Kidul, ing endi dhèwèké tumuwuh ing swasana prasaja. Minangka sawijining
bocah, dhèwèké kudu ngeteraké dagangané bapakné (Jakob Kafka (1814-1889)) ing
tlatah pradésan sakiwa-tengené. Jakob Kafka iku sawijining tukang jagal Yahudi.
Ing dina tembé Hermann Kafka banjur nggolèk dhuwit minangka dagang keliling,
sawisé iku dhèwèké dadi grosir wiraswastawan sing ngedol barang-barang pahésan
ing Praha. Julie Löwy asalé saka kulawarga sing nduwé saka Poděbrady, lan
pawiyatané luwih dhuwur tinimbang bojoné. Ing tokoné bojoné dhèwèké uga ndarbèni
hak bisa mèlu ngatur, lan saben dina Julie nyambut gawé nganti rolas jam.

Kajaba sadulué lanang Georg lan Heinrich sing wis tilar donya minangka bocah,
Franz Kafka uga ndarbèni adhi wadon telu. Telu-teluné nanging ing tembé bakal
dideportasi manyang mbokmanawa kamp konsentrasi utawa ghetto. Sawisé iku dunungé
ora kinawruhan manèh. Seduluré ya iku Gabriele, apeparab Elli (1889–1941?),
Valerie, apeparab Valli (1890–1942?), lan Ottilie „Ottla“ Kafka (1892–1943?).
Amerga wong tuwané loro-loroné sadina-dinané kudu nyambut gawé, mula bocah-bocah
diurusi para réwang wadon. Kafka iku anggota kaum minoritas warga Praha sing
mituturaké basa Jerman. Senadyan mengkono, Franz uga bisa nuturaké basa Céko,
kayadéné wong tuwané.

Sauntara Kafka ing layang-layangé, buku padinan, lan tèks-tèks prosa
dijlèntrèhaké gegayutané marang bapakné, ibuné mèh ora diomongaké. Senadyan
mengkono, sanak saduluré saka ibuné uga ana sing dadi paraga ing carita-caritané
Kafka, kayata si nimpuna Talmud sing nyèntrik lan njomblo. Contoné ya iku pak
ciliké, Siegfried Löwy sing dadi tuladhané dhokter désa ing carita Ein Landarzt
('Sawijining Dhokter Désa).

Saka taun 1889 nganti 1893, Kafka sekolah ing die Deutsche Knabenschule ing
Fleischmarkt ing Praha. Sawisé lulus, Franz nurut dhawuhé bapakné lan banjur
sekolah ing Gymnasium Negeri Humanistis ing punjer kutha Praha ing Puri
Goltz-Kinsky. Toko wong tuwané uga ana ing gedhong iki. Kanca-kancané nalika
jamané sekolah manengah ya iku Rudolf Illowý, Hugo Bergmann, Ewald Felix
Příbram, lan Paul Kisch saha Oskar Pollak, sing uga dadi kancané kuliah ing
universitas. Ing tembé Kafka bakal nyambut gawé ing kantor asuransiné bapakné
Ewald Felix Příbram.

Sanadyan Kafka iku sawijining siswa sing baud, dhèwèké ngalami masalah
atychiphobia nalika isih sekolah lan mangaribawani wijiné.

In taun 1899, Kafka sing umuré 16 taun dadi katarik marang sosialisme. Senadyan
kancané lan guru pulitiké Rudolf Illowy metu saka sekolah déné aktivitas
konspirasi sosialisme, Kafka panggah setya marang kapercayané lan nganggo
kembang anyelir ing bolongan beniké. Sawisé lulus ujian ing taun 1901 mawa wiji
sing maremaké, bocah umur 18 taun, kanggo kapisan ing uripé ninggalaké Bohémia
lan lelungan karo pakliké, om Siegfried Löwy menyang Norderney lan Helgoland.

Kafka miwiti kuliah wiwit taun 1901 nganti 1906 ing Universitas Karl Ferdinand
ing Praha. Kapisan dhèwèké nyoba kuliah kimia, nanging ora suwé manèh dhèwèké
ganti dadi kuliah kukum. Sawisé iku dhèwèké ora seneng lan nyoba kuliah basa lan
sastra Jerman lan sajarah seni sasemèster suwéné. Banjur nalika semèster taun
1902, Kafka ngrungokaké ceramahé Anton Marty ngenani "dhasar psikologi
dèskriptif". Nalika iku Kafka nimbang-nimbang arep nerusaké kuliahé ing München.
Pungkasané dhèwèké panggah nerusaké studi kukum. Banjur sawisé limang taun,
dhèwèké bisa ngrampungaké studiné sajroning wektu sing ditemtokaké mawa promosi
karo Alfred Weber. Sawisé iku dhèwèké kudu magang tanpa dibayar, sataun suwéné
ing pangadilan negeri lan pangadilan tindak pidana.

Sawisé nyambut gawé ora nganti sataun ing maskapé asuransi swasta Assicurazioni
Generali (Oktober 1907 nganti Juli 1908) Kafka banjur saka taun 1908 nganti 1922
nyambut gawé ing sawijining badan usaha sing separo darbéné pamaréntah
Arbeiter-Unfallversicherungs-Anstalt für das Königreich Böhmen ('Maskapé
Asuransi Kacilakan Buruh kanggo Karajan Bohémia') ing Praha. Dhèwèké ngarani
pagawéyané minangka "gawéan kanggo golèk roti" (Brotberuf).

Wiwit taun 1910 Kafka dadi calon pegawé sajroning bidang ing perusahaané, sawisé
Kafka nyinaoni pagawéyan iki déné olèhé mèlu kuliah perkara tèknologi mékanis
ing Pawiyatan Luhur Tèknik ing Praha. Dhèwèké banjur sing nulis lan ngirim
dokumèn serta ngasuransèkaké perusahaan-perusahaan sing dipérang dadi sawetara
kelas rawan kacilakan. Saka taun 1908 nganti 1916, dhèwèké kerep dikirim tugas
menyang Bohémia Lor, kerepé menyang Reichenberg (saiki Liberec). Ing kana
dhèwèké nuwèni lan ninjo perusahaan, mriksa sèrtifikasi perusahaan lan nekani
sidhang pangadilan. Minangka panulis asuransi, dhèwèké nulis laporan taunan
pertanggung-jawaban sawetara perusahaan.

Minangka pangaji prestasiné, Kafka dipromosèkaké nganti ping papat, ing taun
1910 dadi calon pegawé, ing taun 1913 dadi wakil sekretaris, ing taun 1920 dadi
sekretaris lan in taun 1922 dadi sekretaris jendral. Perkara pagawéyané, Kafka
nulis ing sawijining layang: "Aku ora patiya sesambat perkara gawéyanku, kaya
perkara kakesètaning wektu sing ora lumaku". Tekanan jam kerja, menthelengi jam
sing andayani kabèh lan menit-menit pungkasan dina kerja minangka "watu
pancolotan lelucon", ya mengkono iku gagasané Kafka perkara pagawéyané. Dhèwèké
tau nulis marang Milena Jasenská: "Tugasku iku anèh banget lan ènthèng banget
[...] aku nganti ora mudheng genéya aku olèh dhuwit".

Kafka ngrasakaké manawa sumbangsihé ing perusahaan wong tuwané sing dikarepaké
kulawargané iku nggawé sesek. Wiwit taun 1911, dhèwèké kudu nyambut gawé ing
pabrik asbès darbéné ipéné. Ing pabrik iki dhèwèké ora bisa berkembang, kamangka
kafka iku digawé dadi salah sawijining peséro. Saliyané iku lakuné Kafka sing
grapyak marang para buruh, béda banget karo tumindhaké bapakné sing mrebawani.

Perang Donya I banjur nggawa pangalaman anyar, manawa èwonan pangungsi Yahudi
kepéngin menyang Praha. Minangka tetulungan marang para tentara, Kafka ngurusi
réhabilitasi lan pawiyatané wong-wong sing tatu abot. Dhèwèké diwajibaké déning
perusahané. Sadurungé perusahaané ngandharaké manawa Kafka iku sawijining
"tenaga sing ora bisa diganti", dadi Kafka kareksa lan ora perlu mèlu perang,
sawisé Kafka ing taun 1915 dianggep layak sacara militèr lan bisa dikerahaké.
Ing sisih liyané, Kafka dadi lara TBC rong taun engkas. Kafka banjur njaluk
dipènsiyun. Nanging perusahaan ora mènèhi pènsiyun, pas ing tanggal 1 Juli 1922
dhèwèké pungkasané bisa bébas.

Franz Kafka dhéwé olèhé nggambaraké bapakné iku minangka priyayi sing sènsitif,
ngati-ati, lan malahan isin saha sok ngengen-engen. Bapakné iku bisa nyambut
gawé akèh saha tlatèn lan dadi wong nduwé kamangka asalé saka kalangan kulawarga
mlarat. Nanging bapakné iku bisa dadi wong déné wateké sing kasar, kerep mbengok
nèk ngomong, golèk menang dhéwé lan ndarbèni watek dagang sing dèspotik. Bapakné
ajeg sesambat lan muni-muni kasar ngenani mangsa ciliké sing rekasa lan
anak-anak serta pegawéné sing luwih kepènak, sing namung bisa dijamin déning
awaké karo ngangsa banget.

Ing Layang marang kang Rama Franz Kafka nglèhaké bapakné sing nrapaké kakuwasan
otoritèr: "Bapak mung bisa ngrengkuh anak, kaya déné wateké bapak dhéwé, nganggo
kakuwatan gedhé, mbengok lan duka, lan ing perkara iki, Bapak pancèn cocog,
amerga Bapak kersa ngwujudaké dalem dadi bocah lanang sing kuwat lan kendel."

Ing carita-caritané Kafka, paraga sang bapak ora arang digambaraké kuwasa,
nanging uga ora adil, kayata ing novèl Die Verwandlung. Sajroning novèl iki,
sang paraga utama, Gregor, sing wis owah dadi kéwan gegremetan, dibalangi apel
déning bapakné nganti tatu lan banjur lampus. Ing cerkak Das Urteil, sawijining
bapak sing dominan lan nggegirisi nibani vonis marang anaké, Georg Bendemann,
paukuman "pati déné keblebekan banyu". Si anak ing carita iki banjur ya nuruti
bapakné lan mencolot saka kreteg mlebu ing banyu.

Ing Praha Kafka nduwé klompok kanca-kanca sing klangenané padha, klompoké iki
kawujudaké ing taun-taun kapisan nalika dhèwèké kuliah ing universitas (uga
diaranai Prager Kreis ing basa Jerman). Saliyané Max Brod, kanca-kancané ya iku
Felix Weltsch, sing ing tembé dadi filsuf, serta padha-padha panulis Oskar Baum
lan Franz Werfel.

Brod iku sing kapisan lan wis awal bisa nitèni kawasisané Kafka. Dhèwèké uga
sing ngakon kancané mbabaraké bukuné ing panerbit anyar, Rowohlt Verlag sing
dumunung ing Kutha Leipzig. Minangka wakilé Kafka sawisé Kafka tilar donya, Max
Brod menggak supaya karya-karyané sing awujud fragmèn-fragmèn roman sing durung
rampung diobong.

Antara kanca-kancané uga ana sawijining tokoh sing jenengé Jizchak Löwy. Dhèwèké
iku pamain sandhiwara lan asalé saka sawijining kulawarga Yahudi Hasidut, ing
Warsawa. Dhèwèké iku bisa nges banget marang Kafka déné sipaté sing ora nduwé
kompromi. Löwy iku ora diwèhi pangèstu wong tuwané sing ndarbèni kapercayan
Yahudi Ortodoks, yèn dhèwèké kapéngin dadi seniman. Löwy iku muncul dadi
sawijining paraga ing sawijing fragmèn caritané Kafka Vom jüdischen Theater.

Kafka olèhé gegayutan karo kulawargané raket dhéwé karo adhiné Ottla. Dhèwèké
iku sing tansah nulung kangmasé manawa lara parah lan perlu pitulung serta
panglipur.

Kafka nalika urip ora tau omah-omah. Miturut Max Brod, Kafka iku "disiksa"
déning kadrengan asmarané lan panulis biografi Kafka, Reiner Stach ngandharaké
manawa sadawané uripé iku, Kafka "tansah ngoyak wong wadon" lan dhèwèké wedi
manawa "gagal sacara sèksual". Nalika wis diwasa, Kafka kerep nekani bordhil lan
dhèwèké uga nduwé klangenan marang pornografi. Saliyané iku dhèwèké uga ndarbèni
rélasi karo sawetara wong wadon. Ing tanggal 13 Agustus 1912, Kafka ketemu karo
Felice Bauer, saduluré Brod, sing nyambut gawé ing Berlin minangka wakil
sawijining perusahaan diktafpn. Sawisé ketemu Felice ing omahé Brod, Kafka nulis
ing buku padinané:

Sawisé prastawa iki, Kafka nulis carita Das Urteil ing namung sawengi waé serta
bakal mroduksi roman Der Verschollene lan Die Verwandlung. Olèhé Kafka lan
Felice Bauer komunikasi, kerepé nganggo srana layang ing wanci limang taun
sawisé iki. Wong loro iki uga sok-sokan tetemon lan malahan tau tunangan ping
loro. Layang-layangé Kafka marang Felice dibabar minangka Briefe an Felice
(Layang-layang marang Felice); nanging layang-layangé Felice ora ana sing
lestari.

Miturut panulis biografi Kafka, Stach lan James Hawes, ing sakiwa-tengené taun
1920, Kafka tunangan manèh kaping telu, saiki karo Julie Wohryzek, sawijining
réwang kamar hotèl sing mlarat lan ora sekolahan. Senadyan wong loro iki banjur
nyéwa kamar bebarengan lan ngrencanakaké tanggal mantènan, mantènané ora tau
kalaksanan. Bapakné Franz Kafka ora sarujuk yèn dhèwèké rabi karo Julie, amerga
Julie iku nganut faham Zionisme. Sadurunge tanggal mantènané sing wis
direncanakaké, dhèwèké pacaran karo wong wadon liya manèh. Senadyan Kafka
merlokaké wong wadon lan sèks sajroning uripé, dhèwèké iku nduwé rasa minder
saha nduwé panemu yèn sèks iku nistha. Saliyané iku, dhèwèké sok isin, utamané
isin marang awaké dhéwé.

Stach and Brod ngandharaké manawa salawaé Kafka tepungan karo Felice Bauer,
dhèwèké uga pacangan karo kancané Felice, sing jenengé Margarethe "Grete" Bloch,
sawijining wanita Yahudi saka Berlin. Brod banjur kandha manawa Bloch nglairaké
anak lanang katurunané Kafka, senadyan Kafka ora tau ngertèni lan tepung karo
anak iki. Anak iki, sing jenengé ora ana sing ngerti, lair ing taun 1914 utawa
1915 lan banjur tilar inga taun 1921 ing München. Nanging, panulis biografi
Kafka liyané, Peter-André Alt ngandharaké manawa senadyan Bloch nduwé anak
lanang, Kafka iku dudu bapakné lan Bloch saha Kafka iku ora tau raket nganti
intim. Stach uga ngandharaké manawa senadyan Bloch nduwé anak lanang, ora ana
bukti kuwat yèn Kafka iku bapakné, malahan ana bukti yèn Kafka iku dudu bapakné
bocah iki.

Kafka olèh diagnosis manawa dhèwèké iku lara TBC ing sasi Agustus 1917. Banjur
dhèwèké pindhah menyang Désa Zürau (Siřem ing basa Céko) ing Bohémia. Ing kana,
adhiné, Ottla nyambut gawé ing pertaniané ipéné, Hermann. Kafka seneng ana ing
kana lan rumangsa kepénak. Ing tembé dhèwèké bakal nulis manawa wayah iki,
mobokmanawa wayah sajroning uripé sing kepéna dhéwé, amerga Kafka ora nduwé
beban tanggung jawab babar belas. Dhèwèké nulis buku padinan lan Oktavheft. Saka
cathetan ing buku-buku iki, Kafka njupuk 109 lembar dluwang tèks sing dinomeri
lan banjur sacara acak dibabar Die Zürauer Aphorismen oder Betrachtungen über
Sünde, Hoffnung, Leid und den wahren Weg (Aforisme Zürau utawa Réflèksi marang
Dosa, Pangarepan, Kasangsaran lan Dalan sing Bener).

Ing taun 1920 Kafka miwiti hubungan sing raket karo Milena Jesenská, sawijining
wartawati lan panulis Céko. Layang-layangé marang Milena ing tembé dibabar
minangka Briefe an Milena. Nalika liburan ing sasi Juli 1923 ing Graal-Müritz,
cedhak Segara Baltik, Kafka ketemu karo Dora Diamant, sawijing guru TK umur 25
taun saka kulawarga Yahudi Ortodoks. Kafka sing nduwé pangarep mlayu saka
pangaribawané kulawargané dhéwé supaya bisa konsèntrasi nulis, banjur pindhah
menyang Berlin lan manggon karo Diamant. Diamant dadi pacaré lan dhèwèké dadi
sebabé Kafka katarik marang Talmud. Kafka banjur nulis patang carita sing bakal
dibabar minangka Ein Hungerkünstler (Sawijining Seniman Pasa).

Kafka wedi manawa dhèwèké medèni wong liya sacara mèntal lan fisik. Nanging,
wong-wong sing wis tau nemoni dhèwèké nduwé panemon manawa Kafka iku wongé kalem
lan adem, pinter, lan nduwé rasa humor sing 'garing', biyasané Kafka uga
dianggep bagus kaya bocah enom, senadyan panampilané prasaja. Brod madakaké
Kafka karo Heinrich von Kleist, loro-loroné bisa nggambaraké sawijining kahanan
sacara réalistis lan persis. Brod nganggep manawa Kafka iku salah sawijining
wong sing nyenengaké sing tau ditemoni; Kafka uga seneng guyonan karo
kanca-kancané, nanging uga nulungi lan ngandhan-ngandhani kanca-kancané manawa
lagi susah. Miturut Brod, dhèwèké iku sawijining tukang carita sing pinter,
wasis wicara kayadéné musik. Brod ngrasa manawa loro saka sipat-sipaté Kafka
sing nonjol iku kajujurané serta setiti banget. Kafka iku bisa njajaki détail
sing ora digatèkaké wong sacara jero mawa rasa asih lan persis nganti
perkara-perkara sing sadurungé ora katon lan semu anèh nanging bener bisa
muncul.

Senadyan Kafka ora patiya katarik latihan ulah raga nalika isih cilik, dhèwèké
sawisé seneng marang dolanan lan aktivitas fisik, sarana nunggangi jaran,
nglangi, lan melah utawa ndhayung. Ing pungkasaning minggu, dhèwèké lan para
kancané mlaku-mlaku adoh, sing direncanakaké déning Kafka dhéwé. Klangenan
liyané ya iku pangobatan alternatif, sistim pawiyatan modèn kayata Montessori,
lan panemon-panemon tèknik anyar kayata montor mabur lan filem. Nulis iku wigati
kanggo Kafka, dianggep minangka "sajinising cara dedonga". Dhèwèké sènsitif
banget marang swara ribut lan luwih seneng manawa swasané sepi lan suwung manawa
lagi nulis.

Pérez-Álvarez naté kandha manawa Kafka katoné nandhang gangguan kapribadèn
skizoid. Gaya panulisané, mituruté, ora mung ing "Die Verwandlung"
("Métamorfosis"), nanging uga ing sawetara tulisan liyané, katoné nudhuhaké
ciri-ciri wong sing nandhang gangguan skizoid ing tahap asor nganti tengah.
Ciri-ciri iki bisa nrangaké akèh karya panulisané. Rasa kawedèné bisa dideleng
ing èntri buku padinané saka tanggal 21 Juni 1913:

Senadyan Kafka ora tau omah-omah, dhèwèké ngajèni palakraman. Pacaré akèh.
Mbokmanawa Kafka iku nduwé lelara angèl mangan. Dhoktor Manfred M. Fichter saka
klinik psikiatris, Universitas München, mbabar "bukti kanggo hipotésa manawa
panulis Franz Kafka nandhang gangguan anorèksia nèrvosa sing ora lumrah", lan
uga manawa Kafka iku ora mung kasepèn lan dèprèsif nanging uga "sakala-kala
kepara arep nglalu". Ing buku Franz Kafka, the Jewish Patient (Franz Kafka, si
Pasièn Yahudi 1995), Sander Gilman nglakoni invèstigasi "genéya sawijining wong
Yahudi bisa dikira 'hipokondris' utawa 'homosèksual' lan kepriyé Kafka nrapakaké
aspèk-aspèk cara mangertèni Wong Yahudi lanang sajroning tulisan lan citra awaké
dhéwé". Kafka lau nggagas arep nglalu paling ora pisan, ing pungkasan taun 1912.

Sadurungé Perang Donya I, Kafka tau nekani sawetara pasemon Klub Mladých,
sawijining organisasi anarkis, anti-militèr lan anti-agama Céko. Hugo Bergmann
sing padha sasekolah SD lan SMP/SMA karo Kafka, dadi padu karo Kafka nalika taun
kuliah pungkasan(1900–1901) amerga "Paham sosialismené [Kafka] lan paham
Zionismeku bédané kakèhan". "Franz dadi wong sosialis, aku dadi wong Zionis ing
taun 1898. Sintèsis antara Zionisme lan sosialisme durung ana". Bergmann
ndhedhes manawa Kafka nganggo kembang anyelir abang menyang sekolah kanggo
nuduhaké simpatiné marang sosialisme. Ing sawijining kaca buku padinané, Kafka
ngrujuk sang filsuf anarkis sing mangaribawani awaké, Pangéran Peter Kropotkin:
"Aja lali Kropotkin!"

Nalika ing jaman komunis, warisan karya sastrané Kafka kanggo Blok Wétan sengit
didebataké. Panemuné béda-béda, ana sing kandha manawa dhèwèké nggawé satire
saka birokrasi Kakaisaran Austria-Hongaria sing lagi ambruk, utawa ana sing
percaya manawa Kafka iku éjawantahing sosialisme sing lagi ngembang. Titik
sabanjuré iku téori aliénasi Karl Marx. Sementara panemuné sing lumrah iku
manawa gambarané Kafka sing magepokan karo aliénasi wis ora rélévan manèh kanggo
sawijining masarakat sing wis mbusak aliénasi, sawijining konferènsi 1963 ing
Liblice, Cékoslowakia kanggo mbalèni nuwèni kawigatèné gambarané Kafka ngenani
birokrasi. Apa Kafka iku sawijining panulis pulitik utawa dudu, nganti sepréné
isih dadi bahan débat.

Déné klompk kekancané lan déning kiprahé Max Brod marang Zionisme, Kafka kerep
diadhepaké marang panemuné lan sikapé marang Yudaisme saha kontrovèrsi ngenani
asimilasi Wong Yahudi Wétan. Simpatiné marang Budaya Yahudi wétan iku wis akèh
didokumentasi. Minangka sawijining panulis, dhèwèké mikiraké kabèh aspèk Yahudi
... karo sawijining tabu, tembung iki ora muncul ing kabèh karya sastrané. Ing
wektu sing padha, Reiner Stach, panulis biografiné nafsiraké Asu-asu Udara ing
caritané Kafka Forschungen eines Hundes ('Panlitèn sawijining Asu') minangka
Bangsa Yahudi ing diaspora. Kafka wis nau mutusaké arep pindhah menyang
Palèstina lan wis sinau basa Ibrani sacara intènsif. Nanging kaséhatan awaké
sing sangsaya ala, ngalangi rencanané pindhah ing taun 1923. Reiner Stach
ngringkes: "Palèstina mung panggah impèn waé, sing awaké nggawé impèn iki dadi
sirna."

TBC tenggorokan Kafka dadi saya parah lan ing sasi Maret 1924, dhèwèké mulih
menyang Praha saka Berlin, ing kana dhèwèké banjur diurusi anggota kulawargané,
utamané Ottla adhiné. Banjur dhèwèké lunga menyang sanatoriumé Dr. Hoffmann ing
Kierling cedhak Wina supaya dirawat, ing tanggal 10 April, lan tilar donya ing
kana tanggal 3 Juni 1924. Panyebabé katoné déné kaliren, amerga kondisi
tenggorokané Kafka dadi nggawé lara kanggo ngulu panganan, lan ing wektu iku
durung ana infus, dadi dhèwèké ora bisa diwèhi nutrisi. Kafka nalika tilar donya
lagi nyunting "Sawijining Seniman Luwét", olèhé nganggit wis wiwit sadurungé
nandhang lara TBC tenggorokan iki lan ora bisa ngulu panganan. Kunarpané banjur
digawa bali menyang Praha, ing kana banjur dikubur ing tanggal 11 Juni 1924, ing
Kuburan Yahudi Anyar ing Praha-Žižkov. Kafka nalika isih urip iku ora kawentar,
nanging dhèwèké dhéwé ora nganggep iku wigati. Sawisé tilar donya, dhèwèké bakal
kondhang.

Kabèh karyané Kafka sing wis dibabar kabèh ditulis ing basa Jerman, kajaba
sawetara layang marang Milena Jesenská sing ditulis mawa basa Céko. Apa sing
dibabar nalika urip namung sithik gunggungé. Kafka ora ngrampungaké novèl lan
romané sing dawa serta ngobong 90% tulisané, akèhé nalika dhèwèké manggon ing
Berlin karo Diamant, sing mèlu ngréwangi ngobong tulisané. Ing taun-taun awal,
Kafka dipangaribawani déning Von Kleist, ing sawijining layang menyang Bauer,
karyané dianggep nggegirisi lan Kafka rumangsa luwih raket karo Von Kleist
tinimbang karo kulawargané.

Karya Kafka sing paling awal dibabar, ya iku wolung carita cekak sing terbit ing
taun 1908 ing édisi perdana jurnal Hyperion mawa irah-irahan Betrachtung
(Kontèmplasi utawa Renungan). Dhèwèké uga nulis carita "Beschreibung eines
Kampfes" ("Paparan sawijining pangudi") ing taun 1904; dhèwèké nuduhaké carita
iki marang Brod ing taun 1905. Brod banjur ngandhani Kafka supaya panggah nulis
lan bisa ngyakinaké awaké ngirimaké naskahé menyang Hyperion. Kafka mbabar
sawijining fragmèn ing taun 1908 lan rong bagéyan ing musim semi taun 1909,
kabèh ing München.

Isih ing taun 1912, Kafka uga nulis "Die Verwandlung" ("Métamorfosis", utawa
"Transformasi"), lan dibabar ing taun 1915 ing Leipzig. Die Verwandlung
nyaritakaké sawijining tukang dagang anduk sing nuju sawijining dina rumangsa
manawa awaké tangi turu lan owah dadi sawijining ungeheuren Ungeziefer, hama
utawa kéwan gegremetan sing nggegirisi. Tembung Ungeziefer ing basa Jerman iku,
sajatiné istilah umum kanggo kéwan reged lan kéwan sing disingkiri. Para
kritikus nganggep karya iki minangka salah sawijining karya inovatif ing abad
kaping 20.

Carita "In der Strafkolonie" ("Ing Tanah Padendhan"), iku ngandharaké sawijining
piranti panyiksan lan èksékusi sing canggih lan ditulis ing sasi Oktober 1914,
banjur dirévisi ing taun 1918, lan dibabar ing Leipzig ing sasi Oktober 1919.
Carita "Ein Hungerkünstler" ("Sawijining Seniman Pasa"), dibabar ing kalawarti
Die neue Rundschau ing taun 1924, carita iki ngandharaké sawijining paraga sing
dadi korban lan rumangsa manawa kasenengané sangsaya kurang marang katrampilan:
pasa kanthi wektu suwé. Caritané sing pungkasan, "Josefine, die Sängerin oder
Das Volk der Mäuse" ("Josephine sang Penyanyi, utawa Rakyat Tikus"), uga
ngandharaké gegayutan antara sawijining seniman lan para pamirsané.

Ing wayah wengi antara tanggal 22 nganti 23 September 1912, Kafka bisa olèh gawé
nulis carita Das Urteil ing wayah wolung jam, olèhé nulis ora mandheg-mandheg.
Ngèlmu kasusastran ing tembé bakal ngwiji upaya Kafka iki manawa dhèwèké nalika
iku bisa nemokaké gaya pribadiné. Kafka lir kesetrum listrik awit sadurungé
durung tau dhèwèké bisa nulis nganti intènsif kaya mengkéné iki. Uga dayaning
carita marang awaké dhéwé, sawisé bola-bali diwaca, sangsaya mrebawani Kafka lan
nggawé awaké sadar manawa dhèwèké iku panulis sajati.

Das Urteil miwiti sawijining mangsa kréatif kapisan, mangsa kréatif kapindhoné
kira-kira lumaksanan rong taun sawisé. Ing antarané wayah iki, Kafka ora akèh
nulis sajroning karo tengah taun. Ing tembé Kafka ya ora akèh nulis manèh.

Carita Das Urteil dikaturaké marang Felice Bauer. Brod nitèni manawa jeneng
paraga utama lan tunangané ana èmperé: Georg Bendemann and Frieda Brandenfeld,
to Franz Kafka and Felice Bauer. Carita iki kerep dianggep manawa karya trobosan
Kafka. Isiné ngandharaké gegayutan seret antara sawijining anak lanang marang
bapakné sing dominan. Banjur ana kahanan anyar manawa anaké lanang arep
tunangan. Kafka ing tembé nulis, yèn dhèwèké nulis iku minangka "jiwa lan raga
sing dibukak babar pisan" (Nur so kann geschrieben werden, nur in einem solchen
Zusammenhang, mit solcher vollständigen Öffnung des Leibes und der Seele. - Aku
namung bisa nulis, mawa gegandhèngan mengkéné, mawa jiwa lan raga sing dibukak
babar pisan),. Carita iki "ngrembaka kayadéné kalairan sejati, blépotan ayid
saha rereged".

Carita iki pisanan dibabar ing Leipzig taun 1912 lan diaturaké marang "Nona
Felice Bauer", lan ing édisi sabanjuré marang "F."

Roman kapisan Kafka ditulis ing taun 1912; irah-irahané bab kapisané ya iku "Der
Heizer" ("Juru Pamanas"). Bukuné sing durung rampung diarani Kafka Der
Verschollene (Wong Lanang sing Ilang), nanging Brod sing mbabar buku iki sawisé
Kafka séda, ngarani buku iki Amerika. Kafka diilhami pangalamané antarané para
pamirsa pagelaran téater Yiddish ing taun sadurungé. Dhèwèké wiwit sadar ngenani
warisan budaya leluhuré lan banjur bisa aprésiasi jinis budaya kaya ngéné.
Dhèwèké uga wiwit mikir manawa aprésiasi kanggo warisan budaya iku ana sajroning
kalbuné kabèh wong. Buku iki luwih lucu lan réalistis tinimbang akèh-akèhé karya
Kafka liyané. Roman iki More explicitly humorous and slightly more realistic
than most of Kafka's works, roman iki nyritakaké motif sawijining sistim sing
oprèsif lan ora bisa dipahami serta kerep nggiring sang paraga tumeka menyang
ing kahanan sing anèh-anèh. Bukuné nganggo akèh détail pangalaman para seduluré
sing pindhah menyang Amérika Sarékat lan karya iki siji-sijiné karya Kafka sing
ndarbèni pungkasan nyenengaké.

Ing taun 1914, Kafka nulis roman Der Process (Prosès Pangadilan), caritané
perkara sawijining wong lanang sing dicekel péhak wewenang lan banjur dituntut
ing pangadilan. Péhak wewenang iki ora bisa dihubungi lan sang paraga utama
utawa para pawaca buku ya ora dikandhani apa salahé utawa luputé. Romané iki ora
dirampungaké déning Kafka, nanging bab pungkasané ditulis. Miturut pamenang
Pangaji Nobel lan ahli Kafka, Elias Canetti, sing dadi fokus utama roman Der
Process iku Felice. Kafka dhéwé tau ngandharaké manawa iku "caritané Felice".
Mula irah-irahan bukuné Canetti iku Kafka's Other Trial ('Prosès Kafka Liyané')
kanggo mangertèni gegayutané layang-layangé marang Felice lan roman iki. Ing
sajroning resènsi kanggo koran The New York Times, Michiko Kakutani nulis manawa
layang-layangé Kafka iku ndarbèni "ciri-ciri karya fiksiné: kawigatènan sing
grayasen kanggo nyathet détail-détail sing anèh, kasadaran paranoid sing padha
marang traju kakuwasan, swasana émosional sing nekak — lan sing cukup
nggumunaké, iku kabèh dicampur karo wanci-wanci semangat taruna saha kabagyan."

Miturut buku padinané, Kafka wis ngrencanakaké nulis roman Das Schloss (kastil),
ing tanggal 11 Juni 1914; nanging bukuné iki ora ditulis nganti tanggal 27
Januari 1922. Paraga utamané iku sawijining Landvermesser (pangukur tanah)
ajeneng K., sing ngudi tanpa dimangertèni alesané kanggo golèk aksès marang
péhak sing nyekel sawijining kastil utawa puri sing mréntah désané. Kekarepané
Kafka iku manawa sing nyekel kastil bakal ngandhani K. nalika dhèwèké sekarat
yèn "klaim kukumé kanggo manggon ing désa iku ora absah, nanging adhedhasar
alesan liyané, dhèwèké diidinaké manggon lan nyambut gawé ing kana". Roman iki
swasanané surem lan kadhangkala suréalistis, fokusé iku marang aliénasi sosial,
birokrasi, frustasi pangudèn wong iki nglawan sistim pamaréntahan sing katoné
ora entèk-entèk, lan kekarepan nggayuh sawijining don sing muspra. Hartmut M.
Rastalsky nulis sajroning tèsisé: Like dreams, his texts combine precise
"realistic" detail with absurdity, careful observation and reasoning on the part
of the protagonists with inexplicable obliviousness and carelessness. ("Kayadéné
impènan, tèks-tèksé iku nggabung détail "réalistis" persis karo absurditas,
obsèrvasi sacara ngati-ngati lan rasionalisasi para paragané mawa kalalèn lan
kasembranan sing ora bisa ditrangaké.")

Carita-carita Kafka awalé dibabar ing kalawarti kasusastran. Wolung caritan
kapisané dicithak ing cithakan perdana kalawarti dwi-sasi Hyperion ing taun
1908. Franz Blei mbabar rong dialog ing taun 1909 sing ing tembé dadi bagéan
"Beschreibung eines Kampfes" ("Dèskripsi sawijining pangudi"). Cuplikan saka
carita "Die Aeroplane in Brescia" ("Montor mabur ing Brescia"), iku ditulis
nalika lagi ngumbara menyang Italia karo Brod, lan dibabar ing koran Bohemia ing
tanggal 28 September 1909. Ing tanggal 27 Maret 1910, sawetara carita sing ing
tembé dadi bagéan saka buku Betrachtung ('Kontemplasi') dibabar ing édisi Paskah
Bohemia. Ing Leipzig nalika taun 1913, Brod lan sang panerbit Kurt Wolff mèlu
nglebokaké carita "Das Urteil. Eine Geschichte von Franz Kafka." ("Putusan.
Sawijining carita déning Franz Kafka.") ing buku taunan kanggo seni geguritan
Arkadia. Carita "Vor dem Gesetz}}" ("Ing ngarepé Kukum") dibabar ing édisi Taun
Anyar 1915 saka kalawarti minggon Yahudi Selbstwehr; carita iki dicithak bali
ing taun 1919 minagka bagéan saka kompilasi Ein Landarzt (Sawijining Dhokter
Désa) lan dadi bagéan roman Der Process. Carita-carita liya sing dibabar ing
sawetara publikasi kalebu koran Der Jude, darbèné Max Brod, koran Prager
Tagblatt, lan kalawarti Die neue Rundschau, Genius, saha Prager Presse.

Buku Kafka kapisan sing dibabar, Betrachtung (Kontemplasi, utawa Méditasi), iku
sawijining kompilasi saka 18 cerkak sing ditulis antara taun 1904 lan 1912.
Nalika mèlu pariwisata musim panas menyang Weimar, Brod miwiti patemon antara
Kafka lan Kurt Wolff; Wolff banjur mbabar Betrachtung ing panerbit Rowohlt
Verlag ing pungkasaning taun 1912 (nanging dicithak taun 1913). Kafka ngaturaké
buku iki marang Brod, "Für M.B.", lan nambahaké ing sawijining èksèmplar pribadi
sing dicaosaké kancané "So wie es hier schon gedruckt ist, für meinen liebsten
Max — Franz K." ("Amerga wis dicithak kaya ing kéné iki, Max sing budiman").

Carita Kafka "Die Verwandlung" ("Métamorfosis") iku kapisan dicithak ing sasi
Oktober 1915 ing kalawarti Die Weißen Blätter, sawijining kalawarti wulanan lan
isiné sastra èksprèsionistis lan panyuntingé René Schickele. Sawijning kompilasi
carita liyané, Ein Landarzt (Sawijining Dhokter Désa), iku dibabar déning Kurt
Wolff ing taun 1919, lan diaturaké marang Bapakné Kafka. Kafka banjur nyiapaké
kompilasi pungkasan kanggo dicithak, Ein Hungerkünstler (Sawijining Seniman
Pasa), sing dibabar ing taun 1924 sacara anumerta, ing panerbit Verlag Die
Schmiede. Ing tanggal 20 April 1924, panerbit Berliner Börsen-Courier mbabar
ései Kafka's ngenani Adalbert Stifter.

Kafka ngwarisaké karyané, sing wis dibabar lan durung dibabar, marang kancané
Max Brod mawa instruksi cetha, manawa kabèh kudu dibesmi sawisé patiné Kafka.
Kafka nulis: "Max sing budiman, panyuwun pungkasanku: kabèh sing taktinggalaké
... awujud buku padinan, naskah, layang-layang (duwèkku dhéwé lan saka wong
liya), skètsa, lan sapanjuré kudu diobonga tanpa diwaca. Brod mutusaké ora
nglaksanakaké panjaluké Kafka lan mbabar roman serta sawetara kompilasi antara
taun 1925 lan 1935. Dhèwèké nggawa akèh dokumèn sing panggah durung dibabar ing
koperé menyang Palèstina, nalika dhèwèké ngungsi rana taun 1939. Yang-yangané
Kafka sing pungkasan, Dora Diamant (ing tembé Diamant-Lask), uga nglirwakaké
panjaluké, dhèwèké ndhelikaké 20 buku sekrip lan 35 layang. Kabèh iku banjur
dibeslah déning Gestapo ing taun 1933, nanging para nimpuna isih nggolèki
barang-barang iku.

Sauntara Brod mbabar akèh-akèhé karyané Kafka sing saiki didarbèni, karyané
Kafka wiwit diwigatèkaké kalangan sing luwih amba lan olèh aprésiasi. Brod
rumangsa kangèlan ngatur buku cathetan Kafka srana kronologis. Salah sawijining
masalah iku, Kafka kerep nulis ing bagéan séjé-séjé bukuné, sok-sokan ing
tengah, sok-sokan saka mburi menyang ngarep. Brod akèh sing ngrampungaké naskah
Kafka sadurungé dibabar. Contoné, Kafka ninggalaké naskah Der Process sing ora
dinomeri lan sawetara bab ya durung pepak lan naskah Das Schloss malah sawetara
ukara-ukara ora rampung lan isiné isih ambigu; Brod banjur nata bali bab-bab,
nyunting tèks lan ngowahi titik. Der Process dibabar ing taun 1925 déning
panerbit Verlag Die Schmiede. Kurt Wolff banjur mbabar rong roman liyané, Das
Schloss ing taun 1926 lan Amerika in taun 1927. Ing taun 1931, Brod nyunting
kompilasi prosa lan cerkak minangka Beim Bau der Chinesischen Mauer ('Nalika
Mbangun Témbok Tiongkok'), kalebu cerkak mawa irah-irahan sing padha. Buku iki
dibabar déning panerbit Gustav Kiepenheuer Verlag. Kolèksi buku Brod biasané
diarani Édisi Définitif.

Ing taun 1961, Malcolm Pasley bisa olèh akèh-akèhé naskah asli Kafka kanggo
Kapustakan Bodleian, Universitas Oxford. Tèks Der Process ing tembé dituku
déning das Deutsche Literaturarchiv (Arsip Sastra Jerman) nalika dilélang lan
saiki disinggahaké ing gedhungé ing Kutha Marbach am Neckar, Jerman. Sawisé iku
Pasley dadi kepala sawijining tim (kalebu Gerhard Neumann, Jost Schillemeit lan
Jürgen Born) sing ngrékonstruksi roman-roman ing basa Jerman; S. Fischer Verlag
lan mbabar bali. Pasley iku panyuntingé Das Schloss, sing dibabar ing taun 1982,
lan Der Process, sing dibabar ing taun 1990. Jost Schillemeit iku panyuntingé
Der Verschollene (Amerika) sing dibabar ing taun 1983. Kabeh babaran anyar iki
diarani "Suntingan kritis" (Critical Editions) utawa "Suntingan Fischer".

Nalika Brod séda ing taun 1968, dhèwèké ninggalaké naskah-naskah Kafka sing
durung dibabar marang sèkrétarisé Esther Hoffe, sing ditaksir cacahé ana èwon.
Dhèwèké banjur nglepasaké utawa ngedol sawetara naskah, nanging akèh-akèhé
ditinggalaké marang anaké wadon, Eva lan Ruth, sing ora gelem nglepasaké
naskah-naskah iki. Prosès pangadilan diwiwiti ing taun 2008 antara anak-anaké
iki lan Kapustakan Nasional Israèl, sing nduwé panemu manawa naskah-naskah iki
darbèné bangsa Israèl nalika Brod hijrah marang Palèstina Britania ing taun
1939. Esther Hoffe ngedol naskah asli Der Process marang Arsip Sastra Jerman
utawa Muséum Sastra Modèrn ing Marbach am Neckar. Ing taun 2012 namung Eva sing
isih urip. Kaputusan pangadilan kulawarga ing Tel Aviv ing taun 2010 manawa
naskah-naskah iki kudu dilepas, kalebu sawetara naskah sing durung ditepungi
sadurungé. Nanging prang tandhing kukum ing pangadilan panggah lumaksana.
Kulawarga Hoffe ngeklaim manawa naskah-naskah iku darbèn kulawargané kamangka
Kapustakan Nasional kandha manawa naskah iku "asèt budaya darbèné Bangsa
Yahudi". Kapustakan Nasional uga ngusulaké manawa Brod ngwarisaké naskah-naskah
iki marang Kapustakan Nasional ing testamèné utawa layang wasiyaté. Pangadilan
Kulawarga Tel Aviv mutusaké ing Oktober 2012 manawa naskah-naskah iki darbèné
Kapustakan Nasional. Sawisé munggah bandhing, Pangadilan Kulawarga Tel Aviv
mutusaké ing 2015 manawa Eva Hoffe kudu nyerahaké kabèh naskahé marang
Kapustakan Nasional Israèl, sing arep ndokok kabèh iku sajroning jaringen ing
internèt.

Sang pujangga W. H. Auden ngarani Kafka minangka "Dante saka abad kaping 20";
sang panulis roman Vladimir Nabokov ndokok Kafka antara para panulis wigati ing
abad kaping 20. Gabriel García Márquez nyathet nalika maca romané Kafka "Die
Verwandlung" manawa Kafka nudhudi "yèn wong bisa nulis mawa cara liya".
Sawijining téma utama sajroning karya-karyané Kafka lan kapisan ditemokaké
sajroning cerkak "Das Urteil",, ya iku konflik antara bapak lan anak: rasa salah
sing dilebokaké marang si anak, pungkasané bisa diilangaké mawa kasangsaran lan
tobat. Téma-téma utama lan arketipe liyané uga kalebu aliénasi, kakerasan fisik
lan psikologis, paraga sajroning pangumbaran nggegirisi lan transformasi mistik.

Gaya Kafka wis kerep dipadhakaké marang gayané Kleist, saawal-awalé ing taun
1916, sajroning resènsi "Die Verwandlung" lan "Der Heizer" déinng Oscar Walzel
ing Berliner Beiträge. Sipaté karyané Kafka bisa marahi surasa sing béda-béda
lan para kritikus mérang karyané ing sawetara gaya sekolah kasusastran sing
béda-béda. Kaum Marxis, contoné nduwé panemu sing séjé-séjé manawa nyurasani
karya Kafka Ana sing nyalahaké Kafka manawa dhèwèké muter balik réalita,
kamangka uga ana sing nduwé panemu yèn Kafka iku ngritik kapitalisme. Absurditas
lan ora anané pangarepan sing khas ana ing karya Kafka iku dideleng minangka
simbuling èksistènsialisme. Sawetara buku-bukuné dipangaribawani obahan
èksprèsionis, kamangka akèh-akèhé kasil karya sastrané digabungaké marang genre
modernis èkspèrimèntal. Kafka uga sithik ndemok téma konflik manungsa nglawan
birokrasi. William Burrows ngeklaim manawa karya sastra kaya ngono iku ndarbèni
fokus marang pangudi, rasa lara, rasa ijèn lan kabutuhan marang gegayutan karo
wong. Wong liya, kaya Thomas Mann, nganggep karya Kafka minangka sawijining
carita pasemon utawa alégor: sawijining pangumbaran métafisik kanggo nggolèki
Gusti Allah.

Miturut Gilles Deleuze lan Félix Guattari, téma aliènasi lan panguyan-uyan,
senadyan pancèn ana sajroning karya Kafka, iku kabèh digedhèk-gedhèkaké déning
para kritikus. Wong loro iki nduwé panemu manawa karya Kafka iku luwih ngati-ati
lan subvèrsif — lan luwih mbungahaké — tinimbang ing tabet pisan. Wong loro iku
uga nandhesaké manawa wong nggatèkaké pangudi para paragané sing muspra,
nuduhaké carané Kafka mainaké humor, mbokmanawa dhèwèké ora mutlak ngandharaké
masalahé dhéwé, nanging luwih mungkin nggambaraké kepriyé wong iku kepara nggawé
masalah dhéwé. Sajroning karyané, Kafka kerep nggawé donya sing ala lan absurd.
Kafka macakaké draf-draf karyané marang kanca-kancané lan utamané nandhesaké
karya gancarané sing humoristis. Sang panulis Milan Kundera nduwé panemu manawa
humor suréalis Kafka iku mbokmanawa invèrsi saka para paraga ing karyané
Dostoyevsky sing padha dikukum amerga salah. Ing karya Kafka, sawijining paraga
kerep dikukum senadyan dhèwèké ora salah. Kundera percaya manawa ilham Kafka
kanggo nulis kahanan kaya mengkéné iki asalé saka kahanan Kafka dhéwé sing lair
sajroning kulawarga patriarkal lan urip sajroning nagara totalitèr.

Para nimpuna wis nyoba ngayahi ngidèntifikasi pangaribawa latar wuri kukum Kafka
lan peran kukum sajroning karya fiksiné. Akèh surasa sing ngidèntifikasi
aspèk-aspèk kukum lan légalitas iku motif wigati, Kakfka nggambaraké manawa
sistim kukum iku nindhes lan wong iku dikuya-kuya. Biasané kukum sajroning karya
Kafka iku disurasani minangka dudu wakiling sistim kukum tartamtu nanging
sawijining kolèksi kakuwatan anonim lan ora bisa dimangertèni. Daya-daya
kakuwatan iki ora katon déning wong-wong biasa nanging ngatur kauripané
manungsa, sing dadi korban ora salah sistim iki lan ora bisa mangaribawani olèhé
sistim iki tumindak. Para kritikus sing nyengkuyung surasa absurdis iki, mènèhi
sitat saka papan Kafka njlèntrèhaké awaké dhéwé ana ing sajroning konflik karo
sawijining jagad sing absurd, kayata saka sawijining kaca ing buku padinané:

Nanging James Hawes nduwé panemu yèn akèh gambaran Kafka ngenani prosès kukum
ing carita iku Der Process—kaya ngapaa katoné métafisik, absurd, nggumunaké lan
nggegirisi, sajatiné adhedhasar dèskripsi informasi akurat ngenani prosès pidana
Jerman lan Austria ing jaman iku, sing luwih inquisitoir tinimbang accusatoir.
Senadyan Kafka nyambut gawé ing sèktor asuransi, minangka sawijining pangacara,
Kafka "sadhar banget lan ngetutaké débat-débat kukum ing jamané". Ing sawijining
publikasi awal abad kaping 21 sing nganggo tulisan-tulisan kantor Kafka minangka
titik awalé, Pothik Ghosh ngandharaké manawa kanthi Kafka, kukum "ora nduwé
jarwa liya saliyané daya kakuwatan kanggo nguwasani lan nentokaké wong liya".

Karya Franz Kafka durung ana sing dipertal ing Basa Jawa, nanging sawetara wis
ana sing dipertal ing Basa Indonésia. Buku Die Verwandlung wis dipertal
bola-bali. Contoné déning Isao Arief mawa irah-irahan The Metamorphosis (2010)
lan Herawati Desi mawa irah-irahan Metamorfosa (2000). Banjur Janoary M. Wibowo
mertalaké Penghakiman ing internèt.

Pertalan paling awal ing basa Inggris diayahi déning Edwin and Willa Muir, sing
nerjemahaké édisi kapisan Jerman Das Schloss ing taun 1930. Pertalan iki dibabar
mawa irah-irahan The Castle déning panerbit Secker & Warburg ing Britania lan
Alfred A. Knopf ing Amérika Sarékat Sawijining édisi taun 1941, mawa pakurmatan
déning Thomas Mann, nambahi popularitas Kafka ing AS ing pungkasan dasawarsa
1940-an.

Ing Basa Walanda, Der Prozess dibabar minangka Het proces lan pertalané diayahi
déning Alice van Nahuys (1953). Karya jangkep Kafka dipertal kanggo kapisan
déning Claude Tchou ing basa Prancis (1962).

Kafka kerep nrapaké sawijining ciri khas basa Jerman, sing ngidinaké basa iki
nganggo ukara-ukara dawa sing kadhangkala dawané bisa sakaca. Ukara-ukara Kafka
iki banjur bisa ngirim pesen sing ora diduga sadurungé titik, iki sing bakal
dadi fokus lan intisarining ukara. Perkara iki déné struktur anak ukara ing basa
Jerman sing ngwajibaké dunungé tembung kriya sawijining ukara kudu didokok mburi
dhéwé. Konstruksi kaya mengkéné iki angèl bisa digawé ing basa liyané, upamané
basa Inggris, basa Indonésia utawa basa Jawa. Dadi sang pangalihbasa sing kudu
nyaosi para pamaos èfèk sing padha utawa paling ora èfèk sing mèmper karo tèks
asliné. Urutan tetembungan ing basa Jerman sing luwih flèksibel lan prabédan ing
tingkat sintaksis, nggawé ukara ing basa Jerman bisa dipertal ing luwih saka
siji ukara padhanan ing basa Inggris utawa basa liyané.

Masalah liyané sing mèh ora bisa dipecahaké ya iku kepriyé kudu mertal sawetara
tetembungan sing pancèn dipilih Kafka lan ndarbèni teges luwih saka siji. Dadi
pertalan angèl digawé. Salah sawijining conto iku ana ing ukara kapisan Die
Verwandlung. Tembung Jerman Ungeziefer kerep dipertal minangka kéwan gegremetan
ing basa Inggris (insect), kamangka ing basa Jerman Tengahan, Ungeziefer tegesé
"kéwan sing ora resik dikurbanaké"; ing basa Jerman modèrn, tegesé ya sremet.
Kafka ora nduwé kekarep apa-apa ngecap Gregor, paraga utama carita dadi kéwan
apa, nanging Kafka namung kepéngin nggambaraké olèhé Gregor gila marang
transformasi awaké dhéwé.

Tulisan Kafka ngilhami tembung kafkaesk (ing basa Jerman) utawa "Kafkaesque"
(ing basa Inggris), sing tegesé absurd lan medèni. Tembung iki ditrapaké kanggo
nggambaraké kahanan sing ora bisa digagas mawa nalar, njlimet lan ora logis.

Akèh filem ing bioskup utawa télévisi sing dicap minangka kafkaesk, lan kerepe
filem iki filem fiksi ngèlmiah distopis. Contoné kalebu filem Patrick Bokanowski
The Angel (1982), filemé Terry Gilliam Brazil (1985), lan filem fiksi ngèlmiah
taun 1998 sing ndarbèni gaya filem noir Dark City. Film liya sing uga dianggep
kafkaesk ya iku The Tenant (1976) lan Barton Fink (1991). Sérial télévisi The
Prisoner uga kerep dianggep kafkaesk.



https://jv.wikipedia.org/wiki/Fitch_Ratings

Fitch Ratings, Ltd. inggih punika suatu lembaga pemeringkat kredit internasional
credit rating agency ingkang nggadahi kalih kantor pusat inggih punika ing New
York lan ing London, ingkang dados salah satunggaling saking 3 organisasi
pemeringkat statistik nasional (Nationally Recognized Statistical Rating
Organizations ) (NRSROs) ingkang dipuntunjuk déning Securities and Exchange
Commission ( badan pengawas pasar modal Amerika) sami-sami kaliyan Moody's lan
Standard & Poor's serta A.M. Best lan Dominion Bond Rating Service ingkang
barusan gegayutan ing NRSROs. Perusahaan punika madeg déning John Knowles Fitch
ing tanggal 24 Desember 1913 ing New York kaliyan asma Fitch Publishing Company.
dipunlampahi penggabungan usaha kaliyan ing wulan Desember 1997 kaliyan sebuah
perusahaan saking London ingih punika IBCA Limited ingkang mayoritas sahamnya
gadahanipun déning sebuah perusahaan Perancis ingkang asmanipun Fimalac ing
wulan April taun 2000 Fitch mendhet alih Duff & Phelps Credit Rating Co. sebuah
perusahaan pemeringkat kredit saking Chicago (April) lan ing wulan Desember taun
ingkang sami malih mendhet alih Thomson BankWatch. Fitch inggih punika lembaga
pemeringkat kredit ingkang nggadahi kontribusi pasar ingkang alit
dipunbandingaken S&P lan Moodys ananging merupakan 3 ageng NRSROs.

Fitch's maringi peringkat dateng perusahaan adedasar skala wiwit saking "AAA"
ngantos"D", skala punika wiwit dipunginaaken ing taun 1924 ingkang lajeng
dipungatos ugi déning S&P. Moody's also uses a similar scale, but names the
categories differently. Like S&P, Fitch also uses intermediate modifiers for
each category between AA and CCC (i.e., AA+, AA, AA-, A+, A, A-, BBB+, BBB, BBB-
etc.). Peringkat Investasi

Lembaga pemeringkat kredit kadasta Fitch Ratings punika sampun dados sasaran
kecaman minangka penyebab kerugian besar ing pasar obligasi beragun aset
(collateralized debt obligation-CDO) ingkang kedadosan menawi dipunparingaken
peringkat inggil déning lembaga pemeringkat kredit. Dados tuladha, kerugian atas
obligasi beragun aset sebesar 340,7 yuta USD ingkang dipunterbitaken déning
kelompok usaha Credit Suisse ingkang tasih bertambah malih kaliyan 125 yuta USD,
ing pundhi peringkat ingkang dipunparingake déning Moody's inggih punika Aaa



https://jv.wikipedia.org/wiki/Exocet

Exocet ya iku peluru kendali anti-kapal gawéyan Perancis kang ditokaké sajroné
pira-pira versi kang isa dilancaraké saka kapal, kapal selem, lan montor mabur.
Exocet wis digunakaké sacara amba sajroné peperangan awit taun 1980-an lan
seterusé. Jenengé asalé saka basa Perancis berarti iwak terbang.

Peluru berpandu Exocet dibina déning serikat MBDA Éropah divisi Aérospatiale
(kang uga arupa cabang Perancis kanggo pasukan Anglo-Perancis kang mbina
Concorde.) Misil iki uga arupa salah siji saka misil Permukaan ke Permukaan /
Udara ke Permukaan. Pembangunan awalé ing 1967, minangka misil ing kapal kang
jenengi MM 38. Exocet muncul ing taun 1974 lan mulai digunakaké angkatan laut
Prancis ing taun 1979.

Kompetitor Exocet ya iku, gawéyan Amerika Serikat Harpoon, Cina Yingjidan Swedia
RBS15.

Misil Blok 3 migunakaké sistem guidance waypoint, kang nuntun missilé kanggo
nyerang target saka sudut kang béda nyerang target darat, lan mènèhi gambaran
kaya cruise missile.

ing tahun 1982, nalika Perang Falkland, misil Exocet dadi terkenal ing dunia
sakwisé digawa déning pesawat Super Étendard duwéné AL Argentina iki kasil
nggawé kapal perusak duwéne AL Inggris, HMS Sheffield kesilem ing tanggal 4 Mei.
Nanging Sheffield ora kesilem amerga ledakan Exocet, tapi sebanjuré misil iki
digunakaké kanggo nyilemaké kapal Atlantic Conveyor, kapal kontainer duwéné
Inggris kanti gedhéné tonase 14.950 ton ing tanggal 25 Mei. Pihak Argentina
dhéwé ngeklaim bahwa misil Exocet kang digawa déning Super Étendard kasil nggawé
kapal induk HMS Invicible rusak parah ing tanggal 30 Mei. ing tanggal 12 Juni,
misil Exocet kasil ngenoni kapal perusak, HMS Glamorgan. Glamorgan kasil slamet
saka kerusakan fatal utawa kesilem sakwisé Exocet kang mengenani kapal ini ora
mbledog.

Sajroné Perang Iran-Irak kang mulai ing taun 1980 nganti 1988 iki, Irak seorané
wis ngluncuraké kurang luwih 200 misil Exocet marang kapal-kapal duwéné Iran.
Senajan mengkono tercatat persentase kang cukup gedhé ngenani, kegagalan Exocet
mbledog nalika mengenai sasaran. ing tanggal 17 Mei 1987, juru anggegana Irak
kang ngeburaké Mirage F-1 nembakaké 2 misil Exocet marang arah kapal perang
duwéné AL Amerika Serikat, USS Stark kang lagi ana ing Timur Tengah awit taun
1984. Kaloro misil iku kasil mengenoni kapal, ananging mung siji kang kasil
mbledog. 37 awak kapal mati lan 21 tatu parah. Stark dhéwé rusak parah. Kadadéan
iki kontroversial banget lan nganti saiki durung ana penjelasan saka pikhak Irak
babagan penyerangan kapal USS Stark.



https://jv.wikipedia.org/wiki/Eukariota

Eukariota (asalé saka basa Yunani "eu" sing tegesé "becik", lan "karyon" sing
tegesé nunjuk ing nuklei sel) iku organisme kanthi sel komplèks, ing ngendi
bahan-bahan genetikané disusun dadi nuklei sing kaiket membran. Eukariota klebu
kéwan, tetanduran, lan jamur—sing akèh-akèhé multiselular—sarta manéka klompok
liyané sing diklasifikasikaké sacara kolèktif minangka protista (akèh ing
antarané uniselular). Suwaliké, organisme-organisme liyané, kayata bakteri, ora
duwé nuklei lan struktur sel komplèks liyané; organisme-organisme kaya iku mau
disebut prokariota.

Umumé, sel eukariota duwé ukuran sing luwih gedhé tinimbang prokariota lan duwé
bagéyan-bagéyan sub-selular sing disebut organel. Béda karo prokariota, DNA
eukariota disimpen ing kumpulan kromosom sing kasimpen ing njero nuklei sing
kabungkus membran nuklei. Saliyané nglakoni panyigaran sel sacara aseksual, akèh
eukariota uga bisa nglakoni réprodhuksi seksual liwat prosès fusi sel, sing ora
ditemokaké ing prokariota.

Réproduksi eukariota dilakoni liwat sigar sel, sing umumé dumadi sacara mitosis,
ya iku prosès sigaré inti sel sing njalari sawijining sel anak nampa dhuplikat
utawa salinan saben kromosom sing diduwèni sel indhuk. Ing sakèhé eukariota ana
uga réprodhuksi seksual, ing antarané sel haploid, ya iku sel sing mung duwé
siji kromosom saka saben pasang kromosom sing diduwèni sel indhuk sing
nglibataké prosès fusi inti sel (singami) lan panyigaran sacara meiosis sing
ngasilaké sel diploid, ya iku sel sing duwé pasangan kromosom sing lengkap.



https://jv.wikipedia.org/wiki/Ernest_Hemingway

Ernest Miller Hemingway (21 Juli 1899–2 Juli 1961) iku sawijining novelis,
pengarang carita cekak, lan jurnalis Amérika Sarékat. Gaya panulisané sing khas
kanthi ciri minimalisme sing cekak lan kanthi gaya saanané (understatement) lan
nduwèni prabawa sing wigati marang perkembangan fiksi abad kaping-20.
Tokoh-tokoh protagonis Hemingway biasané stoik, kerep dideleng minangka proyèksi
saka karakteré dhéwé, wong sing kudu nuduhaké "kaanggunan ing sangisoring
tekanan." Akèh karyané dianggep klasik jroning kanon sastra Amérika.

Hemingway, sing diparapi "Papa," iku bagéan saka komunitas ekspatriat ing taun
1920-an ing kutha Paris, kaya sing digambaraké jroning novelé A Moveable Feast.
Dhèwèké sing dikenal minangka bagéan saka "Generasi sing ilang," sawijining
julukan sing diciptakaké lan dipopulèraké déning Gertrude Stein, ngalami
kauripan sosial sing kebak pacoban, nikah kaping papat, lan kabaré njalin akèh
hubungan romantis samangsa uripé. Hemingway menangaké Bebungah Pulitzer ing taun
1953 kanggo karyané The Old Man and the Sea. Dhèwèké memangaké bebungah Nobel
Sastra ing taun 1954, senadyan mratélakaké yèn dhèwèké "bakal bahagia–luwih
bahagia...yèn bebungah mau diwènèhaké marang pengarang sing jatmika Isak
Dinesen," sinambi nuding marang pengarang Denmark Karen Blixen. Ing taun 1961,
Hemingway sudu-salira ing yuswa 61.



https://jv.wikipedia.org/wiki/Eritrosit

Eritrosit (sel darah merah) (Basa Inggris: red blood cell (RBC), erythrocyte) ya
iku jinis getih kang paling akèh ana ing awak lan nduwé kagunan nggawa oksigen
tumuju jaringan-jaringan awak lumantar getih ing kéwan vertebrata. Tembung
eritrosit asalé saka basa Yunani, ya iku erythros tegesé abang lan kytos tegesé
selubung utawa sèl.

Wujud eritrosit ya iku bunder, bikonkaf utawa cakram. Eritrosit ora nduwé inti,
dhindhingé elastis, sarta fleksibel. Ukuran diamèteré udakara 7,7 unit
(0,007 mm) lan ora obah. Akèhé udakara 5 yuta ing 1 mm3. Wernané kuning rada
abang.

Bagéyan jero eritrosit kawangun saka hemoglobin, siji biomolekul kang bisa
nalèni oksigen. Hemoglobin bakal njupuk oksigen saka paru-paru lan insang, lan
oksigen kasebut bakal diculaké nalika eritrosit nglwéati pembuluh kapiler. Werna
abang eritrosit asalé saka werna hemoglobin kang unsur bahan nggawéné saka zat
besi. Ing manungsa, sel getih abang iki digawé ing sumsum balung buri, banjur
mbentuk kepingan bikonkaf. Ing jero sritrosit ora ana inti sèl (nukleus).
Eritrosit aktif 120 dina sadurungé pungkasane remuk.

Kagunan eritrosit kang utama ya iku nalèni oksigen saka paru-paru kanggo disebar
tumuju kabèh jaringan awak lan nalèni karbon dioksida saka jaringan awak kanggo
ditokaké liwat paru-paru. Prosès nalèni oksigen lan karbondioksida iki
ditindakaké dèning hemoglobin kang wis mbentuk senyawa karo oksigen kang banjur
diarani oksihemoglobin (Hb + oksigen 4 Hb-oksigen). dadi, oksigen kang diangkut
saka kabèh bagéyan awak minangka oksihemoglobin kang mengkoné sawisé tekan
jaringan bakal diculaké: Hb-oksigen Hb + oksigen, lan sabanjuré. Hb mau bakal
mentuk senyawa karo karbondioksida lan diarani karbon dioksida hemoglobin (Hb +
karbon dioksida Hb-karbon dioksida) ing endi karbon dioksida kasebut bakal
diculaké ing paru-paru.

Nalika eritrosit ana ing tegangan ing pembuluh kang sempit, eritrosit bakal
ngeculaké ATP kang bakal njalari dhindhing jaringan ngaso lan dadi amba.

Eritrosit uga ngeculaké senyawa S-nitrosothiol nalika hemoglobin
terdeoksigenasi, kang uga nduwé kagunan kanggo ngambakaké pembuluh getih lan
nglancaraké iliné getih supaya getih mili tumuju bagéyan awak kang kurang
oksigen.

Eritrosit uga migunani ing sistem kekebalan awak. Nalika eritrosit ngalami
prosès lisis dèning patogen utawa baktèri, hemoglobin ing eritrosit bakal
ngeculaké radhikal bébas kang bakal ngremuk dhindhing lan mémbran sèl patogen,
sarta matèni.

Kepingan eritrosit manungsa nduwé diamèter udakara 6-8 μm lan kekandelan 2 μm,
luwih cilik tinimbang sèl-sèl liyané kang ana ing awak manungsa. Eritrosit
normal nduwèni volume udakara 9 fL (9 femtoliter). Udakara sepertelon saka
volume kang diisèni hemoglobin ya iku kabèh ana 270 yuta molekul hemoglobin, ing
endi saben molekul nggawa 4 gugus heme.

Wong diwasa nduwé 2-3 × 1013 eritrosit saben wektu (wong wadon nduwé 4-5 yuta
eritrosit per mikroliter getih lan waong lanang nduwé 5-6 yuta). Déné wong kang
manggon ing dhataran dhuwur kang duwé kadhar oksigen cendhak, nduwé eritrosit
kang luwih akèh. Eritrosit kaandhut ing getih kanthi gunggungé kang dhuwur
dibandhingaké karo partikel getih liyané, kayata leukosit kang mung
150.000-400.000 ing saben mikroliter ing getih manungsa. Ing manungsa,
hemoglobin ing eritrosit nduwni peran kanggo ngeteraké luwih saka 98% oksigen
tumuju kabèh bagéyan awak, déné sisané larut ing jero plasma getih. Eritrosit
ing jero awak manungsa nyimpen udakara 2.5 gramak besi, nyulihi udakara 65%
kandhutan besi ing awak manungsa.

Morfologi eritrosit kang normal ya iku bikonkaf. Cekungan (konkaf) ing eritrosit
digunakaké kanggo mènèhi ruang hemoglobin kang bakal nalèni oksigen. Nanging,
polimorfisme kang njalari abnormalitas ing eritrosit bisa njalari tuwuhé akèh
penyakit. Padatan, polimorfisme dijalari dèning mutasi gen pengkode hemoglobin,
gen pengkode [[protein transmembran, utawa gen pengkode protein sitoskeleton.
Polimorfisme kang bisa kadadéyan antara liya ya iku anemia sel sabit, Duffy
negatif, Glucose-6-phosphatase deficiency (defisiensi G6PD), talasemia, kelainan
glikoporin, lan South-East Asian Ovalocytosis (SAO).



https://jv.wikipedia.org/wiki/ENIAC

ENIAC, singkatan saka Electronic Numerical Integrator And Computer, iku komputer
èlèktronik penuh pisanan sing didhesain supaya Turing-complete, sing bisa
diprogram ulang kanthi cara ngatur ulang kabelé supaya bisa ngrampungaké manéka
jinis masalah pangétungan.

Komputer iki didhisiki déning Z3 karya Konrad Zuse, sing bisa diprogram mawa
kaseèt sacara penuh nanging isih mékanikal lan déning komputer Colossus gawéyan
Inggris sing senajan èlèktronik sapenuhé nanging dudu kanggo tujuan umum.
Kaperluan kango ngatur ulang kabel ENIAC dibusak taun 1948.

ENIAC dikembangaké lan diwangun déning Angkatan Darat AS kanggo Laboratorium
Panlitèn Persenjataané kanthi tujuan kanggo ngétung tabèl témbakan gegaman.
Gagasan ngenani ENIAC dipikiraké lan didhesain déning J. Presper Eckert lan John
William Mauchly saka Univèrsitas Pennsylvania. Komputer kasebut wiwit diwangun
tanggal 17 Mei 1943 minangka Proyèk PX lan diwangun ing Moore School of
Electrical Engineering wiwit pertengahan 1944, lan dioperasikaké sacara resmi
wiwit Februari 1946 sawisé ngentèkaké béya $500.000. Komputer iki banjur
dipatèni tanggal 9 November 1946 kanggo dianyaraké lan ditingkataké memoriné.
ENIAC dipamèrké marang umum tanggal 14 Februari 1946 ing Univèrsitas
Pennsylvania lan dipindhahaké menyang Aberdeen Proving Grounds, Maryland taun
1947. Tanggal 29 Juli ing taun sing padha, ENIAC diuripaké lan bakal terus
operasi nganti jam 23:45 tanggal 2 Oktober 1955.

ENIAC antuk pawartan sing wiyar amarga ukurané sing gedhé. Komputer iki duwé
17.468 tabung vakum, 7.200 dioda kristal, 1.500 pemancar, 70.000 resistor,
10.0000 kapasitor lan watara 5 yuta sambungan sing disolder mawa tangan. Boboté
27 ton lan ukurané 2,4 m x 0,9 m x 30 m. ENIAC njupuk wiyar watara 167 m² lan
ngonsumsi ènèrgi 160 kW.

Nanging ENIAC sejatiné dudu komputer sing canggih ing érané. Ora kaya Z3
gawéyané Konrad Zuse, lan MARK gawéyané Howard Aiken, ENIAC kudu diatur ulang
kabelé kanggo nglakokaké program anyar (Z3 lan MARKI nglakokaké programé saka
kasèt). Luwih lanjut manèh, ora kaya Z3 lan komputer modhèrn liyané, ENIAC
nglakokaké pangétungan jroning dhésimal tinimbang biner.



https://jv.wikipedia.org/wiki/Drama

Drama (Yunani Kuna: δρᾶμα) iku salah sawijiné karya sastra sing nduwèni bagéyan
kanggo diperanaké déning paraga aktor. Kosakata iki asal saka Basa Yunani sing
tegesé "aksi" utawa "tumindak". Saking basa Yunani, tembung draomai utawi Drama
punika tegesipun: Tumindak, laku, aksi. Drama punika saged dipunsebat
gambaraning pagesangan manungsa. Tembung drama asring sinambetan kaliyan
Sandiwara utawi teater. Sandiwara saking tembung basa Jawa ya iku sandi ingkang
ateges rahasia lan tembung warah ateges ajaran. Sandiwara punika ajaran ingkang
dipunwedharaken kanthi rahasia utawi boten terang-terangan. Sejatosipun teater
anggadahi teges ingkang luwih amba amargi saged ateges gedung pertunjukan,
panggung, group pemain drama, ugi saged ateges sadaya wujud tontonan ingkang
dipentasaken ing ngajeng tiyang kathah.

Seni drama utawi téater punika seni pertunjukan audio visual amargi saged
disadap kanthi ngginakaken indera paningalan lan saged dimirengaken. Ing seni
drama utawi téater, kawontenanipun paningal lan paraga sami-sami wigati.
Interaksi ingkang saé antawisipun paraga kaliyan paningal punika dados wosing
prastawa téater kasebat. Drama punika saged dipunsebat potrét pagesangan
manungsa. Drama bisa diwujudaké mawa manéka medhia: ing ndhuwur panggung, filem,
lan utawa televisi. Drama uga kadhangkala dikombinasi karo musik lan tari,
kayadéné jroning sawiji opera (pirsani melodrama).

Unsur Intrinsik ya iku unsur perangan karya sastra ingkang ndhapuk wujuding
karya sastra drama ingkang arupi téma, plot, penokohan, latar, sudut pandang,
gaya basa. Unsur-unsur punika ya iku: 1. Téma Téma punika ateges gagasan sentral
ingkang dipunkomunikasikaken saking pencipta karya seni dhumateng khalayak. Tema
saged sinambetan kaliyan prekawis sosial, budaya, religi, pendidikan, pulitik,
pembangunan, lan sanesipun. Téma punika ugi salah satunggaling karya ingkang
kedah dipunjuangaken salebeting karya fiksi ingkang ngggadahi ancas kangge
maringi kontribusi kanggé élemén struktural sanés, kadosta plot, paraga, lan
lattar. Amargi téma punika nggadahi ancas ingkang wigati ya iku minangka élemén
penyatu kanggé sekabehané unsur. 2. Plot Plot inggih punika rerangkéning cariyos
wonten salebeting cariyos gancaran adhedasaripun kaliyan sebab-akibat
kausalitasipun. Plot drama nggadahi perkembangan kanthi tahapan, wiwit saking
konflik ingkang sederhana, kompleks, dumugi konflikipun purna. 3. Penokohan
utawi karakterisasi Penokohan ya iku salah satunggaling cara kagem nggambaraken
paraga ingkang saged dipunginakaken kanthi cara langsung utawi boten langsung.
Saengga kedah nafsiraken, mbanding-mbandingaken lan nyimpulaken watak paraga
lajeng nyobi karakteripun. 4. Latar Latar punika salah satunggaling élemen fiksi
ingkang munjukkaken dhateng kita ing pundi lan kapan kemawon kadadéyan-kadadéyan
ing dalem cariyos kalangsungan.

Ing Indonésia, tontonan sajinis drama nduwèni istilah sing werna-werna, kayata:
Wayang wong, kethoprak, ludruk (ing Jawa Tengah lan Jawa Wétan), lenong
(Betawi), randai (minang), reog (Jawa Kulon), rangda (Bali) lan sapanunggalané.



https://jv.wikipedia.org/wiki/Dhasi

Dhasi ya iku aksesoris sandhangan kang digawé saka kain lan dikalungké ing gulu
klambi utawa keméja lan nggantung ing dhadha. Dhasi bentuké segipapat dawa lan
ing pucuké mbentuk segitelu. Ana uga dhasi kang cekak lan simpule kaya elar
kupu-kupu. Dhasi kang mirip kaya elar kupu diarani dhasi kupu-kupu.

Wiwit jaman batu, aksesori ing gulu lan dhadha uga wis ana. Aksesoris iki kanggo
ciri kalompok saka strata kang dhuwur. Aksesoris iki biyasané dienggo wong
lanang. Semana uga dhasi umumé dienggo wong lanang. Dhasi biyasané dienggo
nalika ing kantor, rapat, lan ing kahanan kang resik lan aji. Dhasi biyasané
dienggo wong-wong kang nduwé pangkat. Ing jaman Romawi Kuno wis ana kain kanggo
nutupi gulu. Kain iki dienggo juru bicara. Sawisé iku para prajurit Romawi uga
ngenggo. Kain kang dienggo ing gulu kang saiki ngalami évolusi dadi dhasi uga
ana ing patung watu ing makam kuno, Xian, Tiongkok.

Aksesori kanggo gulu uga moncér ing jamané Shakespeare ing taun 1564 - 1616.
Aksesori iki diarani ruff.Krah kaku kang digawé saka kain putih iki bentuké kaya
piringan gedhé kang ngubengi gulu. Supaya ora rusak bentukké, ruff uga dikanji.
Yèn dienggo terus ruff kang tumpuk-tumpuk bisa nyebabaké iritasi ing gulu.
Sawisé ruff banjur ana cravat. Cravat digawé nalika pemerintahan Louis XIV taun
1660-an. Dhasi asalé saka negara Kroasia. Ing kroasia dhasi diarani Hrvatska.



https://jv.wikipedia.org/wiki/Departemen_ing_Prancis

Departemen (basa Prancis:département pocapané [depaʁtǝˈmɑ̃]) iku unit
administratif ing Prancis lan tilas koloni Prancis, kira-kira mèh padha karo
county ing negara Inggris, utawa kabupatèn ing Indonesia. Ana satus departemen
ing Prancis diklompokaké jroning 22 metropolitan lan papat departemen lan
teritori sarta region ing jaban rangkah. Kabèh region nduwé status hukum kang
padha, minangka bagéan integral saka Prancis. Departemen-departemen iki dipérang
manèh dadi 342 arrondissement.

Ing dharatan Prnacis (metropolitan Prancis kajaba Korsika), rata-rata wewengkon
departemen iku 5,965 km² (2,303 mil pesagi), utawa lorosetengahé rata-rata
wewengkon county ing Inggris, lan luwih sithik saka telusetengahé rata-rata
wewengkon county ing Amérika Sarékat.

Ing sensus 1999, rata-rata padunung departemen ing dharatan Prancis ya iku
511,012 jiwa, utawa ping selikuré rata-rata padunung ing county Amérika Sarékat,
nanging kurang sethithik saka rongprotelon rata-rata padunung county ing
Inggris.



https://jv.wikipedia.org/wiki/Curling

Curling inggih punika ulah raga ngluncurakè watu ing inggil permukaan es ngantos
ing laladan sasaran. Ulah raga punika secara resmi sampun dados cabang ulah raga
Olimpiade ngantos 1998. Permainan curling tasih gègayutan kaliyan boling,
boules, lan shuffleboard. Kalih regu ingkang sabén-sabén kapèrang dados sèkawan
pamain sacara bergantian ngluncurakèn batu granit nuju laladan sasaran ingkang
dipunsèbat house. Laladan sasaran (house) wontèn ing sisi lintasan ingkang
berseberangan, lan dipuntitiki kaliyan lingkaran ingkang nggadahi warni abrit
lan biru. Lapangan permainan dipunsèbat sheet, arupi ingkang dipunmainakèn ing
lintasan persegi panjang ingkang nggadahi permukaan berlapis es ingkang mulus.
Batu granit ingkang dipunmainakèn inggih punika batu granit ingkang sampun
dipunpoles, pramila sagèd dipunluncuraknè ing inggil permukaan es kaliyan cara
didorong. Batu dipunparingi warna bèntèn kanggè bentenaken batu piyambak kaliyan
batu nggadahanipun lawan . Sètunggal regu angsal 8 batu kanggè sètunggal babak
(end). Ancasipun permainan inggih punika ngèmpalakèn angka ingkang katah. Angka
dipundapat dèning regu ingkang nggadahi batu ingkang cérak kaliyan titik pusat
house ing pungkasan sabén babak (ketika sadaya batu sumpun telas
dipunluncuraken). Ing usaha mendominasi house kaliyan batu nggadahanipun
piyambak, batu nggadahi lawan saged dipunbentur ngantos terdorong medal saking
house. Ketika batu sampun dipunlepasaken déning rekan setunggal regu, kalih
pemain ingkang mbeta sikat (sapu) nggadahi tugas ngarahaken batu nuju sasaran
kaliyan cara nggosokaken sikat ing ngajeng jalur ingkang badhe dipunlampahi
batu. Permukaan es menawi dipunsikat badhe ndamel batu meluncur langkung tebih
utawi sekedhik nguwahi arah batu.

Permainan punika mbetahaken strategi ingkang matang, dipunmainakrn secara
bergiliran kaliyan tempo ingkang santai, pramila sami kaliyan catur lan bisbol.

Permainan curling dipunperkirakaken sampun dipunciptaaken ing pungkasan Abad
Pertengahan ing Skotlandia. Catatan kaserat kawiwitan babagan permainan batu ing
inggil es inggih punika dokumen kagunganipun Biara Paisley ing Renfrewshire
saking wulan Februari 1541. Kalih lukisan karya Pieter Bruegel Senior ("Hunters
in the Snow" lan "Winter Landscape with a Bird Trap", kalihipun asalipun saking
taun 1565) nggambaraken petani penggarap ing Walandi menawi main curling. Ing
masa punika, Skotlandia lan Negeri-negeri Rendah sampun nggadahi gegayutan
perdagangan lan budaya ingkang kiat, kadasta ugi kabukti ing salebeting sejarah
golf. Permainan curling sampun wonten ing Skotlandia ing wiwit abad ke-16,
adedasar dipunpanggihaken bukti sebuah batu curling kaserat taun 1511
(dipunpanggihaken sami sebuah batu sanes kaserat taun 1551) ing sebuah kolam tua
ingkang dipunkuras ing Dunblane, Skotlandia. Klub Curling Kilsyth ngklaim
minangka klub curling kawiwitan ing donya. Klub ingkang madeg secara resmi ing
taun 1716 punika tasih wonten ngantos sapunika. Kota Kilsyth ugi mbanggakan
sebuah kolam ing Colzium ingkang dibangun secara mliginipun kangge main curling.
Sebuah dam rendah dipunbangun kangge ndamel sebuah kolam dangkal berukuran 100 ×
250 meter, menawi sakpunik jarang saged dipunginaaken kangge curling amargi
musim dingin ingkang anget.



https://jv.wikipedia.org/wiki/Colloseum

Collosseum ya iku bangunan sejarah kayadéné gedhong pamentasan sing
gedhe/amphitheatre sing kalebu salah sawijining pitu kaajaiban ndonya. Sing
panggone ning ibu kota Nagara Italia, Roma, sing nduwèni jeneng asli Flavian
Amphithetare, diadhekke karo Raja Vespasian lan dirampungke karo anakke Titus 80
M. Ngenani taun nggawéné nganti saiaki isih akèh sing béda kapercayan. Amarga
ana sing nduwèni anggepan ya iku Collosseum digawé ing taun 79 SM, uga ana sing
nduwèni anggepan digawé antara taun 70-80 M, Ananging, akèh arkéolog sing
nduwèni panganggep yèn Collosseum digawé ing taun 70-82 M. Saka asalé jeneng
dijupuk saka salah sawijining reca sing dhuwuré 130 kaki utawa 40 mèter sing
jenengé Colossus. ZCollosseum diset kanggo nampung 50.00 wong pamiyarsa.
Collosseum diadegke cerakke karo Nero's enermous palace, Domus Aurea sing wis
tangi sakbubare kobongan ning Roma ing taun 64 M. Saka pirang-pirang ahli
sujarah percaya kontruksi saka Collosseum diwenehi biyaya nganggo cara ngrampok
kuil gedhé Jarusalem saka kongkonan Raja Herod ing taun 64 M. Dio Cassius saka
sing ahli sujarah ngandakakée watara 9000 kéwan ganas wis mati ing 100 dina dadi
perayaan peresmian lan pambukaan Collosseum kasebut. Jubinne saka arena
Collosseum katutup karo wedhi sing kanggo nyegah supaya getih-getih ora mili
nang endi-endi.



https://jv.wikipedia.org/wiki/Charles_G._Dawes

Charles Gates Dawes miyos ing Marietta, Washington County, Ohio, nalika 27
Agustus 1865. Piyambakipun lulus saking Marietta College (1884) lan Cincinnati
Law School (1886). Lajeng piyambakipun mbikak praktik pengacara ing Lincoln,
Nebraska (1887-1894).

Garwa saking Caro Blymyer punika minangka tokoh keuangan lan perbankan ingkang
kondhang ing Amerika Serikat. Piyambakipun nate ngrantam konsep Rencana Dawes
kangge rehabilitasi pasca Perang Donya I. kangge punika piyambakipun pikantuk
Hadhiah Nobel Perdamaian.

Charles kagungan 2 putra kandung (Rufus F. Dawes lan Carolyn Dawes) lan 2 putra
angkat (Dena McCutcheon lan Virginia). Nalika taun 1912, salah satunggaling
putranipun, Rufus, ketilem lan tilar donya ing Danau Jenewa, Swiss, nalika
kulawarganipun liburan. Saperlu ngenang punika, Dawes damel 2 griya singgah ing
Boston lan Chicago.

Dawes nate njabat ing maneka posisi, inggih punika Comptroller Of Currency ing
Departemen Keuangan AS (1898-1901) ing pundi piyambakipun sukses ngempalaken USD
25 yuta saking bank-bank ingkang kolaps sadangunipun Kepanikan 1893, lan ugi
ngewahi praktik perbankan saperlu nyegah bab ingkang sami ing samangke.
Sabibaripun punika nalika taun 1901, piyambakipun ninggalaken Departemen
Keuangan saperlu ngrebut kursi Senat AS saking nagara bagian Illinois.
Piyambakipun yakin kanthi pambiyantu saking pamarentahan William McKinley,
ananging sabibaripun rajapejah tumrap Presiden McKinley, upayanipun gagal.
Presiden Theodore Roosevelt langkung milih lawan Dawes kangge kursi Senat
punika. Lajeng Dawes langkung milih mandheg saking pulitik lan mbiyangun
perusahaan Central Trust Company of Illinois lan dados presiden direktur dumugi
taun 1921.

Dawes dipunpilih minangka wakil presiden kaping 30 lan njabat antawis 4 Maret
1925 - 3 Maret 1929. Sasampunipun, piyambakipun dipunangkat minangka duta besar
kangge Inggris ( taun 1929-1932). Piyambakipun rumaos pakaryanipun hina amargi
nepangaken wanita-wanita Amerika dhateng Raja Inggris.

Dawes ugi misuwur minangka pancipta komposisi Melody in A Major nalika taun
1912. Komposisi punika lajeng kondhang minangka It's All in the Game ing pundi
Carl Sigan nambahaken lirikipun nalika taun 1951. Lagu punika dipunbektakaken
déning Tommy Edwards lan dados hit angka 1 taun 1958! Para artis sanes ingkang
ugi nate mbektakaken lagu punika kadosta The Four Tops, Tom Morrison, Cliff
Richards, Brook Benton, Elton John lan Barry Manilow.

Dawes seda ing Evanston nalika 23 April 1951 lan dipunsarekaken ing Chicago,
Illinois.



https://jv.wikipedia.org/wiki/Canberra

Canberra iku kutha krajan Australia kang dumunung ing Australian Capital
Territory, 300 km sisih kulon-kidul Sydney lan 650 km wétan-lor Melbourne.
Panggonan ing anatarané loro kutha gedhé ing Australia iku dipilih taun 1908
minangka kompromi awit anané persaingan antara Melbourne lan Sydney kanggo dadi
ibukuthta. Kutha iki dirancang déning arsitèk Chicago, Walter Burley Griffin,
lan peyasaan diwiwiti taun 1913.

Kanthi padunung kang cacahé watara 339.000, Canberra dadi kutha krajan paling
gedhé kapitu ing Australia lan kutha ing laladan pedalaman kang paling gedhé.
Minangka punjer pamaréntahan, ing Canberra dumunung Gedung Parlemen lan
werna-werna kantor dhépartemèn. Sanadyan mangkono, punjer ékonomi isih ana ing
kutha Sydney lan Melbourne.

Ing taun 2003, padunung Canberra gunggungé ana 323.004 jiwa kanthi kapadhetan
401 jiwa/km², kagolong padhet dibandingaké karo kutha-kutha liyané ing
Australia. Sensus taun 2001 nuduhaké yèn 1,2% padunung Canberra iku wong-wong
Aborijin, déné 21,6% imigran kang lair ing sanjabané Australia. Klompok
pendhatang paling gedhé ya iku saka nagara-nagara abasa Inggris, kang paling
akèh Britania Agung lan Selandia Anyar. Imigran-imigran liya uga teka saka
Jerman, Sekotlan, Itali, lan Vietnam.

Padunung Canberra akèh-akèhé isih enom lan duwé pendhidhikan. Umur rata-rata
padunung ya iku 32 taun lan padunung kang umur sakdhuwuré 65 taun cacahé 8,3%.
Basa ibu kang paling umum ya iku basa Inggris nanging panggunaan basa liyané
kaya basa Tionghoa, Itali, lan Kroasia uga lazim dipigunakaké.



https://jv.wikipedia.org/wiki/Bom

Bom iku alat sing ngasilaké jeblugan sing ngetokaké ènèrgi gedhé lan cepet.
Jeblugan sing diasilaké nyebabaké karusakan marang barang mati lan barang urip
ing saubengé, sing diakibataké déning perobahan tekanan hawa lan obahé
fragmèn-fragmèn sing ana ing sajroning bom, sarta serpihan fragmèn barang-barang
ing saubengé. Saliyané iku, bom uga bisa mrejaya manungsa mung kanthi swarané.
Bom wis dianggo sajroning maabad-abad ing paprangan konvensional lan
non-konvensional.

Tembung bom asalé saka basa Yunani βόμβος (bombos), sawijining istilah sing niru
swara jeblugan 'bom' jroning basa kasebut.

Bom ya iku sanjata; istilah "bom" arang dipigunakaké kanggo nyebut bahan peledak
sing dipigunakaké kanggo kaperluan sipil, umpamané jroning pembangunan lan
panambangan.Piranti peledhak jroning militèr uga akèh sing ora diarani "bom".
Tembung "bom" jroning militèr biasané mung dianggo nyebut sanjata peledhak sing
ditibakaké tanpa pemandhu saka montor mabur. Sanjata peledhak militèr liyané
kaya granat, ranjau segara, pluru kendhali, pluru, lan peledhak kedalaman ora
diarani "bom".



https://jv.wikipedia.org/wiki/Big_Ben

Big Ben inggih punika lonceng ageng ing menara jam ing Gedhung Parlemen ing
Westminster, London. Asma punika ugi dipunginakaken kagem ngurujuk menara punika
piyambak. Menara jam dumunung ing sisih lèr Istana Westminster ing Central
London ingkang dipunbiyangun taun 1859.

Menara punika dipuntepang kanthi asma Big Ben amargi minangka sebatan kagem
lonceng ingkang paling ageng ing menara jam ingkang saderengipun dipunsebat Bell
Ageng. Menara punika nginggilipun 96 meter lan kirang langkung wonten 400
jangkah ing nginggilipun. Wewangunan punika boten kagem turis mancanagara.
Namung warga Inggris ingkang gadhahi idin kagem minggahi Big Ben. Westminster
Bridge inggih punika papan ingkang sae kagem mundhut gambar lan Parliament
Square.

Menara punika dipunbiyangun kagem bageyan saking pambiyangunan istana enggal
déning Charles Barry, sasampunipun Istana Westminster ingkang kebesmèn ing
tanggal 22 Oktober 1834. Menara ingkang nginggilipun 96.3 meter dipunbiyangu
kanthi gaya Gothik Victoria. 61 meter ing ngandhap jam dipundamel saking bata
ingkang dipunlapisi sèla, sanesipun punika nginggilipun menara saking ragangan
wesi ingkang dipundamel saking wesi leleh. Menara punika dipunbiyangun ing
nginggilipun lemah 15 meter ping 15 meter, pondasinipun saking beton kandelipun
3 meter. Sedaya sisih jam nginggilipun 55 meter

Jam punika dipundesain déning pangacara lan horologis Edmund Beckett Denison,
lan George Airy, inggih punika Astronom Karajaan. Jam punika dipundamel Edward
John Dent, ingkang rampung ing taun 1854. Ananging tasih dereng rampung ngantos
taun 1859. Nalika Blitz London, Istana Westminster dipunbom déning Jerman,ing
tanggal 10 Mei 1941, bom dadosaken kalih saking sekawan ngajeng jam rusak lan
nginggilipun menara sarta ngrusaka papan dewan rakyat. Arsitek Sir Giles Gilbert
Scott ingkang dandosi papan punika.



https://jv.wikipedia.org/wiki/Bebungah_Nobel

Bebungah Nobel dianugrahaké saben taun marang wong sing wis ngayahi penelitèn
sing luar biasa, nemokaké tèknik utawa piranti aing anyar utawa wis mènèhi
kontribusi luar biasa marang masarakat. Bab iki wektu iki dianggap minangka
bebungah paling dhuwur kanggo sing nduwèni jasa gedhé marang donya. Bebungah
Nobel pisanan diwènèhaké miturut wasiat Alfred Nobel, sawijining industrialis
Swedia, lan penemu dinamit. Panjenengané napak astani wasiat kasebut ing
Swedish-Norwegian Club ing Paris tanggal 27 November 1895. Bab iki dilakoni
amarga panjenegané kagèt mirsani asil panemuané malah dimanfaataké kanggo
tujuan-tujuan sing ngrusak, lan panjenengané kepingin supaya bebungah Nobel
diwènèhaké marang wong sing nduwèni jasa gedhé tumrap kamanungsan.

Seremoni kanggo pamenang Nobel ing babagan literatur, fisika, kimia lan
obat-obatan pisanan dianakaké ing Old Royal Academy of Music ing Stockholm taun
1901. Wiwit taun 1902, bebungah iki sacara formal dianugrahaké déning Raja
Swedia. Wiwitané, Raja Oscar II ora nyetujoni pawèwèh bebungah marang wong
manca, nanging banjur panjenegané ngowahi sikapé, sawisé sadhar ajining
publisitas bebungah kasebut marang nagara Swedia.

Bebungah Nobel dianugrahaké saben taun ing tanggal 10 Desember, ya iku tanggal
Alfred Nobel wafat. Biasané, jeneng calon panampa diumumaké ing sasi Oktober
déning komité lan institusi sing nduwèni wewenang minangka badan selèksi panampa
bebungah.

Jroning taun 1968, Sveriges Riksbank, Bank Swedia, nambah "Bebungah babagan
Sains Ekonomi kanggo mèngeti Alfred Nobel".



https://jv.wikipedia.org/wiki/Basra

Basra utawi Basrah ( ﺍﻟﺒﺼﺮﺓ al-Baṣra ) inggih punika kitha paling ageng nomer
kalih wonten ing Irak, dunungipun watawis 545 km saking kitha Baghdad .
Padunungipun wonten 2.016.217 jiwa (per 1 Januari 2005). Basra nggadhahi
pelabuhan utama wonten Irak saha inggih punika kutha krajan Governorat Basra .
Wonten sedhawanipun lèpèn Shatt al-Arab celak Lempongan Pèrsi, Basra nggadhahi
indhustri pengilangan lisah saha tetanèn. Basra nggadhahi peranan wigatos wonten
sejarah alit agama Islam . Wiwitanipun, Basra dipundadosaken markas tentara umat
Islam wonten ing mangsa Khalifah Umar bin Khattab. Ananging wonten perkembangan
sasampunipun, kitha punika dados pusat ilmu pengetahuan, kabudayan, saha
perdagangan ingkang ramé. Basra ugi dados papan nyampuraken kabudayan Pèrsi saha
Arab. Samangke mayoritas padunungipun inggih punika wargi Syiah ananging wonten
ugi padunung wargi Sunni saha Kristen kanthi gunggung ingkang langkung alit.
Dipunadegaken wonten ing taun 636, Basra ugi diparapi dados" Venezia Wetan
Tengah " amargi wonten saperangan terusan ingkang nglangkungi kitha
punika.Wonten satunggaling papan anggegana internasional, Papan Anggegana
Internasional Basra, nglayani pamaburan saking kitha punika.



https://jv.wikipedia.org/wiki/Basa_Polski

Basa Polen utawa basa Polski (język polski, polszczyzna) iku basa resmi Polen.
Basa Polen digolongaké sajroning basa Slav Kulon, saklumpuk karo basa Ceski,
Slowak, Kasubi, Sorbi-ilir, Sorbi-ulu lan Polabi. Basa iki akèh dipituturaké ing
Polen lan dadi basa Slav Kulon sing paling akèh panuturé. Saliyané iku, basa iki
basa Slav sing paling gedhé nomer loro sawisé basa Rusia. Basa Polen uga dadi
salah sawijining basa resmi ing Uni Éropah.

Kurang luwih 97% pedunung Polen nyatakaké basa Polski minangka basa ibuné.
Saliyané ing Polen, para penutur basa iki uga ditemokaké ing nagara-nagara
saindhengé kayata Lituania, Bélarus, Ukraina lan uga Jerman.

Aksara alfabèt ing basa Polen iku wuniné sarupa lan ana gathukané karo aksara
sing dikanggo basa Slav liyané. Alfabèté méh padha karo alfabèt sing dipupu basa
Jawa. Bédané ana ing wuni, dwaksara (digraf) lan cerek ing aksara.

Basa Polen iki salah sawijiné basa sing paling angèl disinaoni amarga
paramasastrané sing njlimet. Jlimeté iki amarga praèné arupa basa leburan,
urutan tembungé cekep bèbas, nanging lumrahe tetep jejer-wasésa-lésan. Ora
darbèni punang lan jejer sesulihé kerep diampiraké.

Tembung aran diklumpukaké manut telung jati: jaler, éstri lan tidha. Uga ana
wijang dèning tembung tunggal antara tembung aran jaler gesang karo pejah,
nalika ing tembung cacah diwijang antara tembung cacah menusa-jaler karo
tan-menusa-jaler. Darbèni enem rimbag paramasastra lan siji wangun pawuh:

Saliyané iku uga ana basa Silesia sing sajatiné bisa kaanggep minangka basa sing
séje lan dipituturaké ing Silesia.



https://jv.wikipedia.org/wiki/Basa_Gaelik_Skotlandia

Basa Gaelik Skotlandia (Gàidhlig) dituturake udakara 60.000 wong ing Skotlandia
(Alba), utamane ing Highlands (a' Ghaidhealtachd) lan ing Western Isles (Na
h-Eileanan an Iar), nanging uga ing Glasgow (Glaschu), Edinburgh (Dùn Eideann)
lan Inverness (Inbhir Nis). Ana uga komunitas panutur Gaelik cilik ing Kanada,
utamane ing Nova Scotia (Alba Nuadh) lan ing pulo Cape Breton (Eilean Cheap
Breatainn). Panutur liyane uga bisa ditemoni ing Australia (Astràilia), Selandia
Baru lan Amerika Serikat (Na Stàitean Aonaichte).

Basa Gaelik Skotlandia uga gegayutan karo basa Manx lan Irlandia lan digawa ing
Skotlandia udakara abad ke-4 M déning wong-wong Skotlandia saka Irlandia. Basa
Gaelik Skotlandia dituturake ing sakubenge Skotlandia (saliyane saka laladan
rada kidul wetan lan lor wetan) antarane abad kaping 9 lan 11, nanging wiwit
mundur ing lor lan wetan saka abad kaping 11 lst. Sakabehing logat basa Gaelik
Skotlandia sacara gegayutan bisa dingerteni, lan basa Irlandia katulis bisa
dingerteni nganti tingkat dhuwur.

Tulisan basa Gaelik Skotlandia kang bisa dingerteni wiwit pisanan ya iku
cathetan sajroning Book of Deer kang ditulis ing Skotlandia lor wetan ing abad
kaping 12, senajan basa Gaelik Klasik katulis kang umum sinamun amba saka
pambeda antarane basa Gaelik Skotlandia lan Irlandia.

Tandha hurup mati (Àà, Èè, Ìì, Òò lan Ùù) minanngka tandha versi dawa hurup
urip, nanging ora dianggep minangka hurup kapisah. Tulisan Gaelik (uncial) kang
luwih tua utawa "corr litir" wis ora digunakake nganti pirang-pirang abad ing
Skotlandia, lan wis ora digunakake sajroning basa Gaelik cetak. Tulisan uncial
tetep digunakake ing Irlandia ya iku ing tandha dalan lan pawarta umum.
Ortografi basa Gaelik Skotlandia diatur ing pungkasan 1970-an.

Connragan leathann utawa hurup mati atos ya iku kang diwiwiti utawa dieloni a, o
utawa u. Connragan caola utawa hurup mati alus ya iku kang diwiwiti utawa
dieloni i utawa e. Akeh-akehe hurup mati ngucapake pangucapan kang béda manut
marang apa kang muncul ing wiwitan tembung utawa kang liyane. Hurup mati ing
ngarepe tembung-tembung basa Gaelik jero bakal owah sajroning maneka warna
konteks. Proses iki dikenal minangka "lenition" lan nglibatake panambahan <h>
sawise hurup purwa. Hurup kang ditimbulake ya iku suathaich utawa uni desah.



https://jv.wikipedia.org/wiki/Ban

Ban ya iku piranti kang nutupi velg rodha. Ban kalebu bagéyan wigati saka wahana
dahrat. Ban gunané kanggo ngurangi getaran kang disebabaké dalan kang ora alus
utawa akèh jeglongané. Saliyané iku ban uga kena kanggo njaga rodha lan
ndadékaké rodha ora gampang aus lan rusak. Ban uga bisa njaga kestabilan
anatarané kendaraan karo lemah saéngga gampang anggoné obah lan ningkataké
percepatan. Akéh-akéhé ban utamané kang digunakake kanggo kendaraan bermotor,
digawé saka karet sintetik, ananging ana uga kang digawé saka bahan liyané
kayata waja.

Nalika taun 1839, Charles Goodyear bisa nemokaké téknik vulkanisasi karet.
Vulkanisasi iki asalé saka tembung Vulkan kang tegesé déwa api ing agama wong
Romawi. Ananging Goodyear ora jenengi penemuané iku kanthi jeneng vulkanisasi
ananging karét kang tahan geni. Jeneng Goddyear banjur diabadiaké dadi jeneng
perusahaan karét kang misuwur ing Amérika Serikat ya iku Goodyear Tire and
Rubber company. Perusahaan iki dibangun karo Frank Seiberling nalika taun 1898.
Goodyear Tire & Rubber Company mulai dibangun taun 1898 nalika Frank Seiberling
tuku pabrik kang sepisanan perusahaan iki. Dhèwèké nggunakaké dhuwit siléhan
saka ipéné.

Nalika taun 1845 Thomson lan Dunlop nciptakaké ban kang nalika semana diarani
ban urip tegese ban kang nduweni rongga udara. Kanthi penemuan iki Thomson lan
Dunlop diarani Bapak Ban. Kanthi ngrembakané téknologi Charles Kingston Welch
nemokaké ban njero, dene William Erskine Bartlett nemokaké ban njaba.



https://jv.wikipedia.org/wiki/B%C3%A8tl%C3%A9hem

Betlehem (Arab بيت لحم Bayt Laḥm "omah daging"; Ibrani Standar בית לחם "omah
roti", Bet léḥem / Bet láḥem; Ibrani Tiberias Bêṯ léḥem / Bêṯ lāḥem) (Yunani:
Βηθλεέμ) (Latin: Bethleem) iku kutha Palestina ing Gisik Kulon lan minangka
pusat budaya Palestina lan industri pariwisata. Padunungé watara 29.019 jiwa
(2005).

Kutha iki duwé teges wigati tumrap umat Kristen amarga dipercaya minangka
panggonan kalairan Yesus saka Nazaret. Kuburan Rahel kang wigati jroning agama
Yahudi dumunung ing pinggiran kutha iki. Betlehem uga minangka panggonan
kanggoné komunitas Kristen Palestina paling gedhé ing Timur Tengah. Kutha iki
dumunung watara 10 km kidulé kutha Yerusalem, kanthi elevasi udakara 765m (2.510
kaki) saka lumahing segara. Kutha raya Betlehem uga nyakup kutha cilik Beit Jala
lan Beit Sahour.

Greja Kalahiran, diwangun déning Konstantin Agung (330), ngadeg ing tengahing
kutha Betlehem, sadhuwuré gua kang jroning basa Inggris diarani Holy Crypt, lan
kang miturut tradisi Kristen minangka panggonan Yesus dilahiraké. Iki minangka
greja Kristen paling tuwa ing donya. Cedhak saka kono dumunung sawijining gua
liya, kang miturut carita Hieronimus, bapak Latin, ngentèkaké mangsa telung
puluh taun uripé nerjemahké Alkitab saka basa Yunani menyang basa Latin
(delengen Vulgata).

Ing Betlehem ana Universitas Betlehem [1], sawijining lembaga pendhidhikan gedhé
Katulik Roma kang diadegaké kanthi arahan Vatikan.

Kutha iki dumunung ing "laladan perbukitan" saka Yehuda, kang wiwitané
dijenengké Efrata (Purwaning Dumadi 35:16, 19; 48:7; Rut 4:11). Laladan iki uga
diarani Betlehem Efrata (Mikha 5:2), Betlehem-Yehuda (1 Samuel 17:12), lan
"kutha Daud" (Lukas 2:4). Kutha iki pisanan dicathet jroning Kitab Suci minangka
panggonan Rahel séda lan disarèkaké "ing dalan", persis sa-loré kutha iku
(Purwaning Dumadi 48:7). Lembah ing sisih wètan ya iku panggonan kadadéyan
carita Rut wong Moab. Iki arupa ladang-ladang panggonan panèn gandum, lan dalan
kang ditempuh nalika dhèwèké lan Naomi bali menyang kutha.

kang paling wigati, Betlehem iku papan panggonan kalahiran Daud, raja kaloro
Israèl. Kutha iki uga minangka papan dhèwèké diurapi dadi raja déning Samuel (1
Samuel 16:4-13). Saka sumur Betlehem iki telu saka pahlawanné nggawa banyu
kanthi wani ngorbanaké nyawa, nalika Daud ana jroning guwa Adulam (2 Samuel
23:13-17).



https://jv.wikipedia.org/wiki/Astronom

Astronom inggih punika satunggaling ahli astronomi utawi tiyang ingkang sinau
babagan kahanan ing langit kadosta rembulan, planèt, lintang-lintang, nebula
saha galaksi, ugi kahanan fisik, kimia, lan évolusi saking saben objèk kasebat,
saha nyinaoni bab fénoména ingkang kadadosan wonten ing sak njawining atmosfèr
bumi (kadosta jeblugan supernova, kobongipun sinar gamma, lan kosmik ing sak
wingkingipun radhiasi).

Miturut sujarahipun, astronomi inggih langkung lebet ndhudhah bab klasifikasi
lan andharanipun saking féoména-fénoména ingkang kadadosan ing langit, kalebet
astrofisik. Déné èlmu astrofisika piyambak nyobi kanggé ngandharaken fénoména
lan pabédan ingkang kadadosan kanthi ngginakaken ukum-ukum fisika.

Astronom profésional inggih punika satunggaling tiyang ingkang sampun gadhah
tingkat pendhidhikan ingkang inggil lan padatanipun gadhah sesebatan PhD wonten
ing bidhang fisika utawi astronomi lan dipunsuwun kanggé nyambut damel wonten
ing satunggaling lembaga panalitèn utawi univèrsitas. Para astronom padatanipun
nelasaken wekdalipun kanggé makarya wonten ing bidhang panalitèn, sanajan
piyambakipun langkung asring gadhah tugas sanèsipun kanggé mucal, ndamel
instrumèn, utawi mbiyantu wonten ing oprasi satunggaling observatorium. Déné
cacahipun astronom profésional wonten ing Amérika Sarékat ing kasunyatanipun
namung wonten sekedhik. Wonten ing American Astronomical Society, ingkang
minangka organisasi ingkang paling wigatos saking astronom profésional ing
Amérika Lèr, inggih gadhah anggota kirang langkung 7.700 anggota. Cacahipun
astronom punika ugi kalebet èlmuwan saking bidhang sanèsipun kadosta fisika,
géologi, lan engineering, ingkang panalitènipun gadhah gegayutan kaliyan bidhang
astronomi. Déné anggota saking International Astronomical Union piyambak wonten
kirang langkung 10.145 anggota saking 70 nagara ingkang bènten-bènten ingkang
kalebet sesarengan kanggé nliti astronomi ing tingkat PhD lan saking njawi.

Bènten kaliyan paningalan klasik saking astronom ingkang sampun sepuh ingkang
anggènipun makarya sampun mesthi ningali bendha-bendha langit kanthi ngginakaken
teleskop, kanthi ngliwati jam-jam dalu ingkang peteng kanggé ningali objèk ing
langit, déné astronpm profésional ingkang sampun modhèrn arang ngginakaken lensa
mripat ingkang langkung ageng saking teleskop. Cara punika boten dipuntindakaken
amargi padatanipun para astronom profésional modhèrn punika langkung asring
ngginakaken charge coupled device, inggih punika satunggaling kamera kanggé
ngrekam laladan objèk, panjangipun objèk, lan lebetipun objèk, saéngga gambar
ingkang dipunasilaken saged langkung sènsitip kanggé dipundamel amargi
cahyanipun saged dipuntambah teras saking wekdal setunggal tumuju wekdal
sanèsipun. Sadèrèngipun wonten CCD, pelat fotografi inggih punika minangka salah
satunggaling métodhe ummum kanggé ngamati objèk-objèk langit kasebat. Astronom
modhèrn namung nelasaken wekdal ingkang langkung sekedhik kanggé ngamati kanthi
teleskop, inggih kirang langkung namung pinten-pinten peken saben taunipun
kanggé ngamati objèk, lan ing tirahan wekdalipun para astronom ngirangi dhata
(ngéwahi dhata saking dhata mentah gambar ingkang lajeng dipunprosès) lajeng
nganalisis dhata kasebut.



https://jv.wikipedia.org/wiki/Aorta

Aorta iku arteri paling gedhé ing awaké manungsa. Sumberé saka bilik kiwa
jantung lan nggawa getih sing ngandhut oksigen nuju kabèh bagéan awak ing
parédharan sistemik.

Bagéan awal aorta, aorta munggah, muncul metu saka ventrikel kiwa, sing
diasingaké déning katup aorta. Kaloro arteri coronaria jantung cawang saka
pangkal aorta, ing nduwur katup aorta.

Aorta banjur mlengkung balik ngililingi arteri pulmonalis. Telung pambuluh getih
muncul metu saka arcus aortae iki, ya iku arteri brachiocephalica, arteri
carotis communis sinistra, lan arteri subclavia sinistra. Pambuluh-pambuluh iki
masok getih nuju sirah lan bagéan lengen.

Aorta banjur mudhun ing awak. Bagéan ndhuwur diafragma (ing dhadha) disebut
aorta pars thoracalis lan bagéan ngisor diafragma (ing abdomen) disebut aorta
pars abdominalis.

Nalika obah mudhun, dhindhing posterior abdomen, aorta abdomen ngédhar ing kiwa
vena cava inferior, cawang-cawang dadi saluran getih utama ing weteng lan usus,
lan uga ginjal. Ana akèh wangun cawang sing bisa dimengertèni ing vaskulatur
sistem pancernan. Wangun sing paling umum ya iku cawang aorta mbentuk truncus
celiacus, arteri mesenterica superior, lan uga arteri mesenterica inferior.
Arteri renalis biasané cawang saka aorta abdominalis ing antaraé truncus
celiacus lan arteri mesenterica superior.

Pucuké aorta cawang 2, ya iku arteri iliaca communis sinistra lan arteri iliaca
communis dextra kanggo masok getih nuju anggota awak bagéan ngisor lan pelvis.

Aorta iku arteri kenyal, lan mila bisa ngembang sithik. Yèn ventrikel kiwa
kontraksi kanggo meksa getih mili nuju aorta, aorta ngembang. Regangan iki
mènèhi energi potensial sing bakal mbiyantu mertahanké tekanan getih nalika
diastole, amarga ing wektu iku, aorta bakal kontraksi sacara pasif.



https://jv.wikipedia.org/wiki/Antraks

Antraks utawa anthrax iku panyakit nular akut lan mbebayani sing disebabaké
baktèri Bacillus anthracis jroning wangun sing paling ganas. Antraks maknané
"batubara" jroning basa Yunani, lan istilah iki dipigunakaké amarga kulit para
kurban bakal owah daadi ireng. Antraks paling kerep nyerang herbivora-herbivora
liar lan sing wis opènan. Panyakit iki asifat zoonosis sing maknané bisa
ditularaké saka kéwan menyang manungsa, nanging ora bisa ditularaké antar
manungsa.

Faktor virulènsi saka panyakit iki disebabaké déning B. anthracis sing asalé
saka kapsul lan toksin. Kapsul saka B. anthracis dumadi saka poly D-glutamic
acid sing ora mbebayani (non toksik) tumrap diriné dhéwé. Kapsul iki diasilaké
déning plasmid pX02 lan nduwèni fungsi kanggo nglindhungi sèl saka fagositosis
lan lisis. Toksin sing diasilaké déning B. anthracis asal saka plasmid pX01 sing
nduwèni AB modhèl (activating lan binding). Toksin saka B. anthracis dumadi saka
telung jinis, ya iku protective antigen (PA) sing asal saka kapsul poly D-
glutamic acid, edema factor (EF), lan lethal factor (LF). Katelu toksin iki ora
duwé sipat racun sacara individual, nanging bisa asipat toksik malahan mbebayani
banget (‘’lethal’’) yèn ana loro utawa luwih. Toksin PA lan LF bakal ngakibataké
aktivitas sing letal, EF lan PA bakal ngakibataké panyakit edema (jeneng liya
saka panyakit anthrax), toksin EF lan LF bakal silih ngrèprèsi (inaktif), déné
yèn ana katelu toksin kasebut (PA, LF, lan EF), bakal ngakibataké edema,
nekrosis lan pungkasané ngakibataké pepati (letal).

Yèn spora anthrax mlebu menyang awak lan sabanjuré kasebar ing peredaran getih,
bakal kacipta sawijining mekanisme pertahanan saka sel getih putih, nanging
sipaté mung sauntara. Sawisé spora saka pembuluh getih kaakumulasi jroning
sistem limpa, infeksi bakal diwiwiti. Racun saka toksin sing diasilaké déning
sel vegetatif kasebut bakal ngakibataké pendarahan internal (internal bleeding)
saéngga ngakibataké karusakan ing sawetara jaringan malah organ utama. Yèn racun
saka toksin kasebut wis sumebar, antibiotik apa waé ora bakal migunani manèh.

Manungsa bisa kainfeksi yèn kontak karo kéwan sing kena anthrax, bisa liwat
daging, balung, kulit, utawa kotoran. Senadyan mangkono, nganti saiki durung ana
kasus manungsa katularan liwat sénggolan utawa kontak karo wong sing ngidhap
antraks.

Infèksi antraks arang kedadéyané nanging ora padha tumrap herbivora-herbivora
kaya kéwan ingon, kambing, unta, lan antelop. Antraks bisa ditemokaké ing
saindhenging donya. Panyakit iki luwih umum kedadéyan ing nagara-nagara
berkembang utawa nagara-nagara tanpa program kaséhatan umum kanggo
panyakit-panyakit kéwan. Sawetara dhaérah ing donya kaya (Amérika Kidul lan
Tengah, Éropah Kidul lan Wétan, Asia, Afrika, Karibia lan Timur Tengah)
nglapuraké kedadéyan antraks sing luwih akèh marang kéwan-kéwan tinimbang marang
manungsa.



https://jv.wikipedia.org/wiki/Angela_Dorothea_Merkel

Dr.Angela Dorothea Merkel (IPA /ˈaŋɡela doroˈteːa ˈmɛɐkəl/) (lair ing Hamburg,
Jerman, 17 Juli 1954; umur 62 taun) ; inggih punika Kanselir Jerman (wiwit
tanggal 22 November 2005). Merkel kapilih ing Bundestag (Parlemén Jerman) saking
Mecklenburg-Vorpommern. Panjenenganipun naté dados pangarsanipun Uni Démokrtatik
Kristen (CDU) wiwit taun 2000, lan ugi dados pangarsanipun Uni Sosial Kristen
saking taun 2002 ngantos 2005. Saking taun 2005 ngantos 2009 Merkel dados
pangarsa satunggalipun koalisi ageng kaliyan Uni Sosial Kristen lan Parté Sosial
Dhémokrat Jerman, ingkang dipundamel sasampunipun pemilu pamaréntah féderal
tanggal 22 November 2005. Wonten ing pamilihan tanggal 27 September 2009,
parténipun Merkel Uni Dhémokratik Kristen pikantuk swanten ingkang paling ageng.
Salajengipun Merkel damel pamaréntahan koalisi kaliyan Uni Sosial Kristen lan
Parté Dhémokratik Bébas. Merkel dipunlantik nalika tanggal 28 Oktober 2009.

Nalika taun 2007, Merkel ugi dados Présidhén Dhéwan Éropah lan mimpin G8.
Panjenenganipun nggadhahi panyurung tumrap Prajanjén Lisbon lan Dhéklarasi
Bérlin. Ing salebetipun negeri Jerman, kabijakanipun réformasi perawatan
kaséhatan lan masalah babagan pambangunan énergi.

Merkel dados tiyang èstri kaping sepindhah ingkang dados Kanselir Jerman. Nalika
taun 2007, panjenenganipun dados tiyang éstri kaping kalih ingkang dados
tetunggulipun G8, sasampunipun Margaret Thatcher.



https://jv.wikipedia.org/wiki/Andy_Lau

Andy Lau (劉德華) (lair ing Hong Kong, 27 Sèptèmber 1961; umur 55 taun) adalah
seorang pemeran filem, produser filem, pembawa acara, dan penyanyi asal Hong
Kong.

Andy Lau (劉德華) (lair ing Hong Kong, 27 Sèptèmber 1961; umur 55 taun) ya iku
pemain filem, prodhuser filem, pranatacara kuis, lan penyanyi saka Hong Kong,
Dhebut aktingé diwiwiti taun 1980-an, nalika dhèwèké mbintangi filem sérial TV
kang disiyaraké ing stasiun TVB, Hunting taun 1982. Banjur ing taun iku uga,
dhèwèké mbintangi Boat People.

Ing taun 1983, Andy Lau kondhang amarga perané nalika dadi Yang Guo (Yoko) ing
sérial The Return Of The Condor Heroes. Amarga filem kasebut uga, akiré dhèwèké
dipercaya kanggo mbintangi filem kang diprodhuksi déning Shaw Brothers, kang
judhulé On The Wrong Track. Ing sajarahé Andy Lau tau mbintangi atusan filem
kang diédharaké ing Asia. Peran paling gedhéné dibuktèkaké nalika mbintangi King
Of Gamblers. Sabanjuré iku filem A Fighter's Blue (2000) lan Running Out Of Time
(2000).

Sawetara kariré ing donya musik, diwiwiti taun 1985, nalika éntuk kontrak
nembangaké musik dhaérah Hongkong. Dhèwèké kagolong suksès, sajajar karo Jacky
Cheung, Aaron Kwok, lan Leon Lai. Mula wong-wong mau ditepungi dadi The Cantopop
Four Heavenly Kings.

Taun 2008, tanggal 23 Juni penyanyi lan aktor kondhang Hong Kong iku, nikah karo
Carol Choo Lay Keng. Dikutip ing Xinhua, sijining sertifikat pernikahan Andy Lau
Tak-Wah lan Carol Choo Lay Keng bocor ing médhia. Disebutaké ing sertifikat
kasebut tanggal pernikahané 23 Juni 2008. Paparazi nemokaké sertifikat
pernikahan mau ing Las Vegas, Nevada lan dipublikasikaké awujud foto. Lau lan
Choo nduwèni hubungan wiwit taun 80-an. Ananging Andy ora tau ngakoni hubungan
kasebut nganti taun 2010 sakwisé bapaké Choo ninggal.



https://jv.wikipedia.org/wiki/Andrew_Jackson

Andrew Jackson (lair ing Lancaster County, South Carolina, 15 Maret 1767 – pati
ing Nashville, Tennessee, 8 Juni 1845 ing yuswa 78 taun) ya iku Presiden Amerika
Serikat kang kaping-7. Andrew anggone nyekel pamaréntahan ing ya iku njabat dadi
presiden ing Amerika kaping loro 1829 - 1837. Amerika ana ing 8 taun
pamaréntahan Presiden Andrew Jackson, merga Andrew Amerika Serikat dadi luwih
kuat. Slogannya kang terkenal ya iku

Andrew Jackson lair tanggal 15 Maret 1767 ana ing sawijining dusun, Waxhaw,
Carolina Kidul. Rong minggu sakdurunge Andrew lair bapake mati. Andrew Jackson
yatim wiwit lair. Andrew Jackson diasuh déning ibune kang manggon bareng ipéné.
Nalika jaman semana Andrew ora duwé kalodhangan kang akèh kanggo sekolah,
nanging Andrew duwé kekarepan kang gedhé, semangat mardhika, lan kawanèn gedhé
kang ana ing uripé. Nalika umuré 13 taun Andrew mlebu ana ing tentara milisi
Amérika lan mèlu ing Revolusi Amerika nalika nglawan Inggris, kang mengkoné
banjur dadi Perang Kemerdekaan Amerika. Andrew tau ditangkep lan ditawan déning
mungsuh. Nalika ditawan Andrew nolak kanggo ngelapi sepatune salah siji perwira
Inggris, perwira mau banjur ngantem Andrew nganggo pedang, bekas merga anteman
pedang iku ora ilang nganti tekan mati. Merga permohonan saka ibuné, dhèwèké
banjur dibebesake saka tawanan, nanging banjur ibune mati merga kena penyakit
demam nalika ibune dadi juru rawat sukarila kanggo wong-wong Amérika kang
ditawan déning tentara Inggris. Andrew Jackson banjur dadi yatim piatu nalika
umuré 14 taun.



https://jv.wikipedia.org/wiki/Ali_bin_Abi_Tholib

Ali bin Abi Tholib iku salah sijiné khalifah, miyos wonten ing Mekah taun 599
Masehi. Sahabat raket sarta mantuné Rasulullah saw, uga seduluré Rasul saka
garis keturunan Abdul Mutholib. Ali uga salah sijiné saka papat Khulafaur
Rasyidin (Abu Bakar Ash Shidiq, Umar bin Khattab, Utsman bin Affan, lan Ali bin
Abi Tholib) kang dadi pambéla nabi lan nyebaraké Islam sapungkuré Rasululloh
SAW.

Jeneng asliné ya iku Haydar bin Abu Tholib, putra saka pakliké Nabi Muhammad
SAW. Asma ibuné Fatimah binti Asasd. Haydar artiné singa, ya iku salah sijiné
penggayuh kang dikepéngini Abu Tholib suk mbèné dadi petarung sejati ing
kalangan suku-suku Quraisy. Jeneng Ali pèwèhan saka Muhammad kang artinè dhuwur
drajatè ing sandhingè Allah SWT.

Ramané Ali, Abu Tholib iku sing kajibahan bahureksa Ka'bah lan sesepuh ing Bani
Hasyim. Bani Hasyim iku wangsa penting ing Suku Quraisy. Abu Tholib iku klebu
pamané Muhammad. Ibuné Ali, Fatimah binti Asad, iku uga klebu Bani Hasyim. Iku
artiné, Ali iku anak turuné Ismail, putra Ibrahim.

Sawetara sumber nyebutaké yèn Ali iku lair ing njeroning Ka'bah lan nalika iku
telung dina bebarengan karo kanjeng Ibu. Muhammad njenengi Ali sing artiné "sing
dimulyakaké."

Muhammad klebu cedhak karo wong tuwané Ali. Nalika Muhammad dadi bocah lola lan
banjur ditinggal séda simbahé, Abdul Muttolib, Abu Tholib sing banjur ngopèni
Muhammad. Ali iku lahir 2-3 taun sawisé Muhammad dhaup karo Khadijah binti
Khuwaylid. Nalika Ali ngancik umur udakara lima utawa enem tahun, kahanan lagi
susah kanggo Abu Tholib. Mula saka iku, Muhammad banjur nggulawentah Ali. Mula
saka iku, Ali disebut ora naté milut agama liya saliyané Islam.



https://jv.wikipedia.org/wiki/Aleppo

Aleppo (Basa Arab: حلب‎ / ALA-LC: Ḥalab; [ˈħalab], jeneng liya) arupa kutha
paling gedhé kaloro ing Suriah, sawisé Damaskus, kutha krajan Suriah. Gunggung
padunungé 2.130.000 jiwa (2005). Kutha Aleppo kalebu kutha paling tuwa ing
donya, wis ana wiwit taun 2000 SM. Kutha iki biyèn jenengé Halab. Jroning naskah
Babilonia Kuna (750 SM), jeneng Halab wis disebut, mangkono uga jeneng Aleppo
jroning inskripsi Mesir Kuna (abad ka-16 SM). Aleppo owah jenengé dadi Beroia
déning Seleucus Niktator (312-64 SM) nalika mangsa Kerajaan Seleukus. Amarga
papan Aleppo sing strategis banget minangka pusat padagangan, wis akèh bangsa
sing asring nelukaké Aleppo. Wiwit saka bangsa, Hitit (2000 SM), Mesir lan
Asiria (abad ka-8 SM), Pèrsi (abad ka-6 SM), Macedonia (332 SM), Romawi (64 SM),
Arab (635 M), Tatar (1260), Mongol (1398), Kasultanan Utsmaniyah (1517 M), lan
Prancis (1920 M). Kutha Aleppo dadi bagéan saka nagara Suriah wiwit taun 1944.

Koordhinat: 36°13′N 37°10′E﻿ / ﻿36.217°N 37.167°E﻿ / 36.217;
37.167Cithakan:Suriah-geo-stub



https://jv.wikipedia.org/wiki/Al-Qur%27an

Al Qur'an punika kitab sucinipun agama Islam. Ummat Islam pitados bilih Al
Qur'an punika puncak lan panutuping wahyu Allah kangge manungsa. Piwulang punika
dipun wulangaken marang Nabi Muhammad SAW kanthi lantaran Malaikat Jibril.

Menawi dipun runut saking ngelmu basa, Al Qur'an punika tegesipun "wewacan"
utawi "kang diwaca bola-bali." Ukara punika saking qara'a (قر أ) ingkang
tegesipun "maca". Panggianing ukara punika saged dipunmangertosi ing ayat 17 lan
18 Surat Al-Qiyaamah.

"Kalam Allah SWT kang awujud mukjizat kang lumantar Nabi Muhammad kang tinulis
ing mushaf (lembaran) lan diriwayatake kanthi mutawatir (terus nyambung kanthi
bener) lan yèn maca awujud ibadah."

"Al-Qur'an iku kalam Allah kang tanpa tandhing, tinurunake marang Nabi Muhammad
pungkasaning para nabi lan rasul, kanthi lantaran malaikat Jibril.as lan tinulis
ing mushaf-mushaf kang banjur tekan kita kabèh kanthi mutawatir, lan yèn maca
lan nyinaoni bakal dianggep ibadah, kanthi diwiwiti surat Al-Fatihah lan ditutup
surat An-Nas"

kanthi katrangan kados ing nginggil punika, Al Qur'an dipunbedakaken kaliyan
kitab sadèrèngipun Nabi Muhammad, ya iku Kitab Torèt utawa Injil.

Al Qur'an punika sinusun saking 114 perangan kang sinebut surat utawa
surah.Saben surat dipuncacah malih dados sawetara ayat. Surat kang paling dawa
inggih punika Al Baqarah (286 ayat) lan paling cekak Surat Al kautsar (3 ayat).
Sedayanipun wonten 6236 ayat. Angka punika wonten ingkang béda ing antawisipun
ahli satunggal lan satunggalipun, ananging wosipun sami. Umumipun namung perkara
sulaya cara ngetangipun kemawon. Surat-surat kang dawa dipunperang malih kanthi
sebutan ruku'. Ruku' iku kumpulaning ayat kang ngrembag perkawis tinamtu.

Miturut saking kalangan Syiah, sawetawis sufi, kaliyan sawetawis ulama Sunni,
Ali ingkang nata lembaran-lembaran (mus'haf) Quran kanthi lengkap sasampunipun
Muhammad séda. Ing kalangan Sunni, umumipun, rerangkèn mus'haf punika karakit
saé kanthi sesarengan. Sasampunipun 70 sahabat séda ing Perang Yamama, khalifah
Abu Bakar mutusaken supados wonten Quran ingakng rinakit kanthi saé. Ing jaman
punika, umumipun tiyang-tiyang sami nyimpen perthalan-perthalan Quran, kapisah
lan boten runtut. Para hafidz (tiyang ingkang apal Quran) banjur dipun
kempalaken, klebu Zaid bin Tsabit. Tiyang-tiyang punika banjur ngumpulaken
lembaran-lembaran ingkang sumebar ing sadéngah sahabat lan karakit dados
satunggal.

Ing warsa 650, nalika Islam rumambah ing sakiwa tengenipun lempongan Arab,
utamanipun ing Pèrsi, Levant, lan Afrika Lor; Khalifah katelu, Utsman bin Affan,
mréntahaken supados wonten ana Quran ingkang standar. Perkawis punika
gegandhèngan saking pangucapan Quran kanthi céngkok ingkang bènten kaliyan
ingkang dipun ucapaken ing Madinah lan Makkah. Utsman ngandharaken supados
cèngkok ingkang dipun ginakaken punika saking céngkok Suku Quraisy amargi
Muhammad saking suku punika. Limang hafidz damel turunan saking mushaf pisanan
ing jaman Abu Bakar ingkang kasimpen déning Hafsah binti Umar. Mushaf punika
banjur kondhang kanthi jejuluk Mushaf Utsmani ingkang dados lelandhesan tiyang
Islam sadonya dugi dinten sapunika.

Wujud Quran ingkang katedhak punika, ing kalangan sarjana modern, umumipun dipun
anggep cathethan ngendikanipun Muhammad. Déné, kagem muslim, Quran punika
tumurun saking Allah. Punapa mawon ingkang kapacak ing Quran asring dados
pirembugan ing antaranipun para sarjana, utamanipun gegandhèngan kaliyan sajarah
Quran ingkang dianggep saged kemawon keplesed nulis nalika dipun rangkum.



https://jv.wikipedia.org/wiki/%C3%89tanol

Etanol, diarani uga etil alkohol, alkohol murni, alkohol absolut, utawa alkohol,
ya iku sejinis cairan kang gampang nguap, gampang kebakar, ora ana wernané lan
minangka alkohol kang paling asring digunakaké ing padinan. Senyawa iki minangka
obat psikoaktif lan bisa ditemokaké ing ombèn-ombèn kang ngandhut alkohol lan
ing alat termometer modern. Etanol ya iku salah sawijiné obat rekreasi kang
paling tuwa.

Etanol kalebu ing alkohol ranté tunggal, kanthi rumus kimia C2H5OH lan rumus
empiris C2H6O. Etanol ya iku isomer konstitusional saka dimetil eter. Etanol
asring dicekak dadi EtOH, kanthi "Et" minangka cekakan saka gugus etil (C2H5).

Fermentasi gula dadi etanol ya iku salah sawijiné reaksi organik paling wiwitan
kang tau dilakokaké manungsa. Èfèk saka ngonsumsi etanol kang bisa nggawé mabuk
uga wis dimangertèni wiwit biyèn. Ing jaman modern, etanol kang dituduhaké
kanggo kagunan indhustri dikasilaké saka kasil sampingan pengilangan minyak
bumi.

Etanol akèh digunakaké minangka pelarut manéka werni bahan-bahan kimia kang
dituduhaké kanggo konsumsi lan kagunan manungsa. Tuladhané ya iku ing minyak
wangi, perasa, pewarna panganan, lan obat-obatan. Ing kimia, etanol ya iku
pelarut kang wigati uga minangka stok umpan kanggo sintesis senyawa kimia
liyané. Ing sujarahé, etanol wis suwé digunakaké kanggo bahan bakar.

Etanol wis digunakaké déning manungsa wiwit jaman prasejarah minangka bahan kang
nggawé mabuk ing ombèn-ombèn kang ngandhut alkohol. Residu kang ditemokaké ing
paninggalan keramik kang umuré 9000 taun saka Cina bagéyan lor nuduhaké bilih
ombèn-ombèn alkohol wis digunakaké déning manungsa prasejarah saka jaman
Neolitik.

Etanol lan alkohol mbentuk larutan azeotrop. Mula pemurnia etanol kang ngandhut
banyu kanthi cara penyulingan padatan mung bisa ngasilaké etanol kanthi kemurnia
96%. Etanol murni dikasilaké sepisanan ing taun 1976 déning Johan Tobias Lowitz,
ya iku cara nyaring alkohol kasil destilasi lumantar areng.

Lavoisier nggambaraké bilih etanol ya iku senyawa kang kawentuk saka karbon,
hidrogen, lan oksigen. Ing atun 1808, Saussure kasil nemtokaké rumus kimia
etanol. Sèket taun sabanjuré (1858), Couper mublikasikaké rumus kimia etanol.
Mula etanol ya iku salah sawijiné senyawa kimia kang kapisan ditemokaké rumus
kimiané.

Sepisanan, etanol digawé kanthi cara sintetik ing taun 1826 kanthi kapisah
déning Henry hennel saka Britania Raya lan S.G Serullas saka Perancis. Ing taun
1828, Michael Faraday kasil nggawé etanol saka hidrasi etilena kang dikalisis
déning asam. Prosès iki kaya prosès sintesis etanol indhustri modern.

Etanol wis digunakaké minangka bahan bakar ing Amerika Serikatwiwit taun 1840.
Nanging, pajek panggunaané ora ekonomis. Pajek iki dibusak ing taun 1906 lan
wiwit taun 1908 otomobil Ford Model T wis bisa dilakokaké nggunakaké etanol.
Nanging, kanthi anané larangan ombènan kang ngandhut alkohol ing taun 1920, para
bakul bahan bakar etanol didarani komplotan karo oenghasil ombènan alkohol kang
ora resmi, lan bahan bakar etanol banjur ditinggalaké panggunaané nganti
pungkasan abad 20.

Etanol ya iku cairan kang ora ana wernané, gampang nguap kanthi ambu kang khas.
Etanol kebakar tanpa abluk kanthi ilat geni awerna biru lan trakadhang ora bisa
didelok ing cahaya kang padatan.

Sifat-sifat fisika etanol mliginé diéprabawani déning anané gugus hidroksil lan
cekaké ranté karbon etanol. Gugués hidroksil bisa mèlu ing jero ikatan hidrogen,
saéngga nggawé etanol dadi cair lan luwih angèl nguap saka senyawa orèganik
liyané kanthi massa molekul kang padha.

Etanol ya iku pelarut kang serbaguna, èncèr ing jero banyu lan pelarut organik
liyané, kayata asam asetat, aseton, benzena, karbon tetraklorida, kloroform,
dietil eter, etilena glikol, gliserol, nitrometana, piridina, lan toluena.
Etanol uga larut ing hidrokarbon alifatik kang ènthèng, kayata pentana dan
heksana, lan uga larut ing senyawa klorida alifatik kayata trikloroetana lan
tetrakloroetilena.

Campuran etanol-banyu nduwé volume kang luwih cilik saka gunggung cairan loro
kasebut kanthi kapisah. Campuran etanol lan banyu kanthi volume kang padha bakal
ngasilaké campuran kang volumené mung tikel 1,92 saka gunggung volume wiwitan.
Pencampuran etanol dan air bersifat eksotermik dengan energi sekitar 777 J/mol
dibebaskan pada 298 K.

Campuran etanol lan air bakal mbentuk azeotrop hingan watara kanthi perbandingan
89 mol% etanol lan 11 mol% banyu.. Perbandhingan iki uga bisa dinyatakaké
minangka 96% volume etanol lan 4% volume banyu ing tekanan normal lan T = 351 K.
Komposisi azeotropik iki gumantung banget karo suhu lan tekanan. Etanol bakal
ngilang ing tenperatur sangisoré 300 K..

Ikatan hidrogen njalari etanol murni dadi higroskopis banget, saéngga etanol
bakal nyerep banyu saka udara. Sifat gugus hidroksil kang polar njalari etanol
bisa larit ing akèh senyawa ion, mliginé natrium hidroksida, kalium hidroksida,
magnesium klorida, kalsium klorida, amonium klorida, amonium bromida, lan
natrium bromida. Natrium klorida lan kalium klorida larit sithik ing etanol.
Mula etanol uga nduwèni ranté karbon nonpolar, etanol uga larut ing senyawa
nonpolar, kayata lenga atsiri. lan akèh perasa, pewarna, lan obat.

Gugus hidroksil etanol nggawé molekul iki rada basa. Etanol mèh netral ing njero
banyu, kanthi pH 100% etanol ya iku 7,33, berbandhing karo pH banyu murni kang
gedhéné 7,00. Etanol bisa diowahi dadi konjugat basané, ion etoksida (CH3CH2O−),
kanthi ngreaksiké karo logam alkali kayata natrium:

Etanol bereaksi karo hidrogen halida lan ngaasilaké etil halida kayata etil
klorida lan etil bromida:

Reaksi karo HCl mrelokaké katalis kayata seng klorida. Hidrogen klorida kanthi
anané seng klorida dikenal minangka reagen Lucas.

Etil halida uga bisa dikasilaké kanthi ngreaksiké alkohol lan agen halogenasi
kang khusus, kayata tionil klorida kanggo nggawé etil klorida, utawa fosforus
tribromida kanggo nggawé etil bromida.

Kanthi kahanan ing sangisoré katalis asam, etanol ngreaksi karo asam karboksilat
lan ngasilaké senyawa etil eter lan banyu:

Supaya reaksi iki ngasilaké rendemen kang cukup dhuwur, banyu prelu dipisahaké
saka campuran, reaksi dumadakan nalika etanol kawentuk. Etanol uga bisa mbentuk
senyawa eter kanthi asam anorganik. Dietil sulfat lan trietil fosfat dikasilaké
kanthi ngreaksikaké etanol kanthi asam sulfat lan asam fosfat. Senyawa kang
dikasilaké déning reaksi iki migunani banget kanggo agen etilasi ing sintesis
organik.

Etanol bisa dioksidasi dadi asetaldehida, banjur dadi asam asetat. Ing awak
manungsa, reaksi oksidadi iki dikatalisis déning enzim awak. Ing laboratorium,
larutan akuatik oksidator kaya asam kromat utawa kalium permanganat digunakaké
kanggo ngoksidasi etanol dadi asam asetat. Prosès iki bakal angèl banget
ngasilaké asetaldehida amarga kadadèn overoksidasi. Etanol uga bisa dioksidasi
dadi asetaldehida tanpa oksidasi luwih manèh dadi asam asetat nggunakaké
piridinium kloro kromat (Pyridinium chloro chromate, PCC).

Kasil oksidasi etanol, asam asetat, digunakaké minangka nutrien déning awak
manungsa minangka asetil-koA.

Etanol uga dikasilaké kanthi petrokimia lumantar hidrasi etilena utawa kanthi
cara biologis lumantar fermentasi gula karo ragi.

Etanol kang digunakaké kanggo kabutuhan indhustri asring digawé saka senyawa
petrokimia, mliginé ya iku lumantar hidrasi etilena:

Katalisa kang digunakaké padatan ya iku asam fosfat. Katalis ini digunakan
pertama kali untuk produksi skala besar etanol olèh Shell Oil Company pada tahun
1947. Reaksi iki dilakokaké kanthi tekanan uap kang luwih ing suhu 300 °C.

Proses suwé kang tau digunakaké ing taun 1930 déning Union Carbide ya iku kanthi
ngehidrasi etilena kanthi cara pra langsung lan ngreaksikaké karo asam sulfat
pekat kanggo ngasilaké etil sulfat. Etil sulfat banjur dihidrolisis lan
ngasilaké etanol:

Etanol kanggo kagunan konsumsi manungsa kaya ng ombènan kang ngandhut alkohol
lan kagunan bahan bakar dikasilaké kanthi cara fermentasi. Spesies ragi tartamtu
(tuladhané Saccharomyces cerevisiae) ncerna gula lan ngasilaké etanol lan karbon
dioksida:

Proses ngembangaké ragi kanggo ngasilaké alkohol diarani fermentasi. Konsentrasi
etanol kang dhuwur bakal dadi racun kanggo ragi. Ing jinis ragi kang paling
toleran tumrap etanol, ragi kasebut mung bisa tahan ing lingkungan 15% etanol
adhédhasar volume.

Kanggo ngasilaké etanol saka bahan-bahan pati, tuladhané serealia, pati kasebut
kudu diowahi dhisik dadi gula. Ing panggawéyan bir, iki bisa dilakokaké kanthi
cara ngekum wiji gandum ing jero banyu lan ngenengaké dadi cambah. Wiji gandum
kang anyar kasebut bakal ngasilaké enzim amilase. Wiji cambah gandum didheplok
lan amilase kang ana bakal ngowahi pati dadié gula.

Kanggo etanol bahan bakar, hidrolisis pati dadi glukosa bisa dilakokaké luwih
cepet nggunakaké asam sulfat èncèe, nambahaké jamur kang bisa ngasilaké amilase,
utawa campuran antarané rong cara kasebut.

Etanol wis kabukti njalari kelainan ing metabolisme lipoprotein, sintesis
kolesterol lan pamudhunan sintesis asam empedu, asam kolat, fosfolipid, sarta
pamudhunan kagiyatan enzim 12 alpha-hydroxylase.



https://jv.wikipedia.org/wiki/Zodiak

Zodiak (saka tembung Yunani Zoodiacos Cyclos sing maknané Bunderan Kéwan) ya iku
sawijining sabuk khayal ing langit sing ambané 18° sing punjeré ing bunderan
ekliptika, ananging istilah iki bisa uga ngarujuk marang rasi-rasi lintang sing
diliwati déning sabuk kasebut, sing saiki cacahé ana 13. Dipercaya konsèp iki
asalé saka peradaban Lembah Kali Eufrat kamungkinan mung kanthi enem rasi,
Taurus, Cancer, Virgo, Scorpio, Capricornus, lan Pisces, sing sabanjuré dipecah
dadi 12 amarga penampakan taunan kaping-12 Bulan ndadari ing bagéan-bagéan
urutan saka sabuk kasebut.

Ing langit ana garis khayal sing diarani lingkaran ekliptika. Yèn diamati saka
bumi, kabèh benda tatasurya (planèt, Bulan lan srengéngé) mubeng ing langit
ngubengi bunderan ekliptika. Kaistiméwaan saka karolas zodiak dibandhingaké rasi
lintang liyané ya iku kabèh ana ing wewengkon langit sing memotong (ngliwati?)
bunderan ekliptika. Dadi bisa disimpulaké zodiak iku kabèh rasi bintang sing
dumunung ing sadawaning bunderam ekliptika. Rasi-rasi lintang kasebut ya iku:

Astrologi iku èlmu sing ngubungaké antara obahan benda-benda tatasurya (planèt,
bulan lan srengéngé) karo nasib manungsa. Amarga kabèh planèt, srengéngé lan
bulan mubeng ing sadawaning bunderan ekliptik, otomatis kabèh mau uga mubeng ing
antara zodiak. Ramaalan astrologi didhasaraké marang dunungé benda-benda
tatasurya jroning zodiak.

Sadéngah wong bakal nyandang tanda zodiaké miturut dunungé srengéngé jroning
zodiak ing tanggal kelairané. Umpamané, wong sing lair awal desember bakal
nduwèni zodiak Sagittarius, Amarga ing tanggal kasebut srengéngé dumunung ing
wewengkon rasi bintang Sagittarius. Dunungé srengéngé dibédakaké antara wektu
tropikal lan wektu sideral sing nyebabaké ana rong werna zodiak, ya iku zodiak
tropikal lan zodiak sideral. Sebagéan gedhé astrologer kulon migunakaké zodiak
tropikal.



https://jv.wikipedia.org/wiki/Xi_Jinping

Xi Jinping (pinyin: Xí Jìnpíng; pangucapan [ɕǐ tɕînpʰǐŋ]. Dhèwèké dadi
Sekretaris Jenderal Parté Komunis Cina, Ketua Komisi Militer Pusat, Wakil
Presiden Républik Rakyat Cina, Presiden Central Party School, lan anggota
pertama saka Komite Tetap Politburo PKC. Jinping uga dadi anggota Sekretariat
Pusat Parté Komunis Cina, dan Wakil Ketua Komisi Militer Pusat., lair 1 Juni
1953; umur 63 taun ya iku pemimpin tertinggi Républik Rakyat Cina saiki.

Jinping ya iku anaké veteran komunis Xi Zhongxun (1913–2002), dheweké ngawali
karier pulitike ing propinsi propinsi Fujian. Dhèwèké banjur diangkat dadi ketua
parté ing propinsi Zhejiang, lan sakbanjure banjur diangkat dadi ketua parté ing
Shanghai sakwise Chen Liangyu dipecat. Jinping dikenal amarga dheweké ora seneng
marang korupsi lan katerbukaané marang reformasi pulitik lan ékonomi pasar ing
RRC. Posisine ing kancah perpulitikan Cina nggawe dheweké dadi penerus kalima,
nggantikaké Hu Jintao, minangka Sekretaris Jenderal lan pemimpin saka Parté
Komunis Cina.

Xi Jinping ngendika yèn kapemimpinané arep dienggo kanggo majokaké manéh
perékonomian Républik Rakyat Cina

Cithakan:S-breakCithakan:S-breakCithakan:S-breakCithakan:S-breakCithakan:S-break
Cithakan:S-breakCithakan:S-breakCithakan:S-breakCithakan:S-breakCithakan:S-break



https://jv.wikipedia.org/wiki/Wortel

Wortel iku salah sijiné tetanduran kang duwéni akèh baget vitamin c lan karokèn.
Salah sijiné jinis antioksidan kang banget pentingé kanggo sèhaté mripat.
Saliayané iku uga bisa kanggo njaga-jaga saka lara jantung sarta saperangan
jinisé kangker. Siji wortel mentah kang aboté sedeng iku kira-kira bisa nyukupi
kabutuhan vitamin A awaké dhéwé. Amarga ana zat kang jenengé bétarotén kang
banget dhuwuré, apik banget kanggo kesarasan mripat kita. Sakliyané iku uga
nduwèni kalori kang saben tugelané wortel kira-kira 10 cm, duwé 52 kalori, lan
12 gram karbohidrat. Rasa legi kang ana ing wortel ora marahi awakè dhèwè dadi
lemu. Amarga iku saka gula asli kang digawé saka serat lan karbohidrat kang
jangkep. Ing gula asli iki uga duwéni manéka werna vitamin lan mineral. Mupangat
kang bisa dijupuk saka wortel ya iku bisa dadékaké séhat pencernaané awaké
dhéwé. Wortel iki nduwé zat fakarinol kang bisa biyantu kanggo jaga-jaga saka
kangker usus. Wortel uga bisa dadi sarana ngresiki lan nguwataké ati awaké
dhéwé, mula bisa gawé ndhuwuraké kabéh fungsiné sitemé awak. Dr. Kirsten Brandt
nuturakĮ yèn ta mupangaté wortel iku bisa ilang yén ta ora ngerti kepriyé carané
ngolah kang apik. sapérangan wong peneliti saka Newcastel, Inggris nuturaké yén
ta cara ngolah wortel kang apik ya iku ora dikethok-kethok dadi cilik-cilik.

Prof Kendhal Hirschi, ya iku salah sijiné wong kang dadi peneliti ana Baylor
Collage of Medicine AS, wara-warakaké manawa kasil tanduran wortel kang diolah
kanthi rekayasa génétik ndadèkaké tambahing zat kalisium. Wong kang seneng
madhang wortel anyar iki bakal bisa nduwèni luwih 41% kalsium yén ta
dibandingaké karo wortel sing biasané. Saka wara-wara iki muga-muga bisa biyantu
jaga kesarasan, kayata lara balung lan osteoporosis. Tetanduran iki apik banget
yén dikanggoké diet kang bisa mudhunké aboté awak wong sing kelemon. Amarga
wortel iku duwé kalori kang cendhèk, nanging akèh seraté lan banyuné. Mula bisa
mbiyantu maregaké weteng kang bisa ngedhemké rasa luwé kang rada suwé. Apiké
manéh saka prakara iku bisa ngilangi rasa kepèngin ngemil panganan kang ora apik
kanggo awak.



https://jv.wikipedia.org/wiki/Winona_Ryder

Winona Ryder jeneng lairé Winona Laura Horowitz lair 29 Oktober 1971; umur 45
taun dheweké iku aktris saka Amerika Serikat unggulan Academy Award, dheweké
tenar ning filem Heathers, Girl, Interrupted, Little Women, lan Edward
Scissorhands, Dheweké kondhang dadi aktris saka Amerika Serikat kang tau mlebu
ning nominasi-nominasi kang ana ning Academy Award. Winona Ryder dikenal amarga
peran-perané ning serial-serial Televisi lan filem layar lebar. Ning filemé,
kayata HEATHERS, kang dipeter nalika taun 1989,ning taun 1988 dheweké main ning
filem BEETLEJUICE, taun 1990 filem EDWARD SCISSORHANDS, BRAM STOKER'S DRACULA,
ning taun 1992, taun 1993 main ning filem THE AGE OF INNOCENCE, LITTLE WOMEN
nalika taun 1994, GIRL karo filem INTERRUPTED ning taun 1999, REALITY BITES ning
taun 1994 lan LOST SOULS ning taun 2000.

Taun 1993, Amarga perané nalika dadi May Welland ning filem THE AGE OF INNOCENCE
lan peranné nalika dadi Josephine March ning filem LITTLE WOMEN, nalika taun
1994, dheweké mulai dilirik ning dunya perfileman dheweké mlebu
nominasi-nominasi ning ajang bergengsi. Kayata nominasi dadi aktris pendukung
paling apik lan aktris paling apik. Ora namung iku, panghargaan liyané uga kerep
dicekel déning Winona Ryder. Salah sijiné panghargaan saka Golden Globe Awards
lan BAFTA Awards.

Winona dhéwé tau njalin hubungan karo aktor Johnny Depp nganti patang taun
suwené. Karo Soul Asylum David Pirner, nganti telung taun suwené, lan Matt Damon
kang suwené uga telung taunan. Sasuwené njalin kisah asmara karo Johnny Deep,
Jhonny tau annggawe tato kang katulis 'Winona Forever' sawisé hubungan sakloron
mandhek.

Miturut sumber kang ana, Winona tau dikaitaké karo para selebritis, kayata
Daniel Day- Lewis, David Duchovny, Val Kilmer, Chris Noth, Jimmy Fallon, lan
Christian Slater, uga musisi Conor Oberst (Bright Eyes), Ryan Adams, Evan Dando
(the Lemonheads), Adam Duritz (Counting Crows), Franz Hemingbeck, Dave Grohl
(Nirvana, The Foo Fighters), Page Hamilton (Helmet), Beck Hansen, Jay Kay, Rhett
Miller, Pete Yorn lan John S. Brinkflake.

Babagan ilmu teknologi, Winona Ryder ngaku manawa dheweké ora wani anggoné
melu-melu kaya artis-artis liyané kang ora katinggalan jaman. Dheweké wegah
anggoné kalibat masalah gedhé amarga tèknologi modern iki. Winona Ryder wedi
manawa dheweké salah lan dituduh dadianggota Al Qaeda.



https://jv.wikipedia.org/wiki/Weteng

Abdomen iku istilah sing dipigunakaké kanggo nyebut bagéyan saka badan sing ana
ing antarané thorax utawa dhadha lan pelvis ing kéwan mamalia lan vertebrata
liyané. Ing arthropoda, abdomen iku bagéyan paling posterior badan, sing ana
samburiné thorax utawa cephalothorax (sefalotoraks).. Ing basa Indonésia umum,
asring uga disebut mawa perut lan ing basa Jawa weteng utawa padharan (krama) .
Bagéyan sing ditutupi déning abdomen disebut cavitas abdominalis utawa rongga
weteng.

Ing vertebrata, abdomen iku s rongga gedhé sing dililingkupi déning otot-otot
weteng ing bagéyan ventral lan lateral, sarta anané kolumna spinalis ing sisih
dorsal. Bagéyan ndhuwur abdomen wewatesan karo balung iga utawa costae. Cavitas
abdomninalis wewatesan karo cavitas thorax utawa rongga dhadha nganggo otot
diafragma lan sisih ngisor karo cavitas pelvis utawa rongga panggul.

Antara cavitas abdominalis lan cavitas pelvis diwatesi nganggo membran serosa
sing dikenal minangka peritoneum parietalis. Membran iki uga mbungkus organ sing
ana ing weteng lan dadi peritoneum visceralis.

Ana uga organ mligi sing khas ing sawetara kéwan kaya struktur lambung ing
ruminansia sing dipérang dadi patang ruangan, rumen, retikulumn, omasum,
abomasum..

Ing avertebrata, weteng kasusun saka lèmpèngan ndhuwur konkaf sing disebut
tergit lan lèmpèng ngisor sing konvèks utawa sternit. Ing jero weteng ana
saluran pencernaan lan organ reproduksi.

Ora kaya arthropoda liyané, serangga ora nduwèni sikil ing wetengé ing wangun
diwasané, senadyan ing Protura ana sikil sing rudimenter (ora tuwuh) ing telung
segmen weteng pisanan.



https://jv.wikipedia.org/wiki/Wangsa_Tang

Wangsa Tang (Hanzi: 唐朝, hanyu pinyin: Tang Chao) (618 - 907) ya iku salah siji
saka telu wangsa kang paling duwé prabawa ana ing Cina sadawané sajarah Cina.
Wangsa Tang nggantèni Wangsa Sui kang umuré cekak, didegaké déning Li. Li Yuan
(李淵) ngadegaké wangsa iki nalika taun 618 lan netepaké Chang'an dadi kutha
krajan saka wangsa iki. Ana ing tengah-tengahé mangsa kajayan saka wangsa iki,
ya iku 15 taun nalika Kaisar Wu Zetian mènèhi maklumat marang Wangsa Zhou
kaloro. Kaisar Wu Zetian ya iku kaisar wanita siji-sijiné ana ing sajarah
kakaisaran Cina. Jeneng Tang dhéwé asalé saka jeneng kuna laladan Jin (晉) kang
saiki ngrujuk marang provinsi Shanxi.

Pungkasan Wangsa Sui, Kaisar Yang kang nglakokaké agrési menyang Koguryo nanging
gagal kanggo kaping teluné, nyebabaké pambrontakan ana ing saindhenging negeri.
Taun 617, panguwasa Taiyuan (saiki Taiyuan, Shanxi), Li Yuan nglancaraké
pambrontakan lan nalika sasi November taun iku uga, Li Yuan bisa ngrebut kutha
krajan Sui, Daxing. Dhèwèké banjut ngangkat Yang You dadi kaisar kanthi
sesebutan Kaisar Gong saka Sui lan ngangkat dhèwèké dadi perdhana mentri. Ora
let suwé banjur dhèwèké nyatakaké dadi Pangéran Tang. Kaisar kang mati ana ing
Jiangdu nalika sasi Maret 618. 2 sasi sabanjuré, Li Yuan meksa Kaisar Gong
kanggo mudhun saka tahta lan nyerahaké kakuwasan marang dhèwèké. Li Yuan banjur
ngedegaké Wangsa Tang lan ngangkat dhèwèké dadi kaisar kanthi sesebutan Kaisar
Tang Gaozu.

Kutha krajan Tang ditetepaké ana ing Daxing, kang jenengé banjur diganti dadi
Chang'an. Nalika iku, Kaisar Gaozu duwé putra diwasa kang cacahé papat ya iku,
Li Jiancheng, Li Shimin, Li Xuanba lan Li Yuanji. Li Jiancheng ya iku anak
mbarep kang ditunjuk dadi putra mahkota, Li Shimin diangkat dadi Pangéran Qin,
Li Xuanba mati nalika isih enom déné Li Yuanji diwènèhi sesebutan Pangéran Qi.
Sawisé ngadeg Wangsa Tang, Kaisar Gaozu mènèhi préntah marang putrané Li
Jiancheng, Li Shimin lan putriné, Putri Pingyang kanggo nelukaké Cina sisih lor
kang jaman semana isih dikuwasani déning pamimpin pambrontak lan suku-suku
barbar.



https://jv.wikipedia.org/wiki/WMO

World Meteorological Organization (WMO, Basa Prancis: Organisation
météorologique mondiale, OMM) iku sawijining Organisasi antar pamaréntah kanthi
anggota 188 nagara lan wewengkon (territory). Organisasi iki asalé saka
Organisasi Météorologi Internasional (International Meteorological Organization)
(IMO), kang didegaké taun 1873. Madeg taun 1950, WMO dadi badan khusus
Perserikatan Bangsa-Bangsa kanggo bab meteorologi (cuaca lan musim), hidrologi
operasional lan ngèlmu Geofisik kang magepokan. Organisasi WMO duwé markas ing
Jeneva, Swiss. Presidhèn wektu iki ya iku Alexander Bedritsky lan
Sekretaris-Jendral Michel Jarraud, kang pinilih ing Konggrès Météorologi Donya
ka-14 taun 2003.

Nagara anggota WMO duwé siji komisi kanggo Sistem Dhasar (Commission for Basic
Systems) (CBS) kang nganakaké patemon saben rong taun sepisan, minangka papan
kanggo ngajokaké rékomendhasi owah-owahan kodhe, rékomendhasi bab protokol
télékomunikasi, lan pamutakiran Kepala Tabel Cekak (Abbreviated Heading Table)
disetujoni. Sawisé disetujoni, owah-owahan mau dilebokaké ing jroning manual
kodhe WMO 306 lan 386. Patemon CBSWMO kang pungkasan dianakaké ing Jeneva,
Swiss.

WMO mbantu nyiptakaké Intergovernmental Panel on Climate Change (IPCC), lan
nduwèni tanggung jawab langsung tumrap anané Global Atmosphere Watch (GAW).



https://jv.wikipedia.org/wiki/Vladimir_Putin

Vladimir Putin (Влади́мир Влади́мирович Пу́тин) punika Presidhèn Rusia wiwit
taun 2000 ngantos taun 2008. Lajeng ing taun 2012 Putin kapilih malih dados
presidèn. Piyambakipun lair ing Leningrad ing tanggal 7 Oktober 1952.
Sadèrèngipun dados Presidhèn Rusia, Putin naté nyambut damel kanggé KGB lajeng
FSB, dines intelijèn Rusia. Piyambakipun ugi naté dados pangacara. Piyambakipun
ugi anggota Gréja Ortodoks Rusia. Vladimir Putin punika émah-émah saha gadhah
kalih putra.

Vladimir Vladimirovich Putin lair ing tanggal 7 Oktober 1952 ing St Petersburg
kang nalika mangsa iku misuwur kanthi sebatan nama Leningrad. Panjenengané dadi
anak tunggal karana kaloro saduluré tilar donya ing mangsa isih cilik, kapisanan
nalika lair lan yang kaloro dipteri. Vladimir ngakoni pamarentahan Komunis,
Panjenengané uga baptis lan di dasarake kapercayan Greja Ortodoks. Ing mangsa
enom panjenengané, asring diparapi Putka. Bapak, Vladimir Spiridonovich Putin,
njabat dadai karyawan borongan ing sawijining pabrik lan tilar donya ing sasi
Agustus 1999. Lan biyung Maria Ivanovna Putina, tilar donya 6 sasi sadurungé



https://jv.wikipedia.org/wiki/Virgil

Publius Vergilius Maro (Virgil ing basa Inggris), punika pujangga misuwur
Romawi. Karya-karyanipun ingkang arupi puisi pastoral lan epik ing basa Latin,
kagungan prabawa ageng dhumateng karya-karya sastra salajengipun kadosta La
Divina Comedia saking Dante Alighieri, utawi Paradise Lost saking John Milton.

Sesarengan kaliyan pujangga Horatius lan sajarawan Livius, karya-karyanipun
dados tetenger éra kaemasan sastra Latin klasik periode Augustan.

Panjenenganipun dipunwiyosaken tanggal 15 Oktober 70 SM ing désa Andes, celak
Mantua ing wilahan lèr Italia. Tiyang sepuhipun senadyan asalipun saking
kalangan biasa, nggadhahi satus sosial ingkang saé amargi upadosipun minangka
pandamel barang-barang tembikar. Upados puniki sepindhah dipunrintis éyang
kakungipun, Magus, bapa saking ibunipun, Maggia Polla.

Pendidikan dasar dipunlampahi ing Cremona dumugi yuswa 15 taun (taun 55 SM), ing
wekdal pamarèntahan Konsul Pompeius lan Crassus. Salajengipun piyambakpipun
nglajengaken pendidikanipun ing Milan, lajeng Roma. Ing kitha punika,
piyambakipun nyinaoni manéka èlmu, utaminipun kadhokteran lan matématika.
Piyambakipun ugi nyobi peruntunganipun minangka pengacara, nanging amargi
kamampuan ngendikanipun ingkang awon lan kasendhat-sendhat, piyambakipun namung
sepindah tampil wonten ing pangadilan.

Amargi katertarikanipun kanggé nyinaoni filsafat materialisme Epikurian,
piyambakipun pindhah dhateng Napoli lan nggabung ing satunggiling akademi ing
mriku kanggé nyinaoni filsafat punika. Ing Napoli puniki piyambakipun mapan
ngantos sédanipun.

Vergilius nyerap karya klasikipun ingkang sepindhah Eclogues antawis taun 42 SM
– 39 SM ing wangun kempalan satunggiling puisi. Puisi-puisi ingkang kainspirasi
déning pujangga Yunani Theocritus puniki, dipunpisungsungaken kanggé Gaius
Asinius Pollio, Alfenus Varus, lan Cornelius Gallus ingkang sampun kagungan jasa
nalika mbiyantu mikantukaken malih tanah tetanèn kagunganipun. Tanah tetanèn
kagunganipun dipunsita nagari lan dipunparingaken marang para mantan serdhadhu
saking pihak Octavianus minangka imbalan jasanipun, ngalahaken Brutus lan
Cassius ing Philipi taun 42 SM.

Karya salajengipun Georgicon utawi Puisi Tetanèn ingkang kapérang saking sekawan
buku dipunserat antawis taun 37 SM – 29 SM. Miturut panuturanipun, puisi-puisi
puniki dipundamel amargi panyuwunan Maecenas, rèncang akrab ugi tiyang
kapercayanipun Kaisar Agustus, kanggé nekanaken peran wigatos tetanèn lan narik
kathah tiyang tumut lumebet. Propaganda puniki dipunmaksudaken kanggé
nggesangaken malih prodhuksi sèktor tetanèn Romawi ingkang kalantar amargi
perang salaminipun sapérangan generasi, ugi ngriptaaken swasembada pangan.

Ing akir gesangipun (30 SM – 19 M), Vergilius nelasaken wekdal nyerat karya
pamungkasipun Aeneid. Ing karyanipun puniki, piyambakipun nggambaraken Roma
sanès minangka narasi sajarah ananging minangka mitologi, lan milih wangun puisi
tinimbang prosa. Wangun ingkang sarupi ugi dipunpigunaaken déning Homerus ing
karyanipun Iliad lan Odusseia. Mitologi puniki nyariyosaken ngenani Aenas, putra
saking Anchises lan dèwi Venus, ingkang mimpin para pangungsi Troya ngedegaken
koloni énggal ing di Italia. Saking keturunan Aenas puniki salajengipun muncul
Romulus, pangadeg kitha Roma.

Vergilius boten naté nuntasaken karya pungkasanipun, Aeneid. Tigang taun
pungkasan sadèrèngipun piyambakipun tilar donya, piyambakipun nelasaken wekdal
ing Yunani kanggé nuntasaken karya pungkasanipun. Nanging ing mrika piyambakipun
nandhang gerah lan mutusaken kanggé kundur ing Italia. Panjenenganipun séda
tanggal 21 September 19 SM ing Brundisium, distrik Calabria, pesisir wétan
Italia lan dipunsarèkaken ing Pozzuoli, ing pesisir celak Napoli. Ing watu
nisanipun kaserat:

Ing Dividina Komedia, Vergilius dados pamandhu Dante nalika wonten ing Ntraka
lan Latu Pangresikan.



https://jv.wikipedia.org/wiki/Vietnam_Lor

Républik Démokratik Vietnam (RDV) (basa Vietnam: Việt Nam Dân Chủ Cộng Hòa),
biasa ditepungi minangka Vietnam Lor, iku sawijining nagara sing didegaké déning
Ho Chi Minh lan diakoni déning Républik Rakyat Cina lan Uni Sovyèt taun 1950.
Sawisé kakalahan Prancis jroning Paperangan Dien Bien Phu nalika taun 1954,
Prancis sacara resmi ngakoni kadhulatan nagara kasebut lan nagara iku banjur
kapecah dadi loro; sijiné manèh Vietnam Kidul.

Sawisé pamecahan kasebut, akèh warga ing Lor sing mlayu menyang Kidul,
akèh-akèhé saka wong mau iku umat Katulik sing ngeklaim yèn pamaréntah Lor duwé
kawicaksanan sing ora adil marang pameluk agama kasebut.

Ibu kutha Vietnam Lor ana ing Hanoi lan dipréntah déning pamaréntahan komunis
sing éntuk dhukungan saka Uni Sovyèt lan Républik Rakyat Cina. Kaloro nagara iki
mbiyantu Vietnam Lor nalika dumadiné Perang Vietnam nglawan Amérika Sarékat lan
Vietnam Kidul.

Sawisé tibané pamaréntah Vietnam Kidul tanggal 30 April 1975, kaloro nagara iki
sacara resmi manunggal nalika tanggal 2 Juli 1976 dadi sawijining nagara kanthi
jeneng Républik Sosialis Vietnam utawa sing biasané ditepungi minangka Vietnam.



https://jv.wikipedia.org/wiki/Upanisad

Upanisad (Sansekerta: उपनिषद्, IAST: upaniṣad) kalebet wonten ing Śruti inggih
punika pérangan saking Weda, kejawi sastra-sastra Brahmana. Upanisad ngandhut
ajaran filsafat, meditasi sarta konsep ketuhanan.

Upanisad inggih salah satunggaling kelompok pustaka suci weda. Ananging, boten
sadaya umat Hindu mangertosi bilih Upanisad minangka bageyan saking Weda ingkang
langkung spesifik (mligi) saengga kirang kawentar saha kirang dipunmangertosi
kaliyan sadaya umat Hindu. Tembung Upanisad saking urat tembung “Upa” (caket),
“Ni” (wonten ing papan ingkang langkung andhap) saha “Sad” (lenggah). Saengga
saking buku-buku pelajaran resmi ing sekolah umat Hindu mangertosi bilih kitab
“Upanisad” punika kitab ingkang ajaranipun dipuntampi kanthi lenggah caket
kaliyan padma guru kerohanian. Sumber-sumber ortodok ngelompokaken Upanisad
minangka kelompok kitab Sruti ingka posisinipun dados śākhā utawi andharan
saking kitab-kitab Catur Weda. Kitab Muktika Upanisad nyebataken bilih wonten
108 kitab upanisad ingkang satunggalipun kasungsun saking 10 Upanisad ingkang
minangka śākhā saking Rgwweda, 16 Upanisad ingkang minangka śākhā saking Sama
Weda, 51 Upanisad ingkang minangka śākhā saking Yajur Weda sarta 31 Upanisad
ingkang minangka śākhā saking Atharwa Weda. 108 Upanisad kasebut inggih punika:

Ewadene dipunsebat minangka śākhā saking Catur Weda, ananging wonten maneka
sumber sloka nyebataken bilih punapa ingkang kajabaraken wonten ing Upanisad,
kadhudhukanipun langkung inggil tinimbang saking kitab-kitab Catur Weda. Wonten
ing Mudaka Upanisad 1.1.4-5 dipuntedahaken, “Kalih jinis pengeteahuan kedah
dipunmangertosi: mekaten Hyang Maha Mangertos babagan Brahman sampun
dipuntedahaken. Pengetahuan punika pengetahuan ingkang langkung andhap saha
pengetahuan ingkang langkung inggil”. “Ingkang kalebet wonten ing pengetahuan
ingkang langkung andhap kadosta Rg Weda, Yajur Weda, Sama Weda, Atharwa Weda,
fonetik, ritual, tata basa, etimologi, prosodi, sarta astronomi. Ananging
ingkang langkung inggil inggih punika pengetahuan ingkang boten saged musna”..

Saking filosofis, punapa ingkang sampun dipuntedahaken wonten ing Upanisad panci
tebih bentenipun kaliyan punapa ingkang sampun dipunajaraken wonten ing Catur
Weda. Menawi wonten ing Catur Weda kebak kaliyan maneka panduan ritual pamujaan
dhumateng para dewa, saengga wonten ing Upanisad sampun boten ngrembag babagan
ritual ananging sampun babagan filsafat murni. Upanisad ngrembag tigang perkawis
utami, inggih punika babagan posisi sang dhiri minangka Atman, kawontenan
Brahman, sarta hubungan antawisipun dhiri minangka Atman saha Brahman.
Pengetahuan babagan Atman saha hubunganipun kaliyan Brahman punika ingkang
dipunsebut Brahma Widya utawi ingkang wonten ing Bhagawad Gita dipunsebutaken
minangka pengetahuan rahasia ingkang paling inggil..



https://jv.wikipedia.org/wiki/Universitas_Trisakti

Universitas Trisakti ya iku Pawiyatan luhur (perguruan tinggi) swasta sing
mangon ing pusat kutha Jakarta ya iku ing Jalan Kyai Tapa, Grogol, Jakarta
Kulon. Yen dodelok saka panggonane, kahanan kampus Universitas Trisakti
strategis sanget amerga manggon ing tegah-tengah kutha Jakarta

Ing Pisanan Universitas Trisakti ngadeg jenenge Universitas Baperki sing
dingadegake déning dhuwuran organisasi Baperki rikala tahun 1958. Ora suwe saka
iku, paseing tahun 1962 jeneng iku maleh dadi Universitas Res Publica utawa sing
luwih gampang diapal URECA. Universitas iki dibangun kanggo mangsuli sing jarene
ana watesan jenjang pendidikan tinggi ing Indonésia, mbuh saka rakyat cilik
utawa keturunan wong sugih. Weruh kahanan kaya ngono, mula Siauw Giok Tjhan,
wartawan lan aktivis pulitik mbangun wadah lan medhia pembelajaran akademis
kanggo bebrayan agung.

Kapilihe jeneng Universitas Res Publica dhéwé dijupuk saka kethokan pidhato
kepresidhènan sing diandharake déning Presiden Soekarno sing tegese "Kanggo
Bebrayan Agung", mula Universitas Res Publica rikala semono dadi wadhah
pendhidhikan sing ngadeg lan ancase kanggo makili kepentingane rakyat lan
bebrayan agung. Tahun 1965 ana kedadeyan G30S PKI lang ngakibatake Baperki
dibubarake déning pamarintah Orde Baru ing tahun 1966. Kedadeyan iku langsung
nyebabake kekuwasaan URECA dijupuk déning pamarentah meneh. Kahanan kaya ngono
amerga URECA kalebu sing diarani salah siji kendaraan saka kumpulane Komunis
Indonésia sing anti Pancasila, lan dianggep wis berkhianat marang nagarane dewe.

Sawise pamarintahane Presidhèn Soekarno mudhun, akèh mahasiswa URECA sing
sadurunge kedhaftar ing Universitas iku, ora gelem ndhaftarake meneh status
kemahasiswaane dhewe-dhewe. Kahanan kaya iki amerga akèh saka dhèwèké kabèh sing
wis ndhaftar dadi anggota, partisipan utawa pengurus saka organisasi CGMI
(Consentrasi Gerakan Mahasiswa Indonésia) sing biasane nglawan pamarintah utawa
mung kuwatir bakal stigmatisasi kiwa sarta paham komunise. Banjur Universitas
Trisakti ngadeg sawise dibubarake Universitas Res Publica déning pamarintah orde
baru.

Miturut konsesus kasebut mula Universitas Trisakti diarani unit perguruan tinggi
swata sing nomer siji lan mung ana siji sing diadegake déning pamarintah
Républik Indonésia. Pisanan ngadege Universitas Trisakti mung ana 5 fakultas, ya
iku Fakultas Teknik sing ing ngisore uga ana 5 jurusan (Teknik Mesin, Teknik
Elektro, teknik Sipil, Arsitektur dan Seni Rupa), Fakultas Kedhokteran Gigi,
Fakultas Kedhokteran, Fakultas Ekonomi sing duwé 2 jurusan (EkonomiPerusahaan
lan Ekonomi Akutansi), sarta Fakultas Hukum dan Pengetahuan Masyarakat.

Jaman saiki kampus Universitas Trisakti uga dikenal amerga ana sambung gayute
karo kedadeyan 12 Mei 1998 utawa luwih kerep diarani karo Tragedi Trisakti sing
nyebabake patang mahasiswa Universitas Trisakti seda ketembak aparat keamanan
rikala padha dhemo ing dalan gedhe. Mahasiswa sing wis seda ya iku: Garudha
Mulya Lesmana, Hafidhin Royan, Hery Hartanto lan Hendriawan Sie.

Universitas Trisakti resmi sasi Juni tahun 1966 banjur nggunakake lambang
Trisula sing diputusake sawise dianake sayembara nggawé lambang kanggo
Universitas Trisakti. Ide nggawé lambang iku saka pidhato Dr. Ir. Soekarno
Presiden Républik Indonésia sing nomer siji. Ana ing pidhato panjenengane, akèh
materi-materi sing akhire ngewenehi inspirasi kaciptane lambang trisula mawa
lambang lan identitas diri saka Universitas Trisakti. lambang kasebut ya iku
panyempurnaan saka Eko Purwoto MA sing ditugasi kanggo ndhandhani lan
nyempurnakake saka akehe désain sing mlebu saka asil sayembara kasebut.
Panyempurnaan iku dirakake amerga lambang Universitas Trisakti sing anyar bisa
ngewakili falsafah urip adedhasar Pancasila. Amerga iku gambar tumbak sing
kegambar ing gambar trisula iku dibusak lan digenti karo sikil cacah lima sing
madhani kelopak kembang. “Sikil” lima iku nglambangake Pancasila lan ana ing
désain lambang didelehake ing ngisor wujud trisula, sing ngewenehi teges mawa
Pancasila dadi adedhasar kanggo Universitas Trisakti. Désain pungkasane ya iku
lambang Universitas Trisakti sing saiki, ya iku logo tanpa dhasar apa-apa. logo
kasebut bisa diartikake kaya ngisor iki:



https://jv.wikipedia.org/wiki/Universitas_Indon%C3%A9sia

Universitas Indonésia utawa kerep dicekak kanthi sebutan UI iku pawiyatan luhur
negri ing Indonésia minangka universitas paling tuwa ing Indonésia, sing resmi
diadegaké taun 1946 kanthi jeneng "Universiteit van Indonesië".

Nalika tanggal 26 Desember 2000, pamaréntah Républik Indonésia ngesahaké status
otonomi UI adhedhasar PP No. 152. Ing wektu iku, UI nembé ana jroning mangsa
transisi saka sawijining univèrsitas negri nuju univèrsitas negri sing otonomi.

Nalika taun 2007, UI manggon ing peringkat ka-395 adhedhasar Times Higher
Education Supplement World University Rankings. Adhedhasar survèy pungkasan saka
Globe Asia (2008), UI nglungguhi peringkat angka siji ing antarané univèrsitas
misuwur liyané ing Indonésia. Asil survèy iki diwartakaké ing kalawarti Tempo.
Wiwit taun 2004, survèy saka kalawarti Tempo nglapuraké yèn UI iku kampus sing
paling apik ing Indonésia adhedhasar sapérangan kritéria kayadéné kualitas
lulusan jroning bidhang akadhemis lan keahlian ing donya kerja, kualitas
pamulangan, métodhologi pasionaonan, kampus kanthi lingkungan ijo, kasempatan
mlebu UI sing nduwèni kompetisi sing dhuwur.[butuh rujukan]

Kampus UI ana ing Depok, Jawa Kulon lan Salemba, Jakarta. Kampus UI Depok
ngliputi Fakultas Hukum, Psikologi, Èlmu Sosial lan Èlmu Pulitik, Èlmu
Pengetahuan Budaya, Tèknik, Matématika lan IPA, Kaséhatan Masarakat, Èlmu
Komputer, Ékonomi lan Èlmu Keperawatan. Éwadéné kampus UI Salemba ngliputi
Fakultas Kadhokteran, Kadhokteran Untu, lan sapérangan program pascasarjana.

Univèrsitas Indonésia dipimpin déning sawijining Rèktor. Rèktor UI périodhe
2007-2012 ya iku Prof. Dr. Gumilar Rusliwa Somantri.

Sajarah Univèrsitas Indonésia bisa ditlusuri wiwit taun 1851. Nalika iku,
pamaréntah kolonial Walanda ngadegaké sawijining sekolah sing tujuwané kanggo
ngasilaké asistèn dhokter tambahan. Pelajar ing sekolah iku éntuk palatihan
kadhokteran sakwéné rong taun. Lulusané diwènèhi sèrtifikat kanggo nglakokaké
parawatan-parawatan tingkat dhasar sarta éntuk gelar Dhokter Jawa (Javanese
Doctor), gelaré mangkono amarga dhokter iki mung diwènèhi idin kanggo mbukak
praktèk ing wewengkon Hindhia Walanda, utamané ing pulo Jawa. Nalika taun 1864,
program pendhidhikan kasebut ditambah wektuné dadi telung taun, lan nalika taun
1875 dadi 7 taun. Gelar sing diwènèhaké uga malih dadi Dhokter Mèdhis (Medical
Doctor)

Nalika taun 1898, pamaréntah kolonial ngadegaké sekolah anyar kanggo nglatih
tenaga mèdhis, ya iku STOVIA (School tot Opleiding van Indische Artsen).
Pendhidhikan ing STOVIA suwéné 9 taun: 3 taun satingkat SMP, telung taun
satingkat SMA, lan telung taun liyané satingkat Diploma. Akèh lulusan STOVIA
sing banjur mainaké peranan wigati jroning pagerakan kamardikan Indonésia.

Nalika taun 1924 pamaréntah kolonial ngadegaké RHS (Rechts Hogeschool) sing
tujuwané kanggo nyukupi tenaga administrasi sipil tingkat ngisor. RHS iki sing
dadi cikal-bakal Fakultas Hukum UI. Nalika taun 1927 ngowahi status lan jeneng
STOVIA dadi GHS (Geneeskundige Hogeschool). Gedhung pendhidhikan lan pelatihan
kadhokteran sing digunakaké GHS dadi gedhung Fakultas Kadhokteran UI saiki. Akèh
alumni GHS sing banjur duwé peran gedhé jroning pangadegan Univèrsitas
Indonésia.

Sawisé kamardikan Indonésia didhéklarasikaké nalika tanggal 17 Agustus 1945,
Badan Pendhidhikan Tinggi Républik Indonésia (BPTRI) didegaké ing Jakarta. BPTRI
duwé telu fakultas, ya iku Kadhokteran lan Farmasi, Sastra, lan Hukum. Ing taun
sing padha, institusi iki kasil nglulusaké 90 wong minangka dhokter. Nalika
tentara kolonial Walanda nguwasani Jakarta manèh ing akir taun 1945, BPTRI
dipindhahaké menyang Klaten, Surakarta, Yogyakarta, Surabaya, lan Malang. Nalika
tanggal 21 Juni 1946 NICA ngadegaké sawijining Nood Universiteit utawa
Univèrsitas Sauntara ing Jakarta. Nalika tanggal 21 Maret 1947, jeneng Nood
Universiteit diganti dadi Universiteit van Indonesie (UVI). Pungkasané, sakwisé
Jakarta kasil dijupuk alih manèh, pamaréntah mbalèkaké BPTRI menyang Jakarta lan
nggabungaké karo Universiteit van Indonesie, lan mènèhi jeneng anyar
Universiteit Indonésia (UI).

UI sacara resmi miwiti kagiyatané tanggal 2 Februari 1950 kanthi présidhen
(saiki disebut minangka rektor) pisanané Ir. R.P Soerachman Tjokroadisoerio.
Kantor Présidhèn Universiteit Indonésia awalé duwé kalungguhan ing Jakarta, pasé
ing gedhung Fakultas Kadhokteran ing Jl Salemba Raya no. 6, banjur dipindhahaké
menyang salah sawijining bangunan tilas pabrik madat ing Jl. Samlemba Raya no.
4, Jakarta. Tanggal 2 Februari 1950 banjur didadèkaké dina kalairan Univèrsitas
Indonésia.

Awalé, UI duwé 9 fakultas lan 3 lembaga sing kasebar ing limang kutha, ya iku
Fakulteit Kadhokteran, Fakulteit Èlmu Ukum lan Èlmu Pangetahuan Masarakat, sarta
Fakulteit Sastra lan Filsafat ing Jakarta; Fakulteit Èlmu Alam lan Èlmu Pasti,
Fakulteit Èlmu Pangetahuan Tèknik, lan Lembaga Pendhidhikan Guru Nggambar ing
Bandung; Fakulteit Tetanèn lan Fakulteit Kadhokteran Kéwan ing Bogor; Fakulteit
Ékonomi ing Makassar; Fakulteit Kadhokteran lan Lembaga Kadhokteran Untu ing
Surabaya.

Nalika taun 1955, Undhang-Undhang No. 10 ngenani pangowahan tembung
universiteit, universitet, lan universitit disahaké, saéngga wiwit wektu iku,
Universiteit Indonésia sacara resmi diowahi jenengé dadi Univèrsitas Indonésia.

Kampus Salemba dumunung ing tlatah dalan Salemba Jakarta Pusat. Fakultas sing
ana ing kampus iki ya iku Fakultas Kedhokteran, Kedhokteran Gigi, lan sawetara
program pascasarjana, program Ekstensi lan Magister Manajemen Fakultas Ekonomi,
sarta laboratorium Fakultas Teknik.

Kampus Depok, dumunung ing Depok, Jawa Kulon , dibangun ing tengahan taun
1980-an kanggo ngakomodasi modhèrnisasi universitas. Saiki, Kampus Depok dadi
kampus utama Universitas Indonésia. Sebagéan gedhé fakultas UI (MIPA, Teknik,
Psikologi, Hukum, Ekonomi, Ilmu Sosial lan Ilmu Pulitik, Ilmu Komputer,
Kaséhatan Masarakat, Ilmu Keperawatan) dumunung ing kampus iki. Kampus Depok
diliwati déning rèl sepur Jakarta-Bogor saéngga para mahasiswa éntuk fasilitas
transportasi umum.

Kampus FKUI dumunung ing Salemba kang jembaré 16.209 m2. Saiki, FKUI dipimpin
déning dr. H. Menaldi Rasmin, Sp.P(K).,FCCP. FKUI nduwèni lima program
pendhidhikan, ya iku Program Diploma, Program Sarjana, Program Pendhidhikan
Dhokter Spesialis, Program Magister, lan Program Dhoktor. FKUI minangka fakultas
kedhokteran paling tuwa ing Indonésia.

Kelairan FMUI diwiwiti saka madegé Dhokter Djawa School ing taun 1851. Ing taun
1898 Dhokter Djawa School diowahi jenengé dadi STOVIA, lan taun 1927 diowahi
manèh dadi Geneeskundige Hooge School. Ing mangsa penjajahan Jepang, jenengé
diowahi dadi Ika Daigaku.

Ing mangsa kamardikan Indonésia, pamaréntah Indonésia nggabungaké Ika Daigaku
jroning Balai Perguruan Tinggi RI lan ngowahi jenengé dadi Pendidikan Tinggi
Kedhokteran. Sawisé Indonésia mardika ing pungkasan taun 1940-an, pamaréntah
mengambil alih sekolah kedhokteran sing diadegaké déning Walanda, Geneeskundige
Faculteit Nood Universiteit van Indonésia, lan nggabungaké karo Pendidikan
Tinggi Kedhokteran. Gabungan iki banjur diwènèhi jeneng anyar, ya iku Fakultas
Kedhokteran sing ana ing sangisoré naungan Universitas Indonésia ing tanggal 2
Februari 1950. Kagiatan kuliah wiwitané dilaksanakaké ana ing rong panggonan, ya
iku ing Jakarta lan ing Surabaya. Nanging wiwit taun 1954, Fakultas ing Surabaya
digabungaké menyang Universitas Airlangga.

FKG UI madeg ing taun 1961, kanthi 71 mahasiswa minangka angkatan sepisanan.
Fakultas iki dirintis amarga anané rasa prihatin bab kondhisi kedhokteran gigi
ing Indonésia. Nalika semana, perbandingan antara dhokter gigi lan padunung isih
njomplang banget, ya iku 1 : 200.000, saliyané iku, lulusan dhokter gigi uga
mung asal saka rong fakultas (FKG Unair lan FKG UGM) kanthi gunggung lulusan
sing sethithik banget, ora tau luwih saka 35 wong. Fakultas Kedhokteran Gigi UI
(FKG) mbawahi 8 departemen, ya iku:

Fakultas MIPA madeg taun 1950-an, minangka bagéan saka UI cabang Bandung. Ing
taun 1959, cabang UI ing Bandung pisah lan mbangun Institut Teknologi Bandung
(ITB). Minangka gantiné, FMIPA ing Bandung, Menteri Pendidikan, Pengajaran, lan
Kabudayan RI kanthi SK nomor: 108094/UU tanggal 21 Desember 1960 ngadegaké
fakultas sajinis kanggo UI Jakarta, ya iku Fakultas Ilmu Pasti lan Ilmu Alam
(FIPIA)

Ing Fakultas Hukum Universitas Indonésia ana 7 (pitung) program kakhususan (PK)
minangka penjurusan utawa kaahlian sacara spesifik sing bisa dipilih déning
mahasiswa, ya iku:

FEUI madeg tanggal 18 September 1950 dumunung ing Kampus UI Depok. Kalairan
fakultas iki diwiwiti nalika Jurusan Sosial Ekonomi Fakultas Hukum Universitas
Indonésia (FHUI) misahaké dhiri lan milih madeg dhéwé kanthi mbentuk fakultas
anyar, ya iku Fakultas Ekonomi. Bebarengan karo iku mahasiswa Akademi Nasional
sing uga ngaji bab ilmu ékonomi gabung marang fakultas anyar kasebut.

Fakultas Ilmu Pengetahuan Budaya Universitas Indonésia iku fakultas ing
sangisoré Universitas Indonésia sing mligi nggegulang kawruh budaya ing tataran
pendhidhikan sarjana, magister, lan dhoktoral, sarta pengelolalaan
lembaga-lembaga panelitèn sing kagandhèng marang bidang studi kasebut.

Fakultas Ilmu Sosial dan Ilmu Pulitik utawa dicekak FISIP UI sacara kelembagaan
minangka pérangan saka Universitas Indonésia. Wektu iki FISIP UI dipimpin déning
Prof. Dr. Bambang Shergi Laksmono kanggo mangsa bakti 2008—2012.

Fakultas iki diadegaké taun 1968 lan minangka salah siji fakultas kanthi
gunggung program studi lan mahasiswa sing paling akèh ing Universitas Indonésia
amarga wiwit madeg nganti taun 2005, FISIP UI tuwuh ngrembaka lan nduwèni 8
Departemen, 35 program studi kanthi 52 program kekhususan, lan gunggung jumlah
mahasiswa 7912 .

Lambang Univèrsitas Indonésia kapérang saka rong unsur, ya iku wit mawa
pang-pangé, lan makara. Gagasan dhasar wangun lambang Univèrsitas Indonésia iku
kala-makara. Kala iku kakuwatan saka ndhuwur (Srengéngé), sauntara makara iku
kakuwatan saka ngisor (Bumi). Kaloro kakuwatan iku banjur dipadhukaké lan
distilir déning Sumaxtono, mahasiswa Angkatan 1951 Seni Rupa Fakulteit Teknik
Universiteit Indonésia, dadi makara sing nglambangaké Univèrsitas Indonésia sing
èlmu lan karyané nyebar menyang saindhenging donya.

Wit kalebu pang lan kuncup nglambangaké witing èlmu kawruh kanthi pang-pang èlmu
kawruhé, sauntara kuncup kasebut sawijining wektu bakal megar lan dadi pang èlmu
kawruh anyar. Kuncup-kuncup iku bakal tansah megar sakwéné witing èlmu kawruh
iku urip. Kanthi mangkono, Sumaxtono péngin nélakaké yèn pang-panging èlmu
kawruh bakal ngrembaka selaras karo kabutuhan lan majuning jaman.

Makara sing ngilèkaké banyu nglambangaké asil sing mancar menyang kabèh arah.
Makna sing diwènèhaké Sumaxtono ya iku Univèrsitas Indonésia minangka sumber
èlmu kawruh, bakal ngasilaké sarjana-sarjana sing lantip, trampil, kebak
katakwaan, nduwèni budi luhur, lan duwé kapribadèn, sarta duwé sikap binuka,
tanggap marang owah-owahan lan majuné èlmu lan tèknologi sarta masalah sing
diadhepi masarakat, lan bisa ngrampungaké selaras karo kaidah-kaidah akadhemik,
ing ngendi waé sarjana-sarjana mau mapan.

Rancangan dhesain kalebu maknané diweruhké déning Sumaxtono marang Srihadi
(mahasiswa Seni Rupa FT-UI, Bandung Angkatan 1952) nalika taun 1952. Nanging,
ora dikawruhi kapan lan sapa sing ngesahaké lambang UI kasebut.

Buku pisanan sing migunakaké lambang Univèrsitas Indonésia ing samaké kanggo
kaping pisanané ya iku buku Universiteit Indonésia, Fakulteit Teknik, Bandung:
Rentjana Untuk Tahun Peladjaran 1952-1953 (Pacithakan AID, Bandung, 120 kaca)



https://jv.wikipedia.org/wiki/Tumor

Tumor utawi barah (Basa Inggris: tumor, tumour) inggih punika jeneng kanggé
neoplasma utawi lesi ingkang kabentuk amargi sel sarira gesang boten wajar,
kados déné simtoma bengkak. Tumor asalipun saking tembung tumere wonten ing basa
latin ingkang tegesipun bengkak. Pagesanganipun saged dipun perangakaen dados
kalih inggih punika ganas (malignan) kaliyan jinak (benign). Tumor ganas dipun
wastani kanker. Kanker kagungan potensi kanggé nyerang ugi ngrusak jaringan
ingkang caket saha ngreriptan metastasis. Tumor jinak boten nyerang tissue
ingkang caket saha boten nyebar bibit metastasis, ananging saged gesang sacara
lokal dados ageng, saha biyasanipun boten katingal malih saksampunipun operasi.

Glioma inggih punika jinis tumor ingkang dipun wiwiti ing otak utawi tulang
belakang.

Osteo-chondroma inggih punika tumor jinak tosan kang asring kadadéan,
biyasanipun kadadéan ing yuswa 10-20 taun.

Fibroadenoma Mammae inggih punika tumor jinak ingkang boten bahaya kang
biyasanipun wonten ing prembayun remaja saha yuswa kirang saking 30 taun.

Mioma inggih punika tumor fibroid wonten ing rahim kang 20%-25% nyerang wanita
yuswa reproduksi.

Jinis jampi kang dipun paringi pasien tumor gumantung kaliyan jinis, stadium,
papan dumununging tumor, kahanan pasien, kawontenan sarana, saha pilian saking
pasien piyambak. Saran ingkang limrahipun inggih punika tumor dipun angkat
lumantar operasi utawi pembedahan, menawi tumor ganas boten namung operasi
ananging kedhah sesarengan kaliyan terapi, kadasta terapi hormon, radiasi,
kemoterapi, lsp kanggé mastikaken boten wonten sisa-sisa tumor ing sarira.
Sapunika sampun wonten alternatip kanggé jampi tumor sasanesipun operasi inggih
punika kanthi cara jampi herbal, cara punika tuladhanipun sarang semut, ingkang
saged nambani tumor saha kanker. Sarang semut punika tanduran saking papua kang
sacara tradhisional sampun dipun ginakaken kaliyan para wargi papua kanggé
nambani penyakit sacara turun temurun. Asil panelitén modern ngandharaken menawi
sarang semut kagungan senyawa aktif penting kadasta flavonoid, tokoferol,
fenolik, saha kathah mineral minangka antioksidan saéngga saged dipun ginakaken
kanggé jampi tumor jinak utawi ganas.



https://jv.wikipedia.org/wiki/Tucana

Tucana inggih punika salah satunggaling konstelasi saking gugusan lintang
ingkang mapan wonten ing langit belahan bumi sisih kidul, ingkang
dipunpanggihaken wonten ing abad kaping 16. Tucana inggih nama Latin saking
toucan, salah satunggaling jinis manuk wonten ing Amerika Selatan, mliginipun
saking Brasil. Tucana punika ugi misuwur minangka griya saking Small Magellanic
Cloud ingkang ugi kaliyan Large Magellanic Cloud ing Dorado, ingkang kekalihipun
inggih punika salah satunggal saking kalih satelit saking galaksi Bima Sakti.
Tucana inggih sanes satunggaling konstelasi ingkang nonjol sanget amargi sadaya
lintang- lintang ingkang wonten magnitudonipun namung tiga utawi lemes sanget,
déné wonten ing dhaptar lintang ing TUcana inggih punika wonten Alpha Tucanae
menawi dipuntingali kanthi cetha gadhah magnitudo 2,87. Déné tigang aksara
ingkang dipunandharaken kanggé nyekak konstelasi Tucana, kados ingkang sampun
dipunadhopsi déning International Astronomical Union ing taun 1922 inggih punika
"Tuc". Pakempalan kantor ingkang ngurusi konstelasi punika ingkang sampun
dipuntata déning Eugène Delporte ing taun 1930, inggih punika wujud satunggaling
polygon ingkang gadhah 10 bageyan. Wonten ing sistem koordinat equator,
koordinat minggahipun konstelasi ingkang leres inggih punika watesanipun wonten
ing antawisipun 22 j  08.45m dan 01 j  24.82m, dene deklinasi koordinatipun ing
antawisipun -56,31 ° lan -75,35 ° .

Konstelasi Tucana punika inggih salah satunggal saking kalih welas konstelasi
ingkang dipun damel déning Petrus Plancius saking asiling observasi Pieter
Dirkszoon Keyser lan Frederick de Houtman. Konstelasi punika dipuntepangaken
sepisanan kantho dhiameter 35-cm wonten ing globe bawana ingkang dipunwedalaken
ing taun 1597 utawi 1598 wonten ing Amsterdam déning Pllancius kaliyan Jodocus
Hondius. RAsi Tucana punika dipungambaraken sepisanan wonten ing atlas langit
ingkang mapan wonten ing Johann Bayer 's Uranometria saking 1.603. Ing taun
1998, saperangan bageyan saking rasi lintang punika inggih dados subyek program
observasi kalih peken déning Hubble Space Telescope, ingkang ngasilaken Hubble
Deep Field South.

Beta Tucanae kaperang saking satunggaling klompok ingkang ngewrat enem lintang
ingkang badhe kecalan sistem gravitasinipun ing sakiteripun. Kalih komponen
lintang ingkang ketingal paling padhang inggih punika, Beta-1 Tucanae lan Beta-2
Tucanae, ingkang dipunpisahaken déning satunggaling peri saking 27 arcseconds
lan gadhah magnitude ingkang cetha ing antawisipun 4 lan 5. Lintang - lintang
punika mbok bilih dipunkancani déning lintang kaping tiga, inggih punika Beta-3
Tucanae, ingkang mapan tebih lan dipunpisahaken déning 9 arcminutes saking
lintang sanesipun. Kappa Tucanae inggih punika satunggaling klompok saking
sekawan lintang: ingkang kalih inggih lintang binar. Lambada Tucanae inggih
punika optik gandha ingkang namanipun dipunparingaken dhateng kalih lintang
ingkang papanipun langkung caket saking paningalanipun panaliti, ananging wonten
ing kasunyatanipun wonten ing satunggaling area ingkang tebih kapedhot. Kalih
lintang kasebat dipunmangertosi kanthi sebatan Lambada 1 lan Lambada 2. Lambada
1 inggih punika lintang ingkang saged mancaraken cahyanipun piyambak, ingkang
ngewrat kalih komponen.



https://jv.wikipedia.org/wiki/Tsar

Tsar (basa Bulgaria цар, basa Rusia царь,  rungakna (pitulung·info); sok-sok uga
diéja Czar utawa Tzar), iku gelar kanggo pamimpin Kakaisaran Pisanan lan
Kapindho Bulgaria wiwit taun 913, ing Serbia nalika patengahan abad kaping-14,
lan ing Rusia wiwit taun 1547 nganti taun 1917 (senajan panggunaané sacara
tèknis mung pas nganti taun 1721).

Gelar tsar wiwit digunakaké ing Bulgaria déning Simeon I sawisé sawijining
kamenangan wigati tumrap Kakaisaran Romawi Wétan nalika taun 913. Gelar iki
terus digunakaké para pangganti Simeon I nganti tibané Bulgaria marang Krajan
Ottoman nalika taun 1396. Sawisé uwal saka Ottoman taun 1878, monarki anyaré
migunakaké manèh gelar mau antara taun 1908 lan 1946.

Nalika taun 1547, Ivan IV saka Rusia ngganti gelaré saka "Veliki Knia saka kabèh
Rus" dadi "tsar saka kabèh Rus" minangka lambang panggantian wangun negara
Rusia. Sabanjuré taun 1721 Peter I ngadhopsi gelar Император [Imperator]
("Kaisar"). Kaloro gelar mau digunakaké gentènan wiwit mangsa kasebut.

Tembung tsar asalé saka gelar Latin Caesar ("Kaisar"). Nalika jaman modhèrn,
tembung iki paling asring digunakaké mung kanggo ngrujuk marang
pamimpin-pamimpin Rusia jaman biyèn.



https://jv.wikipedia.org/wiki/Tortilla

Tortilla iku roti tipis tanpa ragi kang digawé saka jagung kang digiling utawa
gandum. Tortilla padatan ditemokake ing Meksiko, Amerika Tengah, Amerika Serikat
lan Kanada. Kang digawé saka jagung giling iku tortilla ala Amerika Lor lan akèh
kang nganggep yèn tortilla iku minangka tortilla kang 'asli'. Faktane pancen
tipe tortilla iki wis ana sadurunge bangsa Éropah teka menyang bawana Amerika,
lan ngentukake jeneng 'tortilla' saka wong-wong Spanyol amarga arep padha karo
kue lan endhog dadar tradisional Spanyol. Miturut ilmu asaling tembung
(etymology), tembung tortilla asale saka tembung torta kang duwéni teges kue
kang wujude bunder.

Tortilla kang kagawé saka gandum iku asiling inovasi sawise terigu digawa marang
donya kang anyar saka Spanyol nalika laladan iku isih dadi laladan jajahan
Spanyol. Roti iki agawé saka adonan kang ana banyune tanpa ragi, lan banjur
digawé tipis lan dimasak kayadene tortilla jagung. Tortilla gandum iki arep
padha benget karo roti tanpa ragi kang wis misuwur ing Arab, nagara-nagara ing
Mediterania Lor lan Asia Kidul, sanajan luwih tipis lan luwih cilik ukurane. Ing
Tiongkok dikenal kanthi sesebutan laobing (烙餅), kue kandel wujude bunder kaya
pizza, dene ing India ana roti kang kagawé saka gandum. Kekarone iku tuladhane
kue daka nagara liya kang arep padha karo tortilla.



https://jv.wikipedia.org/wiki/Torii

Torii (鳥居, Torii?) inggih punika bangunan ing kuil Shinto ingkang dados watesing
antawisipun papan kanggé mapan manungsa kalihan kawasan suci papanipun Kami .
Kejawi punika, bangunan kasebut gadhah fungsi minangka lawang gerbang kuil.
Wujudipun tori punika arupi kalih palang ingkang sejajar lan dipunsangga kalih
cagak vertikal. Bangunan punika kathahipun dipuncat mawi werni abrit (oranye)
lan kadang kala ugi boten dipuncat (werna asli bahan bangunan). Sanajan
padatanipun dipunpanggihaken wonten ing mergi kanggé mlebet ing kuil Shinto,
torii ugi saged dipunpanggihaken ing mausoleum kekaisaran lan sapérangan kuil
Buddha ing Jepang. Simbol torii wonten ing peta terbitan Jepang minangka tandha
papanipun kuil Shinto.

Asal usul torii punika gegayutan kalihan legènda Jepang kuno. Amataresu ingkang
dukha (marah) marang rayi kakungipun ingkang remen nganggu. Amataresu ndelik
wonten ing gua saking watu karang ingkang dipunsebat Ama no iwato. Mergi kanggé
mlebet ing gua kasebut dipuntutup kalihan watu karang saéngga kedadosan gerhana
matahari. Tiyang-tiyang sami ajrih bilih srengéngé boten medalaken cahyanipun
malih. Awit saking wewarah saking setunggaling tiyang, sadaya naganaki tokoyo no
tori (pitik jantan) dipunkempalaken lan dipundamel kluruk. Amataresu lajeng
péngén mangertos kenging menapa pitik sami kluruk lajeng watu karang ingkang
nutupi dalan kasebut dipunbikak sekedhik. Pesumo mawi awak ingkang ageng ndorong
watu kasebut saéngga gua kabikak. Srengéngé medal malih lan donya slamet. Wit
kanggé mencokipun pitik ingkang dipunsukakaken ing ngajengipun altar konon
minangka bangunan torii ingkang kapisan. Bangunan ingkang mirip kalihan torii
ugi kepanggihaken wonten ing pamukiman bangsa Tai. Bangunan Torana ing India
utawi Paifang asal saking Cina ugi mirip kalihan torii.

Padatanipun bangunan torii kapérang saking 2 cagak vertikal ingkang nyangga 2
palang sejajar ing bageyan nginggil bangunan. Palang bagéyan nginggil saged
wonten 2 palang susun ingkang dipunsebat palang kasagi lan palang shimagi. Déné
palang bagéeyan ngandhap punika dipunsebat nuki. Menawi dipunpasangi papan nama
kuil (gakuzuka), lajeng papan nama kasebut dipunpasang ing antawisipun palang
shimaki lan palang nuki. Katingal saking wujudipun, torii dipunpérang dados
kalih wujud inggih punika shinmei lan myōjin. Wujud kalih punika dados wujud
dhasar saking maneka jinis torii. Sapérangan ageng torii kalebet sumbangan
saking pendhèrèk kuil kasebut saéngga wujud torii ugi gumatung déning kekajengan
tiyang ingkang paring sumbangan. Wujud torii kasuga saged mawon dipundamel ing
Kuil Kashima lan boten wonten gegayutanipun kalihan Kami ingkang dipunpuja.

Torii ugi dipunginakaken kanggé nedahaken gegayutanipun antawisipun kuil Shinto
ingkang sejinis, tuladhanipun torii wujud Yasukuni wonten ing Kuil Yasukuni lan
manéka Kuil Gokoku ingkang wonten ing kathah papan ing Jepang, dene torii
ingkang wujud sannō wonten ing Kuil Hie, Kuil Sannō, lan Kuil Hiyoshi.

Torii awujud shinmei (shinmei torii) punika wujuding torii ingkang paling biasa
amargi namung lurus kemawon. Kalih palang ing bagéyan nginggil kaperang dados
palang inggil ingkang dipunsebat kasagi lan palang ngandhap ingkang dipunsebat
nuki. Palang inggil boten gadhah palang shimagi. Jinising torii wujud shinmei:
shinmei torii, kashima torii, ise torii

Torii awujud myōjin (myōjin torii) punika wujudipun torii mawi ornamen lan garis
lengkung. Kalih palang ing bagéyan inggil saking palang kasagi lan palang
shimaki palang bagéyan ngandhap ingkang dipunsebat nuki. Kalih cagak penyangga
punika tegak lurus kalihan lemah (radi miring). Jinising torii awujud myōjin:
myōjin torii, kasuga torii, hachiman torii, inari torii, sannō torii, ryōbu
torii, miwa torii, lan mitsuhashira torii.



https://jv.wikipedia.org/wiki/Tom_Hanks

Thomas "Tom" Jeffrey Hanks (lair 9 Juli 1956; umur 60 taun) dheweké iku aktor
saka Amerika Serikat kang wus menangaké Academy Awards nganti kaping loro, ora
namung iku, dheweké uga tau dadi produser ning televisi HBO, Band of Brothers,
bebarengan karo Steven Spielberg. Tom Hanks lair ing kutha Concord, California,
AS. dikenal sawijining aktor, sutradara, penulis naskah kang wis hasil menangké
Academy Awards (Oscar).

Hanks nikah ora namung ping siji, garwa kang pisanan iku aktris kang namané
Samantha Lewes, banjur cerai taun 1987, nikah manèh karo aktris Rita Wilson taun
1988 tekan saiki. saka perkawinané karo kaloro wanita mau, Hanks duwéni putra
papat, telu lanang lan siji wadon.

Kanggo pecinta filem-filem Hollywood, nama Tom Hanks lan Julia Roberts jelas or
asing manèh. Nama-nama mau kayané jadi jaminan filem-filem bermutu sekaligus
filem kang nghasilké keuntungan akèh kanggo studio. Sapa nyangka yèn nggabungké
wong loro mau ing filem nyatané ora nghasilké keuntungan finansial kang jumlahé
akeh. Ana sing anduwèni pamikiran manawa Tom Hanks ning filemé ora nghasilké
dhuwit akèh ing waktu kang singkat, ananging Faktané, LARRY CROWNE pancen
nghasilké kira-kira US$18,7 yuta saka sasi 1 Juli kepungkur.



https://jv.wikipedia.org/wiki/Terna

Terna iku tetanduran sing batangé empuk amarga ora mbentuk kayu. Tetanduran sing
kaya mangkénéiki bisa arupa tetanduran sausum, tetanduran rong usum, utawa uga
tetanduran taunan. Sing bisa diarani terna umumé ya iku kabèh tetanduran mawa
pambuluh (tracheophyta). Biasané sebutan iki mung dipigunakaké kanggo tetanduran
sing ukurané cilik (kurang saka rong meter) lan ora dipigunakaké ing tetanduran
non-kayu sing mrambat (digolongaké tetanduran mrambat).

Ing laladan tropika akèh ditemoni terna sing taunan, sauntara ing laladan kanthi
iklim sedheng terna biasané banget asifat musiman: bagéyan aerial (sing tuwuh
sadhuwuring lemah) luruh lan mati ing usum sing kurang selaras (biasané usum
adhem) lan tuwuh manèh ing usum sing selaras.

Sok-sok terna uga ngasilaké jaringan kayu (kalignifikasi) ing bagéyan bongkot
batang utama.

Istilah "herba" ing botani ngrujuk marang terna, nanging ing bidhang pangobatan
"herba" ateges bagéyan tetanduran segar utawa ngandhut banyu dhuwur sing
dipigunakaké minangka bahan panyeger (topunikam), pangobatan, utawa bahan
panyulingan kanggo dijupuk lenga atsiriné.



https://jv.wikipedia.org/wiki/Tel_Aviv

Tel Aviv (Ibrani: תל אביב-יפו; Arab: تل ابيب-يافا Tal Abīb-Yāfā) iku
satunggiling kutha ing Israèl. Tel Aviv lokasiné ing pesisir Segara Tengah.
Padunungé kurang luwih 405.000 jiwa, nanging ing laladan Tel Aviv Raya kurang
luwih 3,850,100 jiwa. Kutha iki saiki dadi siji karo Jaffa dadi kutha kembar Tel
Aviv-Yafo. Kutha Tel Aviv iki sacara de facto minangka kutha krajan Israèl.
Senadyan Israèl wis minadhaké menyang Yerusalem nanging mung sethithik nagara
sing ngakoni. Amerga saka iku, Yerusalem isih dadi kutha krajan de jure Israèl,
mula akèh Kadutan Gedhé nagara-nagara ngamanca kantoré ana ing kutha iki.

Ing sasi Juli 2003, pusat kutha Tel Aviv ditetepaké déning UNESCO minangka salah
siji Situs Warisan Donya, amarga arsitekturé kanthi gaya Bauhaus.

Kutha kosmopolitan iki uga nduwèni komunitas Arab (Palestina) sing cukup akèh
sing manggon ing tlatah Jaffa.

Tel Aviv nduwèni program kutha kembar karo 27 kutha lan kekancan (partnership)
karo kutha Los Angeles, California, USA:



https://jv.wikipedia.org/wiki/Takhta_Suci

Tahta Suci (Basa Latin: Sancta Sedes) punika tahta keuskupan Roma. Pejabat lan
petinggi lokal saking Keuskupan Roma inggih punika Uskup Roma, ingkang langkung
dipuntepangi kanthi sebatan Sri Paus. Istilah Tahta Suci, kadosdéné ingkang
dipunpigunakaken salebetipun ukum kanonik, ugi dipunpahami minangka Sri Paus lan
Kuria Romawi (Basa Latin: Curia Romana, sacara harafiah tegesipun “Dhéwan
Romawi”), inggih punika pusat pamaréntahan Gréja Katulik, lan arupi pangertosan
ingkang umum dipunpigunakaken sapunika.

Tahta Suci ugi dipunsebat "Tahta Apostolik", senadyan nami punika
dipunpigunakaken kagem tahta keuskupan pundi kémawon ingkang dipundegaken déning
para Rasul Kristus lan sacara khusus kagem tiga tahta patriarkat purba, inggih
punika Roma (Santo Petrus lan Santo Paulus), Alexandria (Santo Markus) lan
Antiokhia (Santo Petrus). Ing tembé wingking Konstantinopel lan Yerusalem ugi
dipunlebetaken salebetipun golongan tahta patriarkat. Gangsal tahta punika
dipunurutaken adhedhasar tingkat kinurmatan inggih punika Roma, Konstantinopel,
Alexandria, Antiokhia, Yerusalem.

Sasanèsipun Roma, Tahta Keuskupan Agung Mainz, ingkang ugi arupi jenjang
elektoral lan primasi, punika satunggil-satunggilipun tahta keuskupan sanès
ingkang ugi dipunsebut kanthi nami "Tahta Suci" senadyan sebatan wau arang
sanget dipunpigunakaken.

Paus ngurus Gréja liwat Kuria Romawi. Kuria Romawi kapérang saking Sekretariat
Nagari, 9 Kongregasi, 3 Tribunal, 11 Dhéwan Kepausan, lan sarangkaian jawatan
ingkang ngladosi urusan Gréja ing tingkat paling inggil. Sekretariat Nagari,
dipuncipeng déning Kardinal Sekretaris Nagari, ngarahaken lan ngoordhinasi
Kuria. Jabatan Sekretaris Nagari, ingkang sapunika dipuncipeng déning Tarcisio
Kardinal Bertone, arupi padanan Tahta Suci kanggé jabatan Perdhana Mentri. Uskup
Agung Dominique Mamberti, Sekretaris bagéyan Hubungan kaliyan Nagari-Nagari
saking Sekretariat Nagara tumindak minangka Mentri Manca Nagari Tahta Suci.
Bertone lan Mamberti nampi panugasanipun piyambak-piyambak saking Sri Paus
Benediktus XVI nalika wulan September 2006.

Prefektur Perekonomian ngoordhinasi kauangan dhépartemèn-dhépartemèn Tahta Suci
lan nyelia administrasi “Patrimoni Tahta Suci”, satunggiling dana investasi
ingkang awalipun saking Prajanjian Lateran. Satunggiling komisi ingkang
anggotanipun 15 Kardinal, dipunketuai Kardinal Sekretaris Nagari, nyipeng
wewenang pangawasan final dhumateng sadaya urusan kauangan Tahta Suci, kalebet
urusan-urusan Institut Karya Réligius, inggih punika Bank Vatikan. Prefektur
Rumah Tangga Kepausan kagungan tenggel waler dhumateng upacara-upacara kepausan
sarta pakaryan lan kagesangan sedinten-dinten saking Sri Paus.

Sami kadosdéné Tahta-Tahta Apostolik sanèsipun, Tahta Suci boten bibar menawi
Sri Paus tilar donya utawi ngunduraken dhiri. Kosok wangsulipun Tahta Suci
lumampah kaliyan satunggiling pakèt hukum sede vacante ingkang bènten. Salami
mangsa interregnum kasebat, para pejabat Kuria Romawi (kadosdéné para prefèk
kongregasi) tumut mandheg njabat, kejawi kalih pejabat inggih punika Kepala
Penitentiaria, ingkang nglajengaken perananipun ingkang wigatos salebetipun
perkawis pamaringan absolusi lan dispensasi, sarta Kardinal Camerlengo (Kepala
Urusan Rumah Tangga Kepausan), ingkang nglampahaken urusan-urusan sauntawis
(inggih punika properti lan kauangan) Tahta Suci salaminipun periode punika.
Kapamimpinan Tahta Suci, ingkang ugi arupi kapemimpinan Gréja Katulik,
dipunbebanaken dhumateng Dhéwan Kardinal. Hukum Kanonik nglarang Dhéwan Kardinal
lan Camerlengo nepangaken inovasi utawi perkawis énggal punapa kémawon
salebetipun pamaréntahan Gréja salaminipun periode punika.



https://jv.wikipedia.org/wiki/Taiwan

Républik China (Aksara Cina tradhisional: 中華民國; Aksara Cina prasaja: 中华民国;
Wade-Giles: Chung-hua Min-kuo, Tongyong Pinyin: JhongHuá MínGuó, Hanyu Pinyin:
Zhōnghuá Mínguó) iku nagara sing saiki nguwasani tlatah kapuloan Taiwan,
Kapuloan Pescadores, Quemoy, lan Kapuloan Matsu. Tembung "Taiwan" biasané
digunakaké kanggo ngrujuk ing Républik China minangka kabèh, sawetara iku
istilah "China"/"Tiongkok" ngrujuk ing Républik Rakyat Cina, sing nguwasani
Tiongkok Daratan, Hong Kong lan Makau. Sanadyan "Républik China" iku jeneng
resmi nagara iki, tembung "China" iku dhéwé biasané ngrujuk ing Tiongkok Daratan
sing pamaréntahané dijupuk déning Républik Rakyat China sawisé pamaréntahan
Républik China bubar ing taun 1949. Manggan mriksani Républik China (1911-1949)
lan Perang Sadulur Tiongkok kanggo katrangan luwih akèh.

Républik China (ROC) iku wiwité ing Tiongkok Daratan, sawisé pamaréntahan
Dinasti Qing digulingaké ing taun 1912 lan nandhani bubaré 2.000 taun
pamaréntahan kakaisaran.



https://jv.wikipedia.org/wiki/Syi%27ah

Syi’ah (Basa Arab: شيعة, Basa Pèrsi: شیعه) iku aliran utawa mazhab jroning
Islam. Muslim Syi'ah nuruti Islam miturut sing diajaraké déning Nabi Muhammad
lan Ahlul Bait-é. Syi'ah nulak kapemimpinan saka telung Khalifah Sunni pisanan
kayadéné Sunni uga nulak Imam saka Imam Syi'ah. Wangun tunggal saka Syi'ah ya
iku Shī`ī (Basa Arab: شيعي.) nunjuk marang pandhèrèk saka Ahlul Baitldan Imam
Ali. Watara 90% umat Muslim sadonya arupa kaum Sunni, lan 10% nganut aliran
Syi'ah.

Istilah Syi'ah asal saka tembung Basa Arab شيعة Syī`ah. Wangun tunggal saka
tembung iki ya iku Syī`ī شيعي.

"Syi'ah" iku wangun cendhak saka kalimat mawa sajarah Syi`ah `Ali شيعة علي
tegesé "pendhèrèk Ali", sing magepokan karo Q.S. Al-Bayyinah ayat
khoirulbariyyah, wektu mudhuné ayat iku Nabi SAW paring sabda: "He, Ali sliramu
lan pendhèrèkmu iku wong-wong sing beja" (ya Ali anta wa syi'atuka humulfaaizun)

Miturut 'ètimologi' basa Arab, "syiah" iku maknané pambéla lan pandhèrèk. Kejaba
iku, maknané uga samubarang sing ngumpul amarga sawijining perkara.. Déné, manut
tembung syariat duwé arti: wong-wong sing mratélakaké yèn Ali bin Abi Tholib iku
luwih utama ing antarané para sahabat lan luwih wenang nyekel garising pamimpin
kaum muslimin, semono uga para putra-wayahé.. Ing sajarah, syiah ngalami
sawetara owah-owahan kaya déné Sunni.

Muslim Syi'ah percaya yèn Kulawarga Muhammad iku punjering ngèlmu paling apik
kanggo mangertèni Qur'an lan Islam, guru paling becik perkara Islam iku Nabi
Muhammad lan sing pinercaya jaga tradisi Sunnah. Béda pangertèn karo Sunni, sing
disebut Ahlul Bait iki dijupuk seka anak turuné Ali bin Abi Tholib lan Fatimah.

Sacara khusus, Muslim Syi'ah nduwé panemu yèn Ali bin Abi Tholib, ya iku sepupu
lan mantu Muhammad lan bapak kulawarga Ahlul Bait, iku nerusaké kekhalifahan
sawisé Nabi Muhammad. Muslim Syi'ah percaya yèn Ali jumeneng dadi khalifah iku
dipilih langsung déning Nabi Muhammad, lan préntah Nabi iku artiné wahyu seka
Allah.



https://jv.wikipedia.org/wiki/Sushi

Sushi (鮨, 鮓, utawa padatan すし, 寿司, Sushi?) ya iku panganan Jepang kang isiné
sega kang dibentuk bareng karo lawuh (neta) awujud panganan laut, daging,
janganan mentah utawa kang wis dimasak. Sega sushi iku rasané rada kecut jalaran
dibumboni karo campuran cuka, beras, uyah, lan gula.

Asal-usul tembung sushi ya iku saka tembung kahanan kanggo rasa kecut kang
tinulis nganggo aksara kanji (酸し, sushi?). Wiwitane, sushi ditulis nganggo
aksara kanji 鮓 mujudake istilah kanggo salah sijining jinis cara ngawetake iwak
diarani (魚醤, gyoshō?) kang ngolesi iwak nganggo uyah, bubuk ragi (麹, koji?)
utawa ampas sake (糟, kasu?). Panulisan sushi nganggo aksara kanji 寿司 kang
diwiwiti saka jaman Edo mujudake cara panulisan ateji (nulis nganggo aksara
kanji) liyane kang unine padha.

Saperangan sushi kang kawentar ya iku nigiri, gunkan, norimaki, temaki,
oshizushi, inari, chirashi.

Nigiri mujudake sushi kang awujud sega kepel kang diwenehi neta (lawuh) iwak,
kerang, lan sapanunggale ing ndhuwure. Cara mangan nigirizushi ya iku:



https://jv.wikipedia.org/wiki/Stilistika

Stilistika punika kadamel saking tembung stilistics ing salebeting basa Inggris
ingkang kadhapuk saking kaléh tembung inggih punika stilist lan ics. Stilistika
inggih punika elmu ingkang ngrembag babagan leléwaning basa ingkang
dipunginakaken ing salebeting karya sastra; elmu interdisipliner antawis
linguistik lan kasusastraan.

Ruang lingkup stilistika kaperang dados kalih, inggih punika ruang lingkup
ingkang nggadhahi gegayutan kaliyan objek stilistika lan ruang lingkup nggayut
kaliyan objek ingkang dipunanalisis ing panaliten lumantaring biografi, sejarah
sastra, lan pèriode tartamtu.

Stilistika ana kaitane karo babagan cabang lan tataran linguistik. Tuladhane,
ing kajian panganggone basa ing susastra lan efektivitas panggunaane, gelem ora
gelem dhéwé nyedak'i sosiolinguistik.. Miturut karakteristik susastra iku dhéwé,
ana kajian kang pinuju ing tataran fonologi, morfologi, sintaksis utawa
semantik, lan ora arang ing sebagean tataran. Tuladhané kanthi cara sing gampang
wong padha nggayutaké geguritan karo fonologi amarga merduné swara, padhané
swara utawa swara kang dibalèni arupi sarana stilistik kang umum ana ing
geguritan..

Stilistik iku minangka subsidiplin linguistik kang ngarahké pandangan maring
teks-teks sastra. Stilistik nerapaké metode-metode struktural maring teks-teks
sastra. Sakliyane iku itu didelok saka perspektif liyané, stilistik bisa
dipahami minangka disiplin otonom kang nyoba nerapaké kanthi efektif
metode-metode kang linguistik utawa eilmu sastra.

Ing pirembagan Gaya Basa Sastra, sastrawan nagara Keris Mas, Dewan Basa dan
Pustaka, Kuala Blethok (1988:8) ngartèkaké yèn stilistika ora béda saka kajian
stail kang ngrembug sakabèhané pepestèning gaya kasusastraan kanggo mbiji lan
éntuk paham sing bener babagan sawijining teks kasusastraan

Ing sajroning Stylistics, Harmondworth Penguin Book Tunner (1977:7)ngrumusaké
yèn stilistika ya iku bagean saka linguistik kang musatakè pandangané ing
variasi panggunakan basa utamané basa ing kesusastraan. Adhedasar sakabehané
jlèntrèhan ing dhuwur mau bisa dirumusaké yèn: 1) Stilistika iku elmu
interdisipliner linguistik karo sastra. 2) Stilistika iku elmu babagan
panggunakan basa ing karya sastra. 3) Stilistika iku elmu gaya basa kang
digunakaké ing wacana sastra. 4) Stilistika iku ngandhut wacana sastra kanthi
orientasi linguistik.

Kawit zaman Plato (427-317 SM) lan Aristoteles (384-322 SM)sabeneré wes ana
kajian linguistik babagan proses proaktif ing kesusastraan. Zaman Plato lan
Aristoteles manawa kadohen saka zamané kita. Ing taun 1916 wes metu sawijining
tembung saka pirembagan sastrawan lan basa kanthi akhiran Formolisme Rusia,
jeneng buku kui The Studi In Theory of Puitics Language. Ing taun 1923 Roman
Jakobsan nulis babagan geguritan Ceko kang nerapaké kriteria semantik modern ing
pambasan struktur lan tata rakiting geguritan.

Ing taun 1957, Chomsky mbukak pandangan anyar ing linguistik ana ing panerbitan
bukuné Syntactic Structures. Kesusastraan ngrasakaké akibat saka pandangan anyar
kui. Ing awalé, sastrawan lan kritikus sastra nggunakaké manfaat pengkajian
linguistik ing karya sastra. Akèh anggepan pengkajian kui mau bakal ngrusak
endahing seni karya sastra kui. Suwe ning suwe sansoyo disadari yèn pandekatan
linguistik minangka salah sawijining pandekatan kang bisa digunakaké kanggo
nemukaké makna karya sastra.

Analisis stilistika ngupayakaké ngganti subyektif lan impressionisme kang
digunakaké kritikus sastra kanggo pedoman nalikané neliti karya sastra nganggo
sawijining pengkajian kang relatif luwih obyektif lan ilmiah.

Ing taun 1973, metu Stylistics,karangan G.Tunner Harmsondworth, Penguin Books.
Ing taun 1980, metu buku Linguistics;for Students of Literatur A Stylistics
Introduction of the study of Literatur Pergamo Fustitut of English, Oxford
karangan Michael Cumming lan Robert Simon. Ing taun 1985, ana buku Stylistics
and Teaching of Literature. Ing Malaysia, stilistika uga ngalami pangrembakan.
ing taun 1966, Yunus wes akèh nulis makalah stilistika. Dhèwèké klebu pakar
stilistika, ing sandhingé Mohammad Yusof Hasan lan Shahran Ahmad, makalah Yunus
wes dibukak nganggo judul Dari Kata ke Ideologi panerbit Fajar Bakti, Petalung
Jaya 1985



https://jv.wikipedia.org/wiki/Soto

Soto, sroto, utawa coto iku panganan khas Indonésia sing kagawé saka kaldhu
daging lan janganan. Daging sing paling kerep digunakaké ya iku daging sapi lan
pitik, nanging uga babi lan wedhus.

Manéka laladan ing Indonésia nduwèni jinis soto dhéwé-dhéwé, kanthi kandhutan
sing béda-béda, kayata Soto Kediri, soto Madura, soto Betawi, soto Padang, soto
Bandhung, soto Sokaraja, soto Banjar, soto Medan, coto Makassar. Soto uga
dijenengaké miturut bahané, kayata soto pitik, soto babat.

Soto bisa dicawisaké karo rupa-rupa lawuh, upamané krupuk, perkedèl, emping
mlinjo, sambel, saus kacang, lan sapanunggalané. Akèh-akèhé soto dicawisaké
sacara kapisah karo sega, kayadéné soto Betawi, soto Padang, lan liya-liyané.
Nanging ana sing dicawisaké bebarengan karo sega utawa soto campur sega, contoné
soto Kudus. Saliyané iku ana uga soto sing dicawisaké nganggo lonthong utawa
sega sing wis dimasak kanthi dibungkus godhong gedhang (buras), upamané soto
Makassar. Ana uga soto sing nganggo mie, lan dudu sega minangka menu pokok,
contoné soto Mie Bogor.



https://jv.wikipedia.org/wiki/Sita

Sita (Sanskerta: सीता; Sītā, uga dieja Shinta) utawa Dèwi Sinta, iku garwané Sri
Rama lan bagéyan saka wiracarita Ramayana. Rama krama karo Sita sawisé menang
swayambara bisa mbenggang gandéwa.

Sinta iku ya tau diculik déning Rahwana, Ratu ing Alengka. Nanging dhèwèké bisa
diuwalaké manèh déning pitulungé Anoman, kethèk putih.

Ing basa Sansekerta, tembung Sita nduwèni teges "kerut". Tembung "kerut" iku
tembung kang nduwèni rasa kang puitis nalika jaman India Kuna, kang nuduhake
aruming kasuburan. Jeneng Sita ing Ramayana iku saka tembung Dewi Sita, kang wis
disebutake ing Rigweda minangka dewi bumi kang mberkahi sawah lan tetanduran
pari lan liya-liyane.

Kaya paraga kang misuwur ing legenda Hindu liyane, Sita uga misuwur kanthi
pirang-pirang paraga, kayata, minangka putri Raja Janaka, dhèwèké jejuluk
Janaki; minangka putri Mithila, dhèwèké jejuluk Maithili; minangka garwane Rama,
dhèwèké jejuluk Ramaa. Amarga saka Krajaan Wideha, dhèwèké uga dikenal kanthi
jeneng Waidehi.

Ramayana nyeritakake yèn Sita ora putrine Janaka. Sawijining dina Krajaan Wideha
lagi kena musibah, para wargane akèh kang kaluwen. Janaka minangka raja
nganakake upacara utawa yadnya ing sawahkanthi cara ngluku. Banjur mata lukune
nerak pethi kang isine bayi wedok. Bayi iku dijupuk lan didadekake anak angkat
titipan Pertiwi, dewi bumi lan kasuburan.

Sita dirumati ing Mithila, ibu kota Wideha déning Janaka lan Sunayana,
permaisurine. Sawise gedhe, Janaka nganakake sayembara kanggo ngentuke jodhone
Sita. Sayembarane iku awujud menthangake gendewa kang abot warisane Dewa Siwa.
Sayembara iki dimenangkan déning Rama, pangeran saka Kerajaan Kosala. Sawise
nikah Sita melu Rama urip ing Ayodhya, ibu kota Kosala.



https://jv.wikipedia.org/wiki/Sisifos

Wonten ing mitologi Yunani, Sisifos (Σίσυφος) inggih punika laré saking Aiolos
lan Enarete . Sisifos punika garwanipun Merope ugi kalebet pendiri lan raja
Efira, Korintus. Miturut sumber sanèsipun, Sisifos punika bapak saking Odisseus
saking hubunganipun kalihan Antiklea .

Sisifos punika nglampahi dagang lan pelayaran, ananging piyambakipun punika
tiyang ingkang gadhah sipat tamak lan kemaruk. Sisifos asring mateni wisatawan
ugi para dhayohipun. Miturut Homeros, Sisifos punika tiyang ingkang licik
sanget. Kejawi punika Sisifos sare kalihan purunanipun piyambak, ngrebut tahta
sedhèrèkipun, lan mbocoraken wadi (rahasia) Zeus. Awit saking punika, Zeus
paring dhawuh dhateng Thanatos (dewa kematian) supados ngurung Sisifos ing
Tartaros. Nalika Thanatos badhe ngrante Sisifos, Sisifos nyuwun dhateng Thanatos
supados nyobi rumiyin rante kasebut kanggé nedahaken cara kerjanipun.
Sasampunipun Thanatos ngranté awakipun piyambak, Sisifos banjur ngunci saéngga
Thanatos kajebak ing ranté punika. Awit saking punika damel boten wonten
manungsa ingkang tilar donya. Ares ingkang rumaos mangkel amargi boten wonten
manungsa ingkang mati ing peperangan banjur mbebeasaken Thanatos lajeng damel
Sisifos tilar donya.

Sadèrèngipun Sisifos tilar donya, piyambakipun nyuwun garwanipun supados boten
dipunkubur lan kauncalaken mayatipun ing tengahing rerameann. Garwanipun nyaguhi
menapa ingkang dados panyuwunipun Sisifos. Sasampunipun mati lan dugi ing dunia
bawah, Sisifos mbujuk Persefone, ratu dunia bawah, supados paring ijin kangge
medal sekedhap dhateng alam manungsa lan dukha marang garwanipun amargi boten
paring panguburan ingkang saé. Persefone paring ijin lajeng Sisifos kondur
marang Korinth. Ananging Sisifos boten purun kondur malih ing dunia bawah lan
tetep pengin wonten ing alamipun manungsa. Pungkasan Sisifos dipunbeta kanthi
peksa déning Hermes. Wonten ing versi sanesipun, Sisifos matur dhateng Persefone
bilih Sisifos dipunbeta ing Tartatos amargi wonten klèntu lan nyuwun
piyambakipun dipundamel bebas.

Ing Tartaross, Sisifos dipunhukum supados ngangkat watu ingkang ageng dhateng
nginggiling bukit. Sasampunipun dugi wonten nginggil, watu kasebut ngglundhung
mangandhap saéngga Sisifos kedah ngangkat malih mekaten seterusipun.



https://jv.wikipedia.org/wiki/Simpoa

Simpoa, sempoa, dekak-dekak utawi menawi wonten Basa Inggris punika abacus
kalebet salah satunggaling piranti kuno ingkang kaginakaken kanggé ngetung
adhedhasar teori matematika kadamel saking rangka kayu kanthi sedèrètan poros
isinipun manik-manik ingkang saged dipungèsèr ngiwa-nengen utawi munggah-mundhun
.

Asal-usuling sempoa punika awrat sanget anggènipun mangertosi amargi pitanti
étung ingkang mirip kaluan sempoa kathah dipuntepangi wonten ing kabudayan ing
donya. Konon sempoa punika sampun wonten ing Babilonia lan wonten ing Tiongkok
kirang langkung taun 2400 SM lan 300 SM. Tiyang wonten ing zaman kuno ngétung
kanthi cara damel garis-garis lajeng mapanaken watu ing nginggiling pasir
ingkang kalebet wujud wiwitan saking manéka warna wujud sempoa.

Wonten ing Basa Inggris sempoa kawéntar kanthi nama abacus. Tembung abacus
sampun kawiwitan awit taun 1387, nyilih tembung ing Basa Latin abakos saking
tembung abax ingkang wonten ing Basa Yunani ateges "tabel perhitungan." ing Basa
Yunani, tembungabax ugi ateges tabel kanggé nggambar betuk geometris ing
sanginggiling pasir utawi wedhi.

Piranti étung punika sampun atusan taun kepengker kaginakaken déning
bangsa-bangsa ing Asia Barat. Bangsa-bangsa kasebut ngginakaken sempoa minangka
piranti bantu nalika transaksi dol-tinuku. Lan ugi dipunkinten-kinten bilih
sempoa ugi kalebet komputer kapisan ingkang dipunklaim déning sabagéyan tiyang
amargi kemampuan anggènipun ngetung .

Lajeng saya dangu sempoa dados kawéntar lan dados piranti bantu ngétung wonten
ing sekolahan. laré-laré wiwit nyinanu kados pundi ngginakaken sempoa kanthi
leres kanggé perhitungan matematika dhasar kados penambahan, pengurangan,
perkalian , lan pembagian.

Kirang langkung wonten ing taun 80an, sempoa punika wiwit dipunkembangaken ugi
dipunteliti kanthi tememen ing Jepang saéngga ngasilaken satunggaling metode
étungan sempoa ingkang énggal kanthi formasi manik-manik 1 wonten nginggil lan 4
wonten ngandhap. Boten kados formasi manik-manik kados sadèrèngipun.
Pangembangan metode sempoa saking Jepang punika dados terobosan énggal saking
metode sempoa ingkang wonten, inggih punika wontenipun metode mental aritmatika.

Metode punika kalebet pangembangan saking metode sempoa ingkang sampun wonten.
Kanthi ngginakaken metode sempoa lan mental aritmatika ingkang dipunkembangaken
ing Jepang langkung gampil anggenipun ngginakaken lan nyinauni. Punika katingal
saking kathah ingkang ngginakaken metode sempoa lan mental aritmatika ing donya.



https://jv.wikipedia.org/wiki/Shogun

Shogun (将軍, Shōgun?) iku istilah basa Jepang sing tegesé jendral. Jroning
kontèks sajarah Jepang, yèn disebut pejabat shogun mula sing dimaksudkaé ya iku
Sei-i Taishōgun (征夷大将軍, Sei-i Taishōgun?) sing tegesé Panglima Paling Dhuwur
Pasukan Ekspedisi nglawan Wong Biadab (istilah "Taishōgun" ateges panglima
angkatan bersenjata). Sei-i Taishōgun arupa salah siji jabatan jendral sing
digawé ing sanjabaning sistem Taihō Ritsuryō. Jabatan Sei-i Taishōgun dibusak
wiwit Restorasi Meiji. Senajan mangkono, jroning basa Jepang, istilah shōgun
sing tegesé jendral jroning kamilitèran tetep dipigunakaké tekan saiki.

Wiwit jaman Nara tekan jaman Heian, jendral sing dikirim kanggo nelukaké
wewengkon bagéyan wétan Jepang diarani Sei-i Taishōgun, disingkat shogun.
Jabatan sing luwih asor saka Sei-i Taishōgun diarani Seiteki Taishōgun (征狄大将軍,
panglima panelukan wong barbar?) lan Seisei Taishōgun (征西大将軍, panglima panelukan
wewengkon kulon?). Gelar Sei-i Taishōgun diwènèhaké marang panglima keshogunan
(bakufu) wiwit jaman Kamakura tekan jaman Edo. Shogun iku uga pejabat Tōryō
(kepala klan samurai) sing diantuki adhedhasar garis keturunan.



https://jv.wikipedia.org/wiki/Senam

Senam ya iku kalebu jroning cabang ulah raga kang nganggo grakan mbutuhake
tenaga,lan bisa selaras antarane obahan fisik sing teratur. Wujud modern senam
ya iku : Palang tak seimbang, balok keseimbangan, senam lantai. Wujud-wujude iku
mau bisa berkembang saka latihan kang digunakake déning bangsa Yunani kuno
kanggo numpaki lan mudun saka kéwan jaran lan sirkus.

Senam biasane digunakake wong kanggo rekreasi, relaksasi utawa nenangake
pikiran, biasane ana sing dilakoake ing omah, ing panggonan kanggo senam utawa
fitness, ing gymnasium utawa ing sekolah.

Saiki, wiwit cilik wis akèh bocah cilik kang wis biasa dilatih senam, diajari
wong tuané utawa guru ulah raga ing sekolah.

Senam jenise macem-macem, ana senam lantai, senam hamil, senam aerobik, senam
pramuka, Senam Kesegaran Jasmani (SKJ), dsp. Biasane ing sekolah dasar utawa SD,
guru-guru ngajarake senam-senam kang gampang dimangerteni déning murid-murid,
kayata SKJ lan senam pramuka. Nanging nalika wis mulai remaja, akèh wong-wong
kang nglakokake senam aerobik, utawa senam-senam liyane kang kalebu meditasi
kanggo nenangake pikiran.



https://jv.wikipedia.org/wiki/Samudra_Atlantik

Samudra Atlantika iku samudra paling gedhé kaloro ing donya, nyakup watara 1/5
lumahing bumi. Tembung Atlantik asalé saka mitologi Yunani sing tegesé "Segara
Atlas".

Samudra iki awangun aksara S, mujur saka belahan bumi lor tekan belahan bumi
kidul, kabagi loro déning garis khatulistiwa dadi Atlantika Lor lan Atlantika
Kidul. Diwatesi déning Amérika Lor lan Amérika Kidul ing sisih kulon samudera
lan Éropah lan Afrika ing sisih wétan samudra.

Samudra Atlantika kagandhèng karo Samudra Pasifik, ing sisih lor bumi déning
Samudra Arktik lan ing sisih kidul bumi déning Lintasan Drake. Hubungan gawéyan
manungsa antara Samudra Atlantik karo Samudra Pasifik digawé liwat Terusan
Panama. Wates antara Samudra Atlantik karo Samudera Hindia ing sisih wétan,
diwatesi ing garis 20° Bujur Wétan. Wates antara Samudra Atlantik karo Samudra
Arktik ya iku garis saka Greenland menyang Svalbard ing sisih lor Norwegia.

Nyakup watara 20% lumahing bumi, Samudra Atlantik dumunung ing urutan kaloro
paling gedhé bab ukurané sawisé Samudra Pasifik. Diitung karo segara ing
saubengé samudra iki ambané 106.450.000 km²; yèn segara ing saubengé ora
diitung, jembaré 82.362.000 km².

Abidjan (Pasisir Gading), Akra (Ghana), Amsterdam (Walanda), Antwerp (Belgia),
Bahia Blanca (Argentina), Baltimore (AS), Banjul (Gambia), Belfast (Britania
Raya), Bergen (Norwegia), Betio (Kiribati), Bissau (Guinea-Bissau), Bordeaux
(Prancis), Boston (AS), Bremen (Jerman), Brest (Prancis), Bristol (Britania
Raya, Buenos Aires (Argentina), Cadiz (Spanyol), Cape Town (Afrika Kidul),
Casablanca (Maroko), Cayenne (Guyana Prancis), Charleston (AS),
Cherbourg-Octeville (Prancis), Conakry (Guinea), Cork (Républik Irlandia),
Cotonou (Benin), Dakar (Senegal), Douala (Kamerun), Dublin (Républik Irlandia),
Dunkirk (Prancis), Edinburgh (Britania Raya), Fortaleza (Brasil), Georgetown
(Guyana), Glasgow (Britania Raya), Hamburg (Jerman), Halifax (Kanada),
Jacksonville (AS), La Coruña (Spanyol), Lagos (Nigeria), Las Palmas (Kapuloan
Canary, Spanyol), Le Havre (Perancis), Libreville (Gabon), Lisboa (Portugal),
Liverpool (Britania Raya), Lomé (Togo), London (Britania Raya), Luanda (Angola),
Malabo (Guinea Ekuatorial), Monrovia (Liberia), Montevideo (Uruguay), Montreal
(Kanada), New Haven (AS), New York (AS), Newcastle upon Tyne (Britania Raya),
Newport News (AS), Norfolk (AS), Nouakchott (Mauritania), Oslo (Norwegia),
Ostend (Belgia), Paramaribo (Suriname), Philadelphia (AS), Port Harcourt
(Nigeria), Porto (Portugal), Porto Novo (Benin), Portsmouth (Britania Raya),
Portsmouth (AS), Providence (AS), Rabat (Maroko), Recife (Brasil), Rio de
Janeiro (Brasil), Rotterdam (Walanda), Salvador (Brasil), Santander (Spanyol),
Santos (Brasil), Savannah (AS), Sevilla (Spanyol), Southampton (Britania Raya),
Tangier (Maroko), Trondheim (Norwegia), Vigo (Spanyol), Pasisir Walvis
(Namibia), Wilmington (AS)



https://jv.wikipedia.org/wiki/Sambel

Sambel iku saus sing biasané digawé saka lombok. Bisa saka lombok abang utawa
lombok ijo. Sambel rasané pedhes lan fungsiné kanggo nambah rasaning sawijining
panganan. Sambel iku biasa digunakaké ing pawon Asia Kidul-Wétan, utamané ing
Indonésia, Malaysia, Singapura lan uga Cina. Saiki sambel uga disenengi ing
Walanda.

Sambel penyèt kalebu masakan kang cukup misuwur ing Indonésia. Contoné ya iku
ayam penyèt, tempé penyèt, endhog penyèt. Sambel penyèt iki biyasané kanggo
sambel iwak|iwak utawa lawuh lan ana lalapané. Lalapan iki arupa kol, timun,
kemangi, taogé utawa cambah lan sayuran kang kena kanggo lalapan liyané. Sambel
penyèt saiki uga ora mung didol ing warung-warung makan pinggir dalan, ananging
wis akèh restoran kang nyediaké menu penyètan. Sambel penyèt iki paling misuwur
ing tlatah Jawa Timur utamane ing Lamongan. Saliyané penyèt tempé lan iwak uga
ana unggas penyèt. Tuladhané ya iku pitik, bèbèk, lan manuk puyuh penyèt. Ing
Lamongan sambel penyèt dikenal kanthi jeneng penyèt Lamongan|Lamongan.

Sambel Bali ya iku sambel kang asalé khas saka Bali. Sambel Bali biyasané
dipangan karo sega lan masakan khas Bali liyané. Sambel Bali uga ana kang
ngarani sambal matah. Sambel Bali biyasané dianggo bumbu pitik|pitik kang isih
wutuh utawa pitik kang wis disuwiri cilik-cilik. Sambel Bali digawé saka lombok
lan bumbu pawon liyané.

Sambel asam ya iku sambel kang diwénéhi blimbing keris utawa blimbing sayur.
Sambel asem biyasané kanggo masak iwak utawa ayam. Yèn nduwé penyakit magh luwih
becik ora mangan sambel asam. Amarga rasané kang kecut, ora apik kanggo asam
lambung.

Sambel rujak ya iku sambel kang biyasané kanggo mangan rujak. Sambel rujak uga
diarani bumbu rujak.

Kang mbedakaké sambel rujak karo sambel liyané ya iku sambel rujak nggunakaké
gula abang kanggo campuran sambel. Gula abang iki kanggo ngurangi pedes sambel.

Sambel uga kena dikombinasekaké ing masakan. Tuladhané bukur utawa kerang,
tempé, daging. Saliyané iku sayuran|sayuran uga kena dimasak nganggo sambel
utawa mung kanggo lalapan mentah kang dipangan nganggo sambel.



https://jv.wikipedia.org/wiki/Sake

Sake (酒; diunekake "sɑ.kɛ" "SA-KE") ya iku sawijining ombèn-ombènan kang
ngandhut alkohol saka Jepang kang mujudake asil fermentasi beras. Cara nggawé
sake tinulis iing buku wiwitan watara taun 700 sawise Masehi..

Ing Jepang, tembung "sake" tegese "omben-omben". Ing saperangan laladan bisa
ditegesi liyane. Ing Kyushu Kidul, sake tegese ombenan kang disuling. Ing
Okinawa, kang diarani sake iku shōchu kang digawé saka tebu. Ambune sake mirip
karo tapé.

Wiwit jaman biyen, wong-wong wis nggawé alkohol lan ndadekake minangka bageyan
budaya. Pirang-pirang abad kepungkur, wong Jepang wiwit nyampurake panganan
pokoke, beras, karo banyu murni lan mikroorganisme koji kanggo nggawé Nihon-shu
(sake jepang). Sake mujudake omben-omben ngandhut alkohol kang digawé déning
para ahli kanggo selerane wong Jepang kang mardhika saka prabawane budhaya liya.

Sake Jepang digawé saka telung bageyan fermentasi kang nganggo koji saka beras
kang wis ditukuli jamur, ya iku sawijining adonan winih wiwitan dibanjurake
proses sterilisai ing hawa adhem.. winih wiwitan iku penting jalaran bisa
ndadekake fermentasi kanthi bebarengan, wiwit saka mangsa Moromi utawa mangsa
utawa.. Tahapan fermentasi ya iku:adalah



https://jv.wikipedia.org/wiki/Sadiq_Khan

Sadiq Aman Khan (lair 8 Oktober 1970) ya iku pulitikus Britania sing dadi Wali
Kutha London kawit Mèi 2016. Dhèwèké Anggota Parlemèn (cara Inggris: Member of
Parliament, dicekak MP) tumrap wewengkon Tooting saka taun 2005 tekan taun 2016.
Minangka anggota Parté Buruh, dhèwèké nganut idhéologi dhémokrat sosial.

Lair ing London ing kukuban kulawarga Pakistan-Britania saka golongan narakarya,
Khan iku lulusaning jurusan Ukum ing Universitas London Lor. Dhèwèké nuli
makarya dadi solisitor mirunggan babagan hak manungsa, lan dadi mantrining
Liberty salawas telung taun. Anut Parté Buruh, Khan minangka Anggota Déwan
tumrap Wandsworth (pamukiman ing London) saka taun 1994 tekan taun 2006
sadurungé kadhapuk MP kanggo wewengkon Tooting taun 2005. Sangisoring
pamaréntahan Parté Buruh kanthi Wasir Gordon Brown, dhèwèké lungguh Mantri
Nagara babagan Kawula kala taun 2008, nuli dadi Mantri Nagara babagan
Tetumpakan. Awit minangka sekuthu pokok saka lelurah Parté Buruh Ed Miliband,
dhèwèké leladi sajeroning Kabinèt Wayangan Ed Miliband dadi Carik Wayangan
Nagara babagan Bebener, Tuwan Kanselir Wayangan, lan Mantri Wayangan London.

Khan kapilih Wali Kutha London ing pilihan wali kutha 2016, nggantèni Wali Kutha
saka Parté Konservatif, Boris Johnson. Kapilihé dadi Wali Kutha London njalari
dhèwèké minangka Muslim kapisan sing dadi wali kutha kanggo kutha krajan gedhé
ing wewengkon Kulonan.



https://jv.wikipedia.org/wiki/Rontal

Rontal (tegesé: ron tal, "godhong wit tal") utawa uga kerep lontar iku godhong
wit siwalan (Latin palmyra utawa borassus flabellifer) sing digaringaké lan
dianggo bahan naskah lan kerajinan. Artikel iki utamané medhar rontal sing
dianggo bahan naskah manuskrip, utawa buku tulisan tangan.

Rontal sing dienggo bahan naskah tulisan tangan dienggo ing saubenging Asia
Kidul lan Asia Kidul-Wétan. Ing Nusantara akèh ditemokaké naskah rontal saka
Tatar Sundha (Jawa Kulon), Tanah Jawa, Bali, Madura, Lombok, lan Sulawesi Kidul.

Ing pulo Bali, godhong-godhong siwalan utawa rontal sing dianggo bahan tulisan
isih dianggo nganti sepréné. sepisanan godhong-godhong wit siwalan dipethik saka
wit. Olèhé methik biyasané ing sasi Maret/April utawa September/Oktober amarga
godhong-godhong ing mangsa iki wis tuwa. Banjur godhong-godhong dikethoki lan
olèhé ngethok kasar. Banjur dipépé nganggo panasing srengéngé. Prosès iki gawé
werna godhong sing sadurungé ijo dadi rada kuning-kuning.

Terus godhong-godhong iku ditumpuk lan diprès karo sawijining piranti sing ing
Bali diarani pamlagbagan. Piranti iki sawijining jepitan kayu sing ukurané gedhé
banget. Godhong-godhong iki diprès kurang luwih nem sasi suwéné. Nanging saben
rong minggu diangkat lan diresiki. Sawisé iku godhong-godhong dikethok manèh
miturut ukuran sing dijaluk lan diwènèhi telung bolongan ing kiwa, tengah, lan
ujung tengen. Jarak saka bolongan ing tengah nganti bolongan ing kiwa kudu luwih
cendhak tinimbang jarak menyang ujung tengen. Bab iki karepé supaya bisa dianggo
tandha mengko yèn nulis.

Pinggiran rontal uga dicèt, biyasané nganggo cèt werna abang. Rontal saiki wis
bisa ditulisi lan diarani nganggo istilah pepesan ing basa Bali lan salembar
rontal diarani lempir.

Saben lempir rontal sing arep ditulisi, biyasané diwèhi garis dhisik supaya
mengko yèn nulis ora méncang-mèncong. Bab iki dilakoni nganggo sawijining
piranti sing diarani panyipatan. Tali-tali cilik dibenggangaké ing rong paku
pring. Terus nèng ngisoré didokoki lempir-lempir rontal. Tali-tali iki banjur
diwèhi mangsi lan digèrèt. Benggangan tali sing digèrèt wau banjur mencelat lan
nyiprati mangsi ing lempiran rontal dadi garis-garis dienggo nulis bisa
kabentuk.

Banjur rontal sing wis cemepak ditulisi, ditulisi nganggo lading tulis sing ing
Bali diarani pengropak utawa pengutik. Ing Jawa Kulon ing basa Sundha lading iki
diarani péso pangot. Sang juru tulis sajatiné ngukir aksara ing lempir-lempir
rontal wau iki. Sawisé bubar ditulisi, sawijining lempir, biyasané ing rong
sisi, banjur lempir wau kudu diirengi. Carané ngirengi lempir dilakoni nganggo
kemiri sing diobong nganti ngetokaké lenga. Banjur kemiri-kemiri wau iki
diusapaké ing lempir-lempir wau lan ukiran aksara-aksara mau dadi katon cetha
amarga angusing kemiri wau. Lenga kemiri sekaligus uga ngilangi mangsi garisan.
Banjur saben lempir diresiki nganggo lap lan kadhangkala diusapi nganggo lenga
seré supaya resik lan ora dipangan kéwan-kéwan cilik.

Banjur tumpukan lempir-lempir iki didadèkaké siji nganggo sawijining tali
ngliwati bolongan tengah lan diapit nganggo pangapit sapasang sing ing Bali
diarani takepan. Nanging kadhangkala lempir-lempir wau disinggahaké ing
sajroning pethi cilik sing diarani kropak ing Bali (ing Jawa kropak tegesé
naskah rontal).

Ing Sulawesi Kidul rontal uga ditepangi lan diarani lontara. Wujud lontara rada
séjé karo rontal saka Jawa lan Bali. Amarga ing Sulawesi Kidul, rontal
disambung-sambung nganti dawa lan digulung dadi bentuké mèmper kaya kaset (video
utawa musik).



https://jv.wikipedia.org/wiki/Rihanna

HIDDEN ERROR: Usage of "Voice_type" is not recognizedHIDDEN ERROR: Usage of
"Died" is not recognizedHIDDEN ERROR: Usage of "Instruments" is not
recognizedHIDDEN ERROR: Usage of "Born" is not recognized

Rihanna iku sawijining penyanyi Amérika Sarékat. Dhèwèké lair ing kutha Saint
Michael, Barbados ing tanggal 20 Februari 1988. Rihanna nduwèni jeneng jangkep
Robyn Rihanna Fenty. Awalé, Rihanna mung sinau nyanyi kanthi otodidak. Dhèwèké
tau dikenal warga Barbados nalika nyanyikaké tembang Hero tembangé Mariah Carey
nalika ana acara ing sekolahané. Rihanna ora tau nduwèni pikiran yèn bakalé
ketemu Evan Rodgers, produser saka New York lan manggon ing Amèrika. Evan
Rodgers banjur nepungaké Rihanna karo Jay-Z kang nalika iku dadi CEO ing Def Jam
Records. Nalika ngrungokaké swarané Rihanna, Jay-Z yakin yèn Rihanna bakalé dadi
bintang. Album kang pisanan Rihanna ya iku Music Of The Sun. Sawisé iku disusul
album liyané,ya iku A Girl Like Me lan Good Girl Gone Bad. Saliyané nyanyi,
Rihanna tau njajal akting ing filem Bring It On: All Or Nothing ing taun 2006.
Kénya kang tau pacaran karo Chris Brown iku, tau terkenal amarga tembangé
Umbrella.



https://jv.wikipedia.org/wiki/Reykjav%C3%ADk

{{Infobox settlement |official_name = Reykjavík |native_name = Reykjavíkurborg
|image_skyline = |image_caption = Suwasana Reykjavik dideleng saka ndhuwur
Perlan (Juli 2011) |image_shield = Reykjavik Coat of Arms.svg |image_flag = Flag
of Reykjavik, Iceland.svg |shieldsize = |image_map = |mapsize =
|pushpin_map_caption = Lokasi ing Islandia |pushpin_map = Islandia
|coordinates_region = IS |subdivision_type = Nagara |subdivision_name =  Iceland
|subdivision_type1 = Constituency |subdivision_name1 = Reykjavík North Reykjavík
South |leader_title = Mayor (Borgarstjóri) |leader_name = Jón Gnarr
|area_magnitude = |area_total_sq_mi = 106 |area_total_km2 = 274.5
|area_metro_km2 = 777 |area_metro_sq_mi |population_as_of = 2011
|population_total = 119,108 |population_urban = |population_metro = 202,341
|population_density_km2 = 436.5 |population_density_sq_mi =
|population_density_metro_km2 = 259.4 |population_density_metro_sq_mi = |latd =
64 |latm = 08 |latNS = N |longd = 21 |longm = 56 |longEW = W |elevation_m =
|elevation_ft = |website = http://www.rvk.is/ |footnotes = Postal Codes: 101-155



https://jv.wikipedia.org/wiki/Reca

Reca utawi patung inggih punika wewujudan tiron wujud manungsa lan kewan ingkang
cara damelipun kanthi dipunpahat,dicor lan dipun bobok. Pangertosan punika
adhedhasar tarjemahan saking sculpture pahatan amargi pamatung jaman rumiyin
kathahipun ngginakaken teknik mahat. Ing wekdal sapunika seni reca ugi
dipunsebat plastic art, inggih punika seni plastis utawi seni wewujudan,
maksudipun wewujudan ingkang endah. Reca minangka seni plastis nggadhahi teges
ingkang jembar, amargi boten namung wujud manungsa utawi kéwan kemawon, ananging
wujud menapa kemawon ugi saged dipunsebat reca, syaratipun kedah nggadhahi unsur
kaendahan. Wonten ugi ingkang negesi, bilih reca inggih punika karya tigang
dimensi ingkang dipundamel kanthi teknik tartemtu. Reca minangka karya seni
sampun wonten wiwit manungsa. Ing jaman prasejarah, ugi ing jaman Mesir Kina,
Yunani Kina, lan karajan Hindu Budha. Kathahipun reca dipundamel saking watu
utawi kajeng. Reca punika wonten ingkang ageng lan wonten ugi ingkang alit lan
kathahipun nggadhahi sipat religius lan dipunginakaken kangge kabutuhan adat.
Ananging wonten ugi ingkang nggadhahi mangfaat minangka hiasan. Reca ing jaman
samangke dipundamel saking maneka warni bahan lan nggadhahi sipat estetis (endah
wujudipun).



https://jv.wikipedia.org/wiki/Rahim

Rahim utawa guwa garba utawa kandhutan ya iku bagéyan saka organ reproduksi
wanita kang wujudé kaya pir kuwalik, nduwé otot lan dumunung ing panggul
antarané kandung kemih lan rektum. Organ iki kanggo njaga janin sadurungé lair
kayadéné omah. Sawisé babaran, rahim iki aboté kurang luwih 0,7 kilogram. Témbok
gua garba kasusun saka 3 lapis jaringan, ya iku lapisan njaba (serosa), tengah
(myometrium), lan njero (endometrium). Panggawéyan endhog lan menstruasi
kadadeyan sacara siklis sing kalampah kanthi 4 fase ya iku : 1. Tahap menstruasi
(dina kaping 1 - 7 ), ya iku rontokélan metuné témbok gua garba saka njero awak.
Perkara iki disebabké kurangé kadar hormon seks ing sakjrone awak. 2. Tahap
praovulasi (dina kaping 7 - 13 ), ya iku wanciné nggawéné lan matengaké sel
endhog ing saknjeroné ovarium amarga mundhakékadar estrogen ing njero awak. 3.
Tahap Ovulasi, ya iku metuné sèl endhog sing wis mateng saka ovarium sing
biasané disebut masa subur. Yen siklusé pas wanciné, ovulasi kadadéyan witara
dina kaping 14 saka prastawa menstruasi. 4. Tahap pascaovulasi (dina kaping 15 -
28), ya iku masa sel endhog ora nglakoni pembuahan. Ing tahap iki, produksi
progesteron mundhak nganti endometrium dadi luwih kandel lan siap nampa embrio
kanggo modot. Yen ora ana fertilisasi, hormon seks ing sak jeroné awak dadi
entèk lan ndadèkaké endometrium rontok.



https://jv.wikipedia.org/wiki/R%C3%A9gion_ing_Prancis

Prancis kapérang dadi 26 regions utawa basa Rancis: régions, 21 dumunung ing
dharatan metropolitan Prancis, siji ing pulo Korsika, lan papat ing jaban
rangkah. Region-region ing dharatan Prancis banjur dipérang manèh jroning siji
nganti wolu department utawa département.

Ing metropolitan Prancis (ora klebu Korsika), rata-rata wewengkon region iku
jembaré 25,809 km², kira-kira saproliman jembaré rata-rata nagara bagéan ing
Amérika Sarékat, lan mung 4% saka jembaré rata-rata wewengkon propinsi ing
nagara Kanada, nanging 15% luwih amba saka rata-rata nagara bagéan ing Jerman,
lan 67% luwih amba saka rata-rata wewengkon region ing Inggris.

Ing taun 2004, rata-rata cacahing padunung ing region Prancis 2,329,000, kurang
sethithik saka setengahing rata-rata padunung ing region Inggris, luwih
sethithik saka setengahing rata-rata padunung ing nagara bagéan Amérika Sarékat,
lan telungprapat saka rata-rata padunung ing nagara bagéan Jerman, nanging luwih
saka pingpidhoné rata-rata padunung ing propinsi Kanada.



https://jv.wikipedia.org/wiki/Pulo_Madura

Pulo Madura panggonané ana ing wetané Pulo Jawa. Dawane mila saka pojok kulon
lan pojok wétan bisa diliwati 5 jam nganggo kendaraan. Pulo iki jembaré ana
5.250 km2 (luwih cilik sethithik ketimbang Pulo Bali) lan cacahé padunung ana
3,5 yuta jiwa. Pulo iki kahanané rada gersang, gunung kapur lan tegalan. Yen ing
wetané rada subur lan bisa ditanduri. Wong Madura minangka ètnis sing populasiné
cukup akèh ing Indonésia, cacahé watara 20 yuta jiwa, asal sakai Pulo Madura lan
pulo-pulo saubengé kaya Gili Raja, Sapudi, Raas, lan Kangean. Saliyané iku, wong
Madura akèh uga sing manggon ing tlatah wétan Jawa Wétan sing biasa disebut
wewengkon Tapal Kuda, ya iku wiwit sakai Pasuruan nganti tekan saloré
Banyuwangi.

Sacara pulitis, Madura jroning maabad-abad wis dadi subordinat dhaérah kakuwasan
sing munjer ing Pulo Jawa. Watara taun 900-1500, pulo iki ana ing sangisoré
prabawa kakuwasan krajan Hindhu Jawa wétan kaya Kedhiri, Singhasari, lan
Majapait. Ing antara taun 1500 lan 1624, para panguwasa Madura gumantung marang
krajan-krajan Islam ing pesisir lor Jawa kaya Demak, Gresik, lan Surabaya. Ing
taun 1624, Madura ditaklukaké déning Mataram. Sawisé iku, ing paro pisanan abad
kawolulas Madura ana ing sangisoré kakuwasan kolonial Walanda (wiwit 1882),
wiwitané déning VOC, banjur déning pamaréntah Hindhia-Walanda. Nalika jaman
pamérangan provinsi ing taun 1920-an, Madura dadi bagéan saka provinsi Jawa
Wétan.

Pulo Madura misuwur saka asil produksi uyahé, lan dijenengaké Pulo Uyah. Ing
Pulo Madura, wong-wongé seneng main karapan sapi. Sayembara karapan sapi
dianakaké ing sasi Agustus - Septèmber lan dibanjuraké nganggo final piala
presidhèn ing Oktober.



https://jv.wikipedia.org/wiki/Pretzel

Pretzel iku jinis kué kang awujud telung simpul utawa belitan kang asalé saka
Éropah. Rasané asin lan rada legi, saliyané tèksturé ana kang lembut (roti) lan
uga ana kang dipanggang nganti dadi atos. Minangka panganan, pretzel uga
diasosikaké karo pirang-pirang latar wuri lan tradhisi kabudayan. Adhonan
pretzel kang kagawé saka ragi kanyana asalé saka tradhisi Kristen Éropah ing
Abad Patengahan.

Saiki pretzel wis dadi kudhapan kang misuwur banget ing pirang-pirang negara.
Pretzel kang atos wis dikembangaké dadi pirang-pirang jinis bentuk, wiwit saka
simpul kang dipilin nganti tekan kang bentuké lurus kayadéné tongkat—kang
diarani kanthi istilah salzstangen utawa tongkat uyah amarga ing sadhuwuré
ditawuri karo uyah. Saliyané iku, wong-wong ing Hungaria ngarani kanthi
sesebutan rop. Pretzel padhetan ditemokaké ing kidulé Jerman (Swabia, Baden, lan
Bavaria), lan Swiss. Ing panggonan iku pretzel asring diiris kanthi cara
horisontal, diwènèhi mentega, lan didol minangka pretzel mentega. Wong ing
Bavaria mangan pretzel kanggo sarapan, bebarengan karo saos sosis putih. Ing
Hungaria pretzel kanthi jinis iku diarani perec.

Pretzel padhetan dilapisi karo bagéyan kang kinclong lan diwènèhi uyah. Pretzel
bisa ditemokaké ing pirang-pirang macem wujud lan ukuran. Pretzel empuk
tradhisional kira-kira ukurané satangan. Padhetan pretzel atos iku mung tongkat
kang kandelé 2–3 mm. Pretzel atos kang kandelé 0.8-1.5 cm diarani kanthi
sesebutan pretzel Bavaria. Ing pirang-pirang negara bagéyan ing Éropah kayadéné
Austria, pretzel tradhisional asring ngandhut wiji jinten kang cinampur ing
adhonan.



https://jv.wikipedia.org/wiki/Pramuka

Pramuka, utawa sering uga disebut pandhu utawa kepandhuan (b. Inggris: Scouting)
iku sawijining obahan pemudda kang wis ngrambah ing saindhenging donya. Obahan
kepandhuan dumadi saka werna-werna organisasi kapemudaan, kanggo pria lan
wanita, kang tujuané kanggo nglatih fisik, mental lan spiritual para anggotané
lan nyurung supaya ngayahi kagiatan positif jroning masarakat. Tujuan iki
direngkuh liwat program latihan lan pendhidhikan non-formal kepramukaan kang
ngutamakaké aktivitas praktis ing lapangan. Wektu iki, ana luwih saka 38 yuta
anggota pramuka saka 217 nagara lan teritori.

Tekan taun 2005, ana luwih saka 28 yuta anggota kadaftar kepanduan putra lan 10
yuta anggota kadaftar kepanduan putri ing saindhenging donya saka 216 nagara lan
teritori sing béda.

Bapak Pramuka Indonesia ya iku Sri Sultan Hamengkubuwono IX. Lambang saka obahan
iki ya iku tunas klapa awit kabèh bagéan saka wit klapa iku duwèni manfaat.
Dikarepaké kanthi lambang iku, para pramuka bisa mènèhi manfaat kanggo awaké
dhéwé lan lingkungan saubengé.



https://jv.wikipedia.org/wiki/Pluto

Pluto (nami resmi: 134340) punika satunggilipun planet kerdhil (dwarf planet)
ing Tata Surya. Sadèrèngipun 24 Agustus 2006, Pluto ndarbèni status satunggiling
planet lan arupi planet paling alit lan paling tebih (urutan nomer sanga) saking
Srengéngé.

Ing 7 September 2006, nami Pluto dipungantos kanthi nomer kémawon, inggih punika
134340. Nami punika kaparingaken déning Minor Planet Center (MPC), organisasi
resmi ingkang kagungan tanggel waler ngempalaken dhata perkawis asteroid lan
komet ing tata surya. [1]

Ing taun 1978 Pluto dipunmangertos ndarbèni satelit ingkang ukuranipun boten
tebih alitipun saking Pluto piyambak, naminipun Charon (diameteripun 1.196 km).
Salajengipun kapanggih malih satelit sanès, Nix lan Hydra.

Sasampunipun 75 taun kawit dipuntemoaken, Pluto tasih kabalut misteri. Sapunika
wahana nirawak New Horizons sampun kaluncuraken kanggé nliti Pluto lan
dipunkinten badhé nyelaki Pluto ing let paling alit ing wulan Juli 2015.

Kawit katemoaken déning Clyde William Tombaugh, astronom anèm ing Observatorium
Lowell, tanggal 18 Februari 1930, Pluto salajengipun dados salah satunggilipun
anggota saking Tata Surya ingkang paling tebih papanipun.

Let Pluto kaliyan srengéngé punika 5.900,1 yuta kilometer. Pluto ndarbèni
dhiameter dugi 4.862 km lan ndarbèni massa 0,002 massa Bumi. Periode rotasi
Pluto punika 6,39 dinten, déné periode revolusinipun 248,4 taun. Wangun Pluto
mèmper kaliyan Bulan kanthi atmosfer ingkang ngandhut metan. Suhu permukaan
Pluto antawis -233oCelsius dugi -223o Celsius, saéngga sabagéyan ageng awujud
ès.

Menawi mirsani sajarahipun, Pluto saleresipun katemoaken lantaran wontenipun
téori perkawis planet nomer sanga ing sistem tata surya Bimasakti.

Ing wekdal Pluto katemoaken, Pluto namung dipunmangertos dados
setunggal-setunggaling obyék ngangkasa ingkang wonten sasampunipun Neptunus.
Salajengipun, Charon, satelit ingkang nglilingi Pluto naté dipunkinten planet
ingkang saleresipun. Wontenipun satelit Charon punika saya ngiyataken status
Pluto dados satunggiling planet

Nanging, para astronom salajengipun nemoaken kirang langkung 1.000 obyék alit
sanès ing wikingipun Neptunus (kasebat obyék trans-Neptunus) ingkang ugi
nglilingi Srengéngé. Ing mrika mbok menawi wonten kirang langkung 100.000 obyék
kanthi rupi ingkang mèmper setunggal-setunggalipun ingkang kakenal mawi obyék
Sabuk Kuiper (Sabuk Kuiper inggih punika bagéyan saking obyék-obyék
trans-Neptunus). Welasan benda langit kalebet ing Obyék Sabuk Kuiper ing
antawisipun Quaoar (1.250 km ing wulan Juni 2002), Huya (750 km ing wulan Maret
2000), Sedna (1.800 km ing wulan Maret 2004), Orcus, Vesta, Pallas, Hygiea,
Varuna, lan 2003 EL61 (1.500 km ing wulan Mei 2004).

Panemon 2003 EL61 cekap ndamel heboh amargi Obyék Sabuk Kuiper punika
dipunmangertos ugi ndarbèni satelit ing wulan Januari 2005 éwadéné ukuranipun
langkung alit tinimbang Pluto. Lan puncakipun inggih punika panemon UB 313
(2.700 km ing wulan Oktober 2003) ingkang diparingi nami déning panemunipun
Xena. Obyék punika langkung ageng tinimbang Pluto lan ugi ndarbèni satelit.

Sasampunipun Tombaugh mangkat taun 1997, sapérangan astronom nyaranaken supados
International Astronomical Union, sawijining badhan ingkang ngurusi penamaan lan
panggolongan benda langit, nurunaken pangkat Pluto boten dados planet malih.
Sapérangan astronom ugi wonten ingkang tetep péngén nampi Pluto dados
satunggiling planet. Alesanipun, Pluto ndarbèni wangun bunder kados planet,
éwadéné komet lan asteroid cenderung ndarbèni wangun boten teratur. Pluto ugi
ndarbèni atmosfer lan musim kados planet.

Ing tanggal 24 Agustus 2006, ing satunggiling patemon Persatuan Astronomi
Internasional, 3.000 ilmuwan astronomi mutusaken kanggé ngéwahi status Pluto
dados "planet kerdhil".

Perkawis punika ugi naté dados kontrovérsi. Amargi naté ndamel kathah pihak
slisih paham. Kathah ingkang nelaaken nami punika asalipun saking karakter asu
ing komik Walt Disney. Kasunyatan bilih komik kasebat miwiti dhebutipun ing taun
ingkang sami kaliyan panemon benda ngangkasa kasebat déning menungsa kapitados
kathah pihak dados salah setunggal alasanipun.

Nami Pluto ugi dados nami dewa saking kabudayan Romawi ingkang nguwaosi donya
kapejahan (Hades ing kabudayan Yunani). Nami punika kaparingaken mbokmanawi
amargi benda ngangkasa punika sami peteng lan asrepipun kaliyan dewa kasebat,ugi
misteri ingkang nyingkup.

Satunggiling èkspédhisi ingkang kanamèken Pluto Express dipunrencanaaken wiwit
mluncur tumuju ngangkasa ing wulan Desember 2004 lan dipunrencanaaken dumugi ing
Pluto paling dangu taun 2008, nanging èkspédhisi punika akhiripun kabatalaken
taun 2000 amargi masalah dana lan dipungantos sawijining misi énggal kanthi nami
New Horizons (kaluncuraken Januari 2006). Pesawat punika badhé nglintasi Pluto
lan Charon, satelit alaminipun, lan salajengipun ngirimaken foto-foto tumuju
Bumi. Salah satunggiling studi ingkang badhé kaleksanaaken Horizons njangkep
masalah atmosfer ingkang wonten ing lapisan satelit Pluto kasebat. New Horizons
ugi dipunrencanaaken badhé mabur tumuju Sabuk Kuiper.



https://jv.wikipedia.org/wiki/Pinguin

Pinguin (ordo Sphenisciformes, famili Spheniscidae) iku kéwan akuatik jinis
manuk sing ora bisa mabur lan secara
umupooppoopopopopopopopjamespnpenghijbjhihghc tytrm urip ing wilahan Bumi
kidul.njnuhuhyhybybibuhgyigyigguv

Ing saindhenging donya ana 17 nganti 19 spesies pinguin, gumantung marang apa
rong spesies Eudyptula diétung uga minangka spesies. Senajan kabèh jinis pinguin
awalé asalé saka wilahan bumi kidul, nanging pinguin ora mung ditemokaké ing
dhaérah adhem utawa ing Antartika waé. Ana telung spesies pinguin sing urip ing
dhaérah tropis. Salah siji spesies urip ing Kapuloan Galapagos (Pinguin
Galapagos) lan biasané nyebrangi garis katulistiwa kanggo golèk pangan.

Spesies pinguin paling gedhé ya iku Pinguin Emperor (Aptenodytes forsteri)
kanthi dhuwur tekan 1,1 meter lan bobot 35 kilogram utawa luwih.

Spesies pinguin paling cilik ya iku Pinguin Peri (Eudyptula Minor) kanthi dhuwur
watara 40 cm lan bobisa tahan ing dhaérah adhem, sauntara pinguin sing ukurané
luwih cilik biasané ditemokaké ing dhaérah sing luwih anget malah ing dhaérah
tropis.

Umumé pinguin mangan krill (sejinis kécé), iwak, nus lan kéwan banyu liyané sing
kacekel nalika mbluru ing laut. Pinguin bisa ngombé banyu laut amarga kelenjar
supraorbital ing awaké nyaring kaluwihan uyah laut saka ilènan getih. Uyah iki
banjur ditokaké jroning wangun cuwèran liwat saluran ambegan pinguin.

Pinguin katon ora wedi karo tekané manungsa. Pinguin bakal nyerak ing klompok
panliti sing lagi nyinaoni pinguin-pinguin mau.

Nanging sawijining wangun gegelutan gedhé antar pinguin bakal dumadi yèn
sawijining ibu pinguin kèlangan anaké (amarga ora bisa tahan jroning badai gedhé
utawa dipangan déning kéwan pamangsa). Yèn sawijining anak ilang, ibu pinguin
bakal "nyolong" sawijining anak pinguin saka ibu pinguin liyané. Solah bawa iki
narik kawigatèn èlmuwan. Apiké, pinguin-pinguin betina liya jroning klompok
pinguin mau ora seneng "panyolongan" iki lan bakal nulungi lan "mbéla" ibu
pinguin sing anaké dicolong.

Awaké pinguin selaras banget kanggo mbluru lan urip ing banyu. Swiwiné arupa
pandhayung lan ora bisa kanggo mabur. Ing dharatan pinguin migunakaké buntut lan
swiwiné kanggo njaga kaseimbangan nalika mlaku.

Saben pinguin duwé werna putih ing sisih njero awaké lan werna peteng (biasané
ireng) ing sisih njaba awak. Iki migunani kanggo kamuflase. Kéwan pamangsa
kayadéné singa laut saka njeron banyu bakal angel ndeleng pinguin amarga wetengé
sing sernané putih campur karo pantulan lumahing banyu laut. Éwadéné lumahing
peteng ing gegeré uga nyamaraké pinguin saka pandelengan kéwan pamangsa ing
dhuwur banyu.

Kanggo ngirit ènèrgi, sok-sok pinguin mlaku mawa sikil cendhaké utawa mluncur
ing salju mawa wetengé.

Pinguin duwé pangrungu sing becik banget. Yèn ana ing dharatan, pinguin banget
ngandhelaké pangrungoné. Mata pinguin adaptasi kanggo pandelengan ngisor banyu
kanggo golèk panganan lan ngèndha saka pamangsa. Kamampuan daya pangambu pinguin
tekan saiki isih durung akèh dikawruhi lan mbutuhaké panlitèn luwih lanjut.

Kanggo ndeleng jinis kelamin pinguin iku angèl banget, amarga pinguin ora duwé
kelamin eksternal. Mula kanggo mbédakaké jinis kelamin pinguin, manungsa kudu
nganggo tèknik pamriksan kromosom/DNA.



https://jv.wikipedia.org/wiki/Pegasus

Pegasus (Yunani: Πήγασος; Pégasos) inggih punika satunggaling turangga jantan
ingkang gadhah swiwi lan kalebet putra saking Poseidon lan Medusa wonten ing
mitologi Yunani. Poseidon merkosa Medusa saengga Athena ngewahi Medusa dados
monster. Pegasus punika satunggaling turangga ingkang kagungan swiwi kanthi
werni putih ingkang wiyar . Pegasus piyambak kathah kapanggihaken wonten ing
karya-karya seni saking Yunani, Romawi lan ugi Mesopotamia. Pegasus punika
kalebet satunggaling makhluk ingkang wujudipun nggambaraken wontenipun hubungan
antawisipun dewa-dewa lan iblis utawi monster wonten ing donya kuno lan donya
klasik.

Pegasus ugi paring pambiyantu dhateng Bellerofon sang pahlawan nalika perang
nglawan Chimaera lan bangsa Amazon. Kala punika, Bellerofon nyobi damel pegasus
mabur dhateng Gunung Olympus saéngga para dewa ngukum Bellerofon lajeng
Bellerofon dipundamel dhawah saking Pegasus. Ingkang mandhapaken punika déning
Zeus. Ananging Pegasus tetep saged mabur lan saged nglajengaken lampahipun
dumugi ing Gunung Olympus. Awit saking punika, Pegasus nelasaken
dinten-dintenipun kanggé mbeta gludhuk (petir) kagem Zeus. Tembung pegasus
kanthi wiyar punika kaginakaken kanggé tumuju ing manéka jinis turangga (jaran)
ingkang kagungan swiwi.

Penyair Hesiod ngubungaken nama Pegasus kalihan tembung kanggé tuk (mata air),
pēgē: " pegai Okeanos, punika papan anggènipun Okeanos wiyos;" Ananging asal
usul nama pegasus saged dugi saking tembung ingkang asalipun saking Basa Luvian:
pihassas, kanthi teges "petir".

Wonten pundi kemawon Pegasus nggedrugake (menghentakkan) sukunipun wonten ing
bumi. Banjur punika lajeng medal sumber tuk utawi mata air. Salah satunggalipun
punika ingkang wonten ing Gunung Helikon, ingkang dipunwastani Hippokrene ("mata
air kuda"),, lan Poseidon paring préntah dhateng redi kasebut supados boten
mbengkak kanthi tembang Muse; lajeng mata air sanèsipun wonten ing Troezen.
Hesiod nggambaraken bilih Pegasus punika nembé ngunjuk kanthi tentrem ing salah
satunggaling tuk nalika Bellerofon dugi lan nyekel Pegasus. Hesiod ugi
ngandharaken bilih Pegasus punika mbeta gludhuk kanggé Zeus.



https://jv.wikipedia.org/wiki/Paus_Pius_XII

Paus Pius XII (Latin: Pius PP. XII), nami lair Eugenio Maria Giuseppe Giovanni
Pacelli (lair ing Roma, Italia, 2 Maret 1876 – pati ing Castel Gandolfo, Italia,
9 Oktober 1958 ing yuswa 82 taun) punika ngasta jabatan Paus Gréja Katulik Roma
wiwit tanggal 2 Maret 1939 dumugi 9 Oktober 1958. Panjenenganipun ngasta jabatan
minangka paus ka-260.

Sadèrèngipun kapilih minangka Sri Paus, Pacelli punika satunggiling sekretaris
Sacra Congregatio pro Negotiis Ecclesiasticis Extraordinariis, Nuncio Apostolik,
lan Sekretariat Negara Tahta Suci. Tugasipun inggih punika damel
prajanjian-prajanjian kaliyan nagari-nagari Éropah lan Amérika Latin, kalebet
Reichskonkordat kaliyan tokoh Jerman ingkang misuwur. Wekdal kapamimpinanipun
ing salebetipun Gréja Katulik Roma salaminipun Perang Donya II dados topik
kontrovèrsi sajarah ingkang kelampahan dumugi dinten punika.

Sasampunipun mangsa perang, Pius XII mbiyantu upados-upados pambangunan malih
Éropah sarta nganjuraken katentreman lan parukunan malih, ingkang njangkep
pamaringan kawicaksanan-kawicaksanan ingkang lunak dhumateng nagari-nagari
ingkang risak amargi perang lan pamanunggalan Éropah. Gréja ingkang ngrembaka
subur ing Kilèn nglampahi panindhesan awrat lan déportasi massal ing Wétan. Awit
panentanganipun, sarta cawé-cawénipun salebetipun pamilihan umum Italia taun
1948, panjenenganipun misuwur minangka lawan Komunisme ingkang gigih.
Panjenenganipun napakastani tigang ndasa concordat lan prajanjian diplomatik.

Pius XII punika salah satunggil saking kalih paus (sesarengan Paus Pius IX)
ingkang migunakaken infalibilitas kapausan ex cathedra kagem njelasaken dogma
Pangangkatan Badan Bundha Maria dhumateng Swarga, kadosdéné ingkang
dipunnyatakaken salebetipun konstitusi apostolik Munificentissimus Deus.
Magisteriumipun ngliputi mèh 1.000 pidhato lan siaran radio. Panjenenganipun
nerbitaken sekawan ndasa setunggal layang ènsiklik, kalebet ing antawisipun
Mystici Corporis Christi "Gréja minangka Badan Kristus", Mediator Dei perkawis
réformasi liturgi, lan Humani Generis Redemptionem perkawis sifat Gréja
dhumateng téologi lan évolusi. Panjenenganipun mbisak kamayoritasan tiyang
Italia salebetipun Kolegium para Kardhinal lumantar Konsistorium Agung-ipun
nalika taun 1946. Prosès kanonisasinipun sampun dumugi ing tahap "ingkang patut
dipunmulyakaken" nalika tanggal 2 September 2000 nalika mangsa kapemimpinan Paus
Yohanes Paulus II.



https://jv.wikipedia.org/wiki/Paus_Adrianus_IV

Paus Adrian IV ( c . 1100 – 1 September 1159), [ 1 ] lahir Nicholas Breakspear
utawo Breakspeare, ya iku Paus tèko 1154 kanggo 1159. Adrian IV wis gor Manungso
Inggris ngono adoh kanggo nèmpati bangku papal . iku ya iku ing umumne
ngpercayai iku Nicholas Breakspear ya iku kelahiran ing Peternakan Breakspear
ing keketaman-tamananan Endhas-endhas gereja lanang Langley ing Hertfordshire
lan nompo awal didikane ing Sekolah Gereja lanang, St Albans ( Sekolah Albans St
) Neng 1155, telu taun setelah Synod Kells, Adrian IV nerbitake Lembu jantan
Papal ' Laudabiliter ', sing ngendikah o. kanggo Angevin Rojo II teko Inggris .
Dhèwèké ngdésak kanggo nyerbu Irlandia kanggo nggowo nya Uwong-wong kristus sing
Selik Gereja dibawah Roman sistem lan kanggo ngpimpin sebuah umum kebentuk teko
pamaréntah lan masyarakat sedowo pulau. kesahan teko rewangan iki, kaumz sejarah
perkataan-perkataan Curtis Edmund, ya iku siji " pertekokan-pertekokan sing gede
teko sejarah ." Dhèwèké pernyataan-pernyataan yèn masalah iku diskusi ing sebuah
Dewan Royal ing Winchester, namung iku's emak, Empress Matilda, wis keprotes.
ning Irlandia arep namung, duduk tampakne-tampakne kanggo wis ditau iku, lan
duduk penyedewekean pentampakan-pentampakan kanggo wis digawé kanggo bertahan
terhadap prospect teko Angevin Manungso maupun penyserangan, meskipun arah kulon
mereka ekspansi sedowo Inggris lan Wales . Ernest F . pernyataan-pernyataan
Henderson yèn keberonokan teko Lembu jantan iki diragu olèh akèh sementara, ning
catetan nya iku kesahan wis dipertekokan tonpo sukses, P . S . O 'saran-saran
Hegarty yèn pertekokan sekarang karo murni sebuah keakademiikan siji. iku ya iku
iso ditau kepedhotan-kepedhotan iku Pope Alexander III, penysuksesne, Pope
Lucius III, lan Rojo VIII ning proklamasi Mahkota Irlandia bertindak 1542
dipredikat ing dokumen iki. Normans lakukan ning fakta nyerbu Irlandia, mulai
karo sebuah daratan cilik Manungso maupun ksatria-ksatria ing 1169, kemeloki
olèh ngdarat karo seakeh lewih gede ngpeksoakene 1171



https://jv.wikipedia.org/wiki/Pasa_jroning_agama_Islam

Pasa (Basa Arab: صوم, transliterasi: Sauwm) iku arti basané nahan. Manut istilah
agama Islam sing diarani pasa iku nahan mangan, ngombe, lan prakara-prakara kang
mbatalake wiwit wektu fajar nganti srengéngé lingsir, kanggo ningkataké
katakwaan wong muslim. Printah pasa difirmanaké déning Gusti Allah ana ing
Al-Qur'an surat Al-Baqarah ayat 183. Pasa minangka salah siji saka lima Rukun
Islam. Ana pasa wajib lan pasa sunnah, nanging tata carané tetep padha.

Wektu haram pasa yakuwi wektu nalika umat Muslim dipenging utawa dipenggak pasa.
Hikmah "haram pasa", yakuwi nalika kabèh wong padha bungah, wong iku ya kudu
mèlu mahargya bebarengan.

Printah pasa saka Gusti Allah kababar jroning Al-Qur'an surat Al-Baqarah ayat
183.

Ibadah pasa utawa shaum Ramadhan kang diwajibaké Gusti Allah marang kabèh mukmin
yakuwi ibadah kang ditujokaké kanggo ngawula marang Gusti Allah kaya kang
kababar ing QS. Al-Baqarah/2: 183. Hikmah ibadah shaum iku dhéwé yakuwi nglatih
manungsa kanggo sabar jroning nglakoni urip. Maksudé sabar kang kapacak ing
Al-Qur'an yakuwi ‘gigih lan ulet’ kaya kang dimaksudaké jroning QS. Ali
‘Imran/3: 146.

Hai anak Adam, pakailah pakaianmu yang indah di setiap (memasuki) mesjid, makan
dan minumlah, dan janganlah berlebih-lebihan. Sesungguhnya Allah tidak menyukai
orang-orang yang berlebih-lebihan

Nilai-nilai kasabaran (gigih lan ulet) diaplikasèkaké jroning urip lan kauripan
kanggo tegaké Din Islam.



https://jv.wikipedia.org/wiki/Paprangan_Jaman_Napoleon

Paprangan Jaman Napoleon ya iku kumpulan paprangan kang kadadéyan sakwéné
Napoleon Bonaparte mréntah Prancis taun 1799 nganti tahun 1815. Perang iki
kedadéyan (khususé) ing bawana Éropah, ananging uga ing pira-pira panggonan ing
bawana liyané lan arupa terusan saka perang kang diakibataké déning Révolusi
Prancis nalika tahun 1789.

Perang iki nyebapaké perubahan gedhé marang sistem militèr ing Éropah utamané
artileri lan organisasi militèr, lan uga nalika jaman iki pertama kaliné
dianakaké wajib militèr sacara resmi sahingga jumlah tentara dadi akèh.

Kakuwatan Prancis kanthi cepet ngrembaka, ngalahaké sebagiyan gedhé Éropah lan
uga cepet ambruké sakwisé ngalami kekalahan saka Rusia nalika tahun 1812.
Sakwisé kekalahan iki Napoleon nyerah total, sahingga dinasti Bourbon balik
kuwasa ing Prancis. Sawentara iku wewengkon kekaisaran Spanyol siji baka siji
laladan jajahané mulai ucul akibat invasi Prancis, kang ngakibataké lemahé
Spanyol sahingga nyebapaké anané révolusi ing Amerika Latin.

Paprangan jaman Napoleon mandeg nalika dhèwèké ngalami kekalahan sajroné
Peperangan Waterloo (18 Juni 1815) lan disepakatiné pakta Paris kang kapindo.
Pira-pira sumber sejarah (utamané ing Inggris) jenengi peperangan saka tahun
1792 nganti 1815 iki kanti jeneng Perang Prancis Raya (1792-1815), utawa
minangka babak penutup saka Peperangan 200 tahun antarané Inggris lan Prancis
kang dimulai awit tahun 1689 nganti tahun 1815.

Révolusi Prancis ngancam kerajaan-kerajaan liya kang ana ing bawana Éropah, lan
dadi masalah kang luwih serius kanti dicekelé raja Louis XVI nalika tahun 1792
lan pelaksanaan ukuman mati tumprapé ing wulan Januari tahun 1793. Usaha pertama
kanggo ngremuk Republik Prancis iki dimulai nalika tahun 1792 nalika Austria,
Kerajaan Sardinia, Kerajaan Napoli, Prusia, Spanyol, lan Kerajaan Britania Raya
mbentuk koalisi pertama. Kanti ditetepaké undhang-undhang Prancis kang anyar,
kalebu wajib militèr sacara bebarengan (levée en masse), panganyaran sistem
militèr, lan perang sacara total, mènèhi kontribusi kanggo kemenangan Prancis
tumprap koalisi pertama. Perang manedeg nalika Austria dituntut déning Napoleon
nampa syarat-syarat sajroné perjanjèn Campo Formio. Kerajaan Britania Raya dadi
siji-sijiné kerajaan kang turah saka koalisi pertama kang merangi Prancis nganti
tahun 1797.

Koalisi kapindo dibentuk nalika tahun 1798, kang kasusun saka pira-pira kerajaan
kayata: Austria, Britania Raya, Kerajaan Napoli, Kesultanan Utsmaniyah, Nagara
Kepausan, Portugal, lan Rusia. Napoleon Bonaparte, sang arsitèk utama kemenangan
Prancis nalika tahun disiké tumprap koalisi pertama, nglancaraké aksi militèr
marang Mesir (pira-pira ilmuwan dipèèlokaké sajroné ekspedisi iki kalebu Jean
Baptiste Joseph Fourier lan Jean-Francois Champollion).

Napoleon balik menyang Prancis nalika tanggal 23 Agustus 1799. Banjur dhèwèké
jukuk kendali pamaréntahan nalika tanggal 9 November 1799 sajroné salah sijiné
kudeta kang dijenengi 18 Brumaire. Napoleon nata manèh sistem militèr lan gawé
pasukan cadangan kanggo ndukung aksi militèr ing sekitar Rhine lan Italia. Ing
sekabèhané pertempuran, Prancis luwih unggul. Ing Italia, Napoleon menangaké
peperangan karo Austria sajroné Peperangan Marengo nalika tahun 1800. Ananging
peperangan kang nemtokaké kadadéyan ing Rhein, wewengkon Hohenlinden nalika
tahun 1800. Kanti kalahé Austria iki, kekuatan koalisi kapindo remuk. Ananging
Britania Raya tetep kuwat lan mènèhi prabawa kang gedhé marang nagara-nagara
liyané supaya isa ngalahaké Prancis. Napoleon nyadari hal iki, tanpa kekalahan
Inggris utawa perjanjèn damai karoé, mangka dhèwèké ora bakal pernah nggayuh
perdamaian sacara utuh ing bawana Éropah.

Ora kaya anggota koalisi liyané, Inggris tetep perang sacara cilik-cilikan karo
Prancis. Kanthi perlindungan saka armada lauté kang kuwat banget (kaya kang
diucapaké Admiral Jervis "aku ora njamin yèn Prancis ora bakal teka nyerang
awaké dhéwé, ananging aku njamin yèn Prancis ora bakal teka lewat laut"),
Inggris isa tetep nambah lan nganakaké perlawanan ing darat sacara global
sakwéné luwih saka sak dékade. Bala tentara Inggris uga bantu pemberontak ing
Spanyol nglawan Prancis sajroné perang Peninsular nalika tahun 1808 nganti 1814.
Dilindungi déning kahanan alam kang nguntungaké, sarta dibantu kanthi obahé
geréliyawan kang aktif banget, pasukan Anglo-Portugis iki kasil anggoné ngganggu
pasukan Prancis sakwéné pirang-pirang tahun. Puncaké nalika tahun 1815, tentara
Inggris mainaké peran penting sajroné ngalahaké pasukan Napoleon nalika
Peperangan waterloo. Sakbenaré perjanjèn damai (Treaty of Amiens) antarané
Inggris lan Prancis wis disepakati nalik tanggal 25 Maret 1802. Ananging kaloro
pihak ora pernah mituhoni. Aksi militèr kaloro pihak mesthi ngrusak perjanjèn
iki kayata Prancis melu andil sajroné kerusuhan sipil ing Swiss (Stecklikrieg)
lan manggoni pira-pira kota ing Italia, sawentara Inggris manggoni Malta.
Napoleon uga ngupadaya mbalikaké hukum kolonial ing laut. Nalika awal èkspedisi
iki katoné suksès, ananging kanti cepet berubah dadi bebana. Komandan Prancis,
uga seduluré Napoleon lan mèh sebagiyan gedhé tentarané mati akibat wabah
penyakit kuning, lan uga amerga serangan musuh.

Ing tahun 1808 Napoleon gawé kesalahan gedhé ya iku ngatutaké Prancis sajroné
peperangan kang dawa lan ora nentu asal usulé ing Ujung Iberia, panggonan
tentara Prancis nancep ora isa obah nganti tahuan. Ananging kesalahan paling
gedhé Napoleon ya iku serangané marang Rusia. Ing tahun 1807 Napoleon ketemu
karo Czar, lan sajroné Perjanjèn Tilsit dhéwèké sarujuk gawé paseduluran abadi.
Ananging, pasarujukan lan persekuthuan iku suwi-suwi rusak lan ing tahun 1812
wulan Juni Napoleon mimpin tentara kanti jumlah gedhé ngluruk menyang Rusia.

Rencana Napoleon anggoné ngluruk menyang Rusia wis dingertèni sakdurungé.
Tentara Rusia umumé mlayu saka peperangan langsung karo tentara Napoleon, amerga
iku Napoleon isa maju kanti cepet. Ing wulan September Napoleon nguwasani
Moskow. Ananing, sakdurungé wong-wong Rusia wis ngobong kota iku lan sebagiyan
gedhé wis rata karo lemah. Sakwisé nunggu limang minggu ing Moskow (kanti
pengarep-arep Rusia bakal nawaraké perdamaian), Napoleon akhiré mutusaké mundur,
ananging keputusan iki wis telat. Gabungan antarané serangan tentara Rusia lan
musim atis kang ngèdap-èdapi, gawé pasukan Prancis morat-marit. Kurang saka
sepuluh persèn tentara Prancis isa mentu saka Rusia kanti slamet.

Nagara-nagara Éropah liyané, kayata Austria lan Prusia, sadar bener dhèwèké
nduwé kesempatan emas kanggo ngalahaké Prancis. Banjur dhèwèké nggabungaké
sekabèhané kekuatan kanggo ngalahaké Napoleon, lan nalika wektu peperangan ing
Leipzig wulan Oktober 1813, Napoleon kalah anggoné peperangan mau. Tahun
sebanjuré dhèwèké mandeg lan diguwak ing Pulo Elba, salah sijiné pulo cilik ing
pasisir Italia.

Peperangan Bordonio ya iku peperangan kang kedadéyan nalika tanggal 7 September
1812 ing Bordonio, Rusia. Peperangan iki kedadéyan antaran pasukan Prancis kang
dipimpin Napoleon I nglawan Rusia kang dipimpin Mikhail Kutuzov. Peperangan iki
dadi serangan pungkasan Napoleon ing Rusia lan peperangan paling gedhé nalika
jaman iku, amerga korban saka kaloro pihak kurang luwih 75.000 nganti 90.000
jiwa. Napoleon kasil nguwasai Moskow ananging Tsar Alexander I ora gelem diajak
rembugan. Sakwisé pira-pira minggu Napoleon lan pasukan mundur saka Moskow,
ateges pungkasané saka invansi Prancis tumprap Rusia.

Nalika tahun 1814, perang sakwéné 25 tahun akhiré rampung kanti nyerahé kaisar
Napoleon lan diguwak ing pulo Elba Mediterania. Kekuatan-kekuatan ing Éropah
mulai fokus kanggo balikaké normalitas lan perdaméan. Nalika 1 Maret 1815
Napoleon mlayu saka Pulo Elba lan teka marang Prancis. Ing Paris, sanga welas
dina sebanjuré dhèwèké ngéntukaké kedhudhukané ya iku minangka Kaisar. Pasukané
kang isih mituhu marang dhèwèké, lan napoleon mereformasi kekuatan perangé.

Para tentara sekuthu ing Éropah mulai ngumpul manèh lan siap siyaga kanggo
nerusaké perang guna ngalahaké Napoleon (manèh). Napoleon mutusaké kanggo
cepet-cepet nyerang tentara Inggris, Prusia, Belgia lan Walanda sakdurungé
kekuwatan teka kanggo bantu.

Peperangan Waterloo kedadéyan nalika tanggal 18 Juni 1815 ing cepaké kota
Waterloo sekitar 15 km saklor ibu kota Belgia, Brussels, arupa peprangan
terakhir Napoleon. Kekalahan sajroné perang iki dadi penutup sejarahé minangka
Kaisar Prancis. Peperangan iki uga dicathet sajroné sajarah minangka panutup
saka satus dina awit mlayuné Napoleon saka Pulo Elba. Kekalahan pasukan Prancis,
kang dipimpinan Napoleon nglawan pasukan Inggris, Walanda lan Jerman kang
dipimpin Jéndral Wellington lan sekuthu Prusia kang dipimpin Feldmarschall
Blücher, mungkasi kekuwasaan satus dina Napoleon lan dipèloni kanti akhiré saka
Kekaisaran Prancis kang paling pertama nalika 22 Juni 1815.



https://jv.wikipedia.org/wiki/Pandemi

Pandèmi inggih punika pényakit ingkang nular saha nyébar ngélampahi populasi
manungsa ing kuwasaan ing jawi, tuladhanipun bawana utawi ing sédaya donya.
Pényakit endemik luas saha stabil ing pintné-pintén tiyang ingkang gréah saking
botén pandémi. Saklajéngipun, pandémi flu kéjaba flu musiman, kéjaba musim flu
inggih punika pandemi. Pandemi ingkang langkung enggal kalebet pandemi HIV lan
pandemi flu 2009. Pandemi inggih punika epidemis penyakit nular ingkang
nyebaraken ngelampahi populasi manungsa ing laladan ingkang jembar, tuladhanipun
bawana, utawa ing sadaya donya. Penyakit endemik ingkang jembar lan stabil
ingkang katah tiyang ingkang gerah saking punika boten pandemi. Saklajengipun
pandemi flu gejaba flu musiman, sanesipun musim flu inggih punika pandemi.
Jumlah pandemi kadasta cacar, saha TBC. Pandemi ingkang langkung enggal kalebet
pandemi HIV lan pandemi flu 2009.

Organisasi Keséhatan Dunia (WHO) sampun mroduksi mmenawi klasifikasi enem tahap
ingkang gambaraken proses ing pundhi virus novel influenza gerak saking infeksi
kawiwitan ing manungsa ngelampahi pandemi. Punika dipunwiwiti kaliyan virus
nginfeksi kewan, kanti pinten-pinten kasus ing pundhi kéwan nginfeksi tiyang,
lajeng gerak ngelampahi tahap ing pundhi virus wiwit nyebar secara langsung
antawis tiyang-tiyang, lan pungkasan kaliyan pandemi punika nginfeksi saking
virus enggal sampun nyebar ing dunya. Penyakit utawi kahanan boten pandemi
namung punika ya iku jembar utawi bunuh tiyang katah, ugi kedhah nular, dados
tuladhane kanker tanggel jawab ingkang katah kapejahan ananging boten kaanggep
pandemi amergi penyakit punika boten nular.

Epidemis utawi epidemics flu, dipunsebapake déning galur-galur enggal virus
influenzaingkang secara genetis cekap benten saking galur-galur sakderengipun
pramila manugsa arang kebal kaliyan flu. Ingkang nyebapaken tukule penyakit
virus inggih punika nyebare virus saking populasi manungsa ingkang alit saha
terisolasi. Tuladhane AIDS boten gadahi asma saha boten gadahi dasar ing
pinten-pinten dasawarsa. Penyakit virus enggal ing manungsa inggih punika
nyabaraken virus ingkang sampun wonten saking kéwan sanes. Kéwan ingkang dados
ingang lan saged nularake virus katamtu namung umumuipun boten kapengaruh déning
virus punika dipunsebat dados virus reservaor alami virus. Epidemi flu punika
tuladha ingkang sae saking efek virus ingkang pindah saking setunggal spesies
ing spesies sanesipun. Wonten tiga virus influenza: tipe B saha C, ingkang
namung nginfeksi manungsa saha boten nate nyebapaken epidemi, lan tipe A,
ingkang nginfeksi pinten-pinten jinis kewan, ingkang kagolong inggih punika
manuk, babi, kuda, manungsa. Galur influenza A ingkang nyebapaken 3 epidemi.



https://jv.wikipedia.org/wiki/Panda

Panda Gedhe (Hanzi: 貓熊;; pinyin: mao xiong), Ailuropoda melanoleuca
("Kaki-kucing ireng-putih")utawi ingkang biyasanipun dipunwastani Panda. Panda
punika salah setunggaling mamalia ingkang biyasanipun dipunklasifikasekaken
wonten ing famili bruwang Ursidae, ingkang dados kéwan asli Tiongkok tengah.
Panda Gedhé manggen wonten laladan pegunungan, kadosta Sichuan saha Tibet.
Nalika setengah abad ke-20 kang kapungkur, panda dados lambang nagara Tiongkok.
Sapunika gambar panda ugi dipuncithak dados gambar wonten ing dhuwit emas nagara
punika.

Panda miturut nama Chinanipun punika nggadhahi teges "kucing-bruwang," saha
saged ugi dipun waos bruwang kucing tanpa ngowahi teges. Wonten ing laladan
Barat, nama panda punika amargi panda mirip kaliyan Panda abang, ingkang kala
rumiyin misuwur kanthi nama Beruang Belang (Ailuropus melanoleucus).

Sanajan miturut taksonomi Panda punika kagolongaken dados kéwan karnivora
ananging pandha mangan kados kéwan herbivora. Ingkang dados pakananipun panda
inggih punika tandur-tanduran kayata pring. Panda ugi saged dipunwastani kéwan
omnivora (saged dipunwastani Karnivora, Omnivora, Herbivora), amargi panda ugi
mangan endhog lan serangga. Kekalihipun punika ngandhut protein kang
diperlokaken panda. Kuping panda obah-obah nalika panda lagi mangan. Panda
punika kalebet kéwan ingkang kaancam punah. Panda punika nggadhahi libido
ingkang kedhik saéngga radi kirang anggénipun reprodhuksi.



https://jv.wikipedia.org/wiki/Pambrontakan_Boxer

Pambrontakan Boxer (義和團之亂 atau 義和團匪亂) iku pambrontakan ing Cina wiwit November
1899 nganti 7 September 1901, marang kakuwasan manca ing sèktor perdagangan,
pulitik, agama, lan tèknologi. Boxer miwiti minangka anti-manca, anti-imperialis
lan dadi pergerakan sing dipelopori déning among tani ing Cina lor. Para among
tani iki nyerang wong manca sing mbangun jalur sepur lan nglanggar Feng Shui,
lan uga wong Kristen sing dianggep tanggung jawab marang anané dominasi
mancanagara ing Cina. Ing sasi Juni 1900, Boxer nyerang Beijing lan mrejaya 230
wong non-Tionghoa. Akèh Tionghoa Kristen, wong Katulik kaprejaya ing provinsi
Shandong lan Shanxi minangka bagéyan saka pambrontakan. Kanthi slogan "扶清灭洋"
("Dhukung Qing, jur Barat").

Diplomat, padunung, tentara manca, sarta sawetara Tionghoa Kristen mlayu menyang
Legation Quarter lan manggon sajroning 55 dina nganti Aliansi Delapan Nagara
teka kanthi 20.000 tentara kanggo ngleremaké pambrontakan.

Protokol Boxer tanggal 7 September 1901 mungkasi pambrontakan lan nibakaké
sanksi abot marang Dinasti Qing, arupa ganti rugi sing gedhéné 450 yuta tael.
Dinasti Qing tansaya ringkih, lan pungkasané dijatuhkan liwat sawijining
révolusi ing taun 1911.

Nalika taun 1900, pambrontakan diwiwiti ing Cina sisih lor mungsuh kabèh wong
manca, utamane wong Kristen. Aksi iki dipimpin déning kelompok rahasia kang
disebut Society of Harmonious Fist utawa Boxer, kang sacara rahasia didhukung
Dhinasti Manchu.

Nalika taun 1900, kaum Boxer nyerang kadutaan Éropah ing Beijing. Kaum Boxer
merjaya pati akèh wong Éropah, utamane para misionaris, klebu wong Cina Kristen.
Kaum Boxer nyandhera kadutaan Éropah sasuwene rong wulan. Pasukan internasional
digabungake saka pasukan Amerika Serikat, Inggris, Prancis, Jerman, Jepang, lan
Rusia. Kawitane, unit cilik pasukan kanthi senjata kang sithik ora bisa
nguwasani Beijing. Nalika musim panas pasukan nomer loro sukses mbebasake
kadutaan.

Sawise ngrampungake pemberontakan, pamerintah Cina ora mampu nyegah campur
tangan kekuwatan saka manca. Cina dijaluk kanggo ngukum para pejabat kang melu
pembrontakan, mbayar ganti rugi, lan ngizinake pasukan manca manggon ing
kadutaan. Golongan wong pinter "terdidik" Cina wiwit nyusun rencana kanggo
nggulingake Dhinasti Manchu.

Taun 1905, Sun Yat Sen madegake Parte Nasionalis Cina utawa Kuomintang. Ana
rencana sesidheman (rahasia) lan pambrontakan diatur déning kelompok liya.
Pamarentah Dhinasti Manchu kelangan kendhali marang nagara. Nalika taun 1911,
sawijine jendheral kang nduwèni kakuwasaan, Yuan Shikai, aweh dhukungan marang
kaum nasionalis. Kakuwasaan Dhinasti Manchu ambruk, lan pamarentahan republik
didheklarasikake.



https://jv.wikipedia.org/wiki/Padunung

Jroning èlmu sosiologi, padunung ya iku kumpulan manungsa kang ngenggoni
wewengkon geografi lan ruang tinamtu.

Masalah-masalah bab padunung disinaoni ing èlmu Demografi. Manéka warna aspèk
perilaku manungsa disinaoni ing sosiologi, ékonomi, lan geografi. Demografi akèh
dianggo ing babagan pemasaran, sing gegandhèngan raket karo unit-unit ékonomi,
kayadéné pengècèr nganti pelanggan potensial.

Kapadhetan padunung diitung kanthi: mara cacahing padunung karo jembar wewengkon
sing dipanggoni.

Sawetara pengamat masarakat percaya yèn konsèp kapasitas amot uga lumaku jroning
nyinaoni bab padunung ing bumi, ya iku padunung sing ora kakontrol bisa
nyebabaké katastrofi Malthus. Sawetara pengamat liyani ora percaya marang panemu
iki. Grafik ing ngisor nuduhaké mundhaké logistik padunung.

Nagara-nagara cilik biasané nduwèni kapadhetan padunung paling dhuwur, ing
antarané: Monako, Singapura, Vatikan, lan Malta. Nagara gedhé sing nduwèni
kapadhetan padunung dhuwur antara liya Jepang lan Bangladesh.

Adhedhasar èstimasi kang ditrebitkan déning Biro Sensus Amérika Sarékat,
padunung donya ngancilk angka 6,5 milyar jiwa ing tanggal 26 Februari 2006 jam
07.16 WIB. Saka watara 6,5 milyar padunung donya, 4 milyar ing antarané manggon
ing Asia. Pitu saka sepuluh nagara kanthi padunung paling akèh ing donya
dumunung ana ing Asia (senadyan Rusia dumunung ing Éropah). Ing ngisor iki
peringkat nagara-nagara ing donya adhedhasar cacahing padunung (2005):



https://jv.wikipedia.org/wiki/PCI

Slot PCI inggih punika Peripheral Component Interconnect utawi menawi wonten ing
Basa Indonesia Interkoneksi Komponen Periferal inggih punika piranti ingkang
dipun-desain kanggé ngatur perangkat keras / piranti kasar utawi ingkang
langkung kawéntar kaliyan hardware. PCI ugi kalebet bandwidth inggil ingkang
populer . Prosesor independent bus punika saged gadhah fungsi dados bus
mezzenine utawi bus periferal. Standar bus PCI punika pangembanganipun déning
konsorsium PCI Special Interest Group ingkang dipundhapuk déning Intel
Corporation lan perusahaan sanèsipun nalika tahun 1992. Ancasing dhapukan bus
punika inggih kanggé nggantos bus ISA/EISA ingkang sakdèrèngipun dipunginakaken
kanggé komputer IBM PC utawi kompatibel-ipun.

Komputer ingkang dangu ngginakaken slot ISA ingkang kalebet bus ingkang alon
(lambat). Awit medalipun PCI kirang langkung tahun 1992 dumugi sapunika, bus PCI
tasih dipunginakaken dumugi medal versi ingkang enggal inggih punika PCI
Express. Ing taun 2004 medal PCI Express nggantos Slot AGP ingkang ccepetipun
dumugi 80 Gb/detik. Padatanipun Slot PCI lan PCI Express kagungan warna putih
lajeng slot AGP warninipun coklat..



https://jv.wikipedia.org/wiki/Origami

Origami ya iku seni lipat kang asale saka Jepang. Kang dilempit bisa kertas lan
uga bisa kain. Kertas utawa kain kang arep digawé origami biyasane bentuke
segipapat. Ing origami bisa nggawé macem-macem bentuk, kayata wujud kewan,
tanduran, utawa barang tartamtu.

Origami iku satu kesenian nglempit kertas kang pinercaya kawit kertas dikenalake
ing abad pisanan nalika zaman Tiongkok kuno taun 105 Masehi déning Ts'ai Lun.
Nggawéne kertas saka tanduran kang dikethok cilik-cilik lan kain kang nduwèni
kualitas kang ora pati apik kanggo ngunggahake prodhuksi kertas. Tuladhane
origami kang asale saka Tiongkok ya iku tongkang (jung) lan kotak.

Nalika abad kaping 6, cara nggawé kertas banjur digawa menyang Spanyol déning
wong-wong Arab. Ing taun 610 nalika isih jamane pamaréntahan kaisar wadon Suiko
(zaman Asuka), ana biksu Buddha jenenge Donchō (Dokyo) kang asale saka Goguryeo
(ujung Korea) teka menyang Jepang ngenalake carane nggawé kertas lan mangsi.
Banjur origami dadi misuwur ing Jepang nganti saiki kang migunakake kertas
Jepang kang diarani Washi.



https://jv.wikipedia.org/wiki/Nuh

Nuh (Ibrani: נוֹחַ, Nūḥ; Tiberias: נֹחַ; Arab: نوح) (kurang luwih 3993-3043 SM)
ya iku rasul kang dicaritakake ing sajroning Torèt, Alkitab, lan Al-Quran.Nuh
diangkat dadi nabi ing taun 3650 SM. Minangka urip ing laladan kidul Irak
modern. Panjenengané sinebutake kaping 58 ing 48 ayat kang ana ing 9 buku
Alkitab Terjemahan Anyar lan 43 kali sajroning Al-Quran.

Miturut Al-Qur'an, panjenengané nduwèni anak lanang 4 ya iku Kanʻān, Sem, Ham,
lan Yafet. Nanging ing Alkitab mung nyathet, dhèwèké nduwèni anak 3 lanang: Sem,
Ham, lan Yafet. Kitab Purwaning Dumadi nyatet, nalika jamané ana kedadéan banjir
sing nutupi bumi; mung dhèwèké sakkulawarga (garwane, anake telu lan mantune
telu) lan kewan-kewan sing ana ing baita Nuh sing slamet saka banjir kasebut.
Sakwise banjir surut, kaluwarga Nuh me-repopulasi bumi.

Puluhan taun Nuh dakwah, nanging umaté ora gelem melu ajarané lan tetep nyembah
brahala. Malah asring nganiaya lan pangikute. Amarga iku Nuh nyuwu Allah supaya
maringi azab kanggo umate sing nyembah brahala. Banjur ana ing carita kasebut
Allah ngabulake panjaluke Nuh. Allah banjur mrentah Nuh supaya gawé baita supaya
umate sing nduwèni iman slamet.



https://jv.wikipedia.org/wiki/Niagara

Grojogan Niagara ya iku sawijining grojogan gedhé kang dunungé ana ing Kali
Niagara, ya iku ing tlatah tapel wates antara Kanada lan Amérika Sarékat,
misahaké Provinsi Ontario Kanada lan Nagara bagéyan New York Amérika Sarékat.
Grojogan iki dumunung kira-kira 17 mil (27 km) arah lor-lor-kulon saka Buffalo,
New York, 75 mil (120 km) kidul-kidul-wétan saka Toronto, Ontario, antara kutha
kembar Niagara Falls, Ontario, lan Niagara Falls, New York.

Grojogan Niagara arupa rong bagéan kang pinisah déning Goat Island: Grojogan
Tapel Jaran, ing sisih Kanada lan Grojogan Amérika ing sisih nagara Amérika
Sarékat. Grojogan sing luwih cilik ya iku Bridal Veil Falls uga dumunung ing
sisih Amérika, dipisah saka grojogan utamané déning Pulo Luna. Grojogan Niagara
dumadi nalika glaciers mandheg ing pungkasané Wisconsin glaciation (pungkasan
abad ès), lan banyu saka telaga anyar Great Lake mili ngliwati Niagara
Escarpment menyang Samudra Atlantik. Grojogan Niagara kawentar amarga kaéndahané
lan minangka sumber energi listrik hidro. Nata kasaimbangan minangka panggonan
rekreasi, komersial lan industri ngrupaaké tantangan kanggo sing kajibah ngreksa
grojogan mau wiwit taun 1800an.

Grojogan Niagara kapérang dadi loro ya iku Grojogan Tapel Jaran lan Grojogan
Amérika. Grojogan Tapel Jaran dhuwuré watara 173 feet (53 m). Grojogan Amérika
dhuwuré udakara 70 feet (21 m).



https://jv.wikipedia.org/wiki/Mrica

Mrica iku tanduran obat kang bisa uga dadi bumbu masakan, mrica iki anduwèni
khasiat ngangetaké awak lan nyegah lelara kanker, tanduran iki kalebu
rempah-rempah kang akèh thukul ing laladan Indonésia.

Tanduran iki kalebu tanduran ngrambat kang oyoté nèmpèl ana ing tanduran liya
atawa barang liya, dawané antara 5–15 m. godhong seling-selingan atawa nyebar.
Godhong iku mau bentuké bunder pucuké lancip kira-kira anduwèni diameter 5–15 cm
lan dawané 8–20 cm, ing pinggir woh ana kelenjar-kelenjar kang ora katon,Bulir
padha misah-misah,gantungan ana pucuk atawa adepan karo godhong,anduwèni godhong
pelindung kang dawané watara 4–5 mm. Uwohe kayata buni, bunder-bunder .

Mrica anduwèni kandhutan minyak atsiri, pipen, koriofilen, limonen, filendren,
alkaloid piperin, kavisin, piperitin, piperidin, zat pait lan minyak lemak
(Soedibyo, 1998). Piperin kang kalebu bahan aktif atawa alkaloid kang anduwèni
rasa pedes lan mambu kang anget. Kandungan bahan kimia piperin kang ana ning
mrica watara 5-9%. Piperin iki uga bisa dienggo pangobatan tradisional lan
kanggo insektisida.



https://jv.wikipedia.org/wiki/Moksa

Moksa (Sanskerta: mokṣa) inggih punika sawijining konsep agama Hindu kaliyan
Buddha. Ateges kebebasan saking pagesangan duniawi saha wucul ugi saking
reinkarnasi utawi Punarbawa panguripan.

Wonten ing Hinduisme, atma-jnana (kesadaran dhumateng "sang diri") inggih punika
kunci tumuju moksa. Umat Hindu angsal nidakaken sawijining wujud (utawi)
langkung jinis Yoga - Bhakti, Karma, Jnana, Raja - kanthi mangertosi bilih Tuhan
asipat boten winates saha saged dados wujud punapa kémawon, personal punapa déné
impersonal.

Dipunyakini bilih wonten sekawan Yoga (pengendalian) utawi marga (dalan utawi
margi) kanggé pinuju moksa. Hal punika kalebet: bakti dhumateng Yang Mahakuasa
(Karma Yoga), mangertosi Yang Mahakuasa (Jnana Yoga), meditasi dhumateng Yang
Mahakuasa (Raja Yoga), saha nglayani Yang Mahakuasa kanthi bakti ingkang tulus
(Bhakti Yoga). Tradisi Hinduisme ingkang manéka warna gadhah benten antawisipun
margi ingkang setunggal kaliyan sanésipun, ingkang kawéntar antawisipun inggih
tradisi Tantra saha Yoga ingkang berkembang wonten ing Hinduisme.

Pendekatan déning tradisi Wedanta kapérang dados non-dualitas (adwaita),
non-dualitas kanthi kualifikasi (kadosta wisistadwaita), saha dualitas (dwaita).
Cara nuju moksa ingkang kaanjuraken déning tugang tradisi kasebut manéka jinis.

Sawijining tiyang kedah mencapai moksa kanthi bimbingan saking Guru (agama
dharma). Sawijining guru utawi siddha naming mbimbing ananging boten ndherek
campur tangan.

Surga (svarga) dipunyakini minangka papan kanggé karma déné ingkang mesthi
dipunindari déning tiyang ingkang kepingin moksa supados nyawiji kaliyan GUsti
lumantar Yoga.



https://jv.wikipedia.org/wiki/Midi-Pyr%C3%A9n%C3%A9es

Midi-Pyrénées (basa Ositania: Miègjorn-Pirenèus, Mieidia-Pirenèus) iku
sawijining région paling gedhé kaloro ing Perancis lan paling gedhé ing kawasan
Perancis Metropolitan.

Ana telung bab kang nggawé région iki misuwur: montor mabur Airbus, keju
Roquefort lan Lourdes, panggonan ziarah umat Katulik.

Midi-Pyrénées minangka salah siji région artifisial kang dibangun ing pungkasan
abad ka-20 minangka laladan pedhalaman (hinterland) lan zona kang nduwèni
prabawa tumrap kutha krajané, Toulouse ¹.

Jeneng région dipilih saka segi geografi: Midi ("laladan kidul", miturut
perspektif warga Paris) lan Pyrénées (pegunungan Pyrenees ing wewengkon
tapelwates kidul).

¹ Ing taun 1960-an, wolu kutha gedhé ing Perancis (Lille, Nancy, Strasbourg,
Lyon, Nantes, Bordeaux, Marseille lan Toulouse) ditetepaké minangka "metropolis
penyeimbang" kanthi alesan kaistimewaan bantuan teknis lan dana khusus saka
pamaréntah pusat. Kawicaksanan iki nduwé tujuan nyilikaké prabawa Paris jroning
wewengkon Perancis.



https://jv.wikipedia.org/wiki/Metro-Goldwyn-Mayer

Metro-Goldwyn-Mayer Inc., utawa MGM ya iku parusahan multinasional kang
ngasilaké werna-werna prodhuk filem. Kantoré ana ing Los Angeles, California,
Amerika Serikat. Diadegaké ing tanggal 16 April 1924. Perusahaan iki duwé 1.440
karyawan nganti taun 2004.

Marcus Loew tuku perusahaan Metro Pictures Corporation diadegaké taun 1916 lan
Goldwyn Pictures diadegaké taun 1917 kanggo ngasilaké filem kanggo rantai teater
kang gedhé, Loew's Theatres. Nanging, tukonan iku nyiptakké kabutuhan wong
kanggo ngawasi operasi gedhé-gedhénan ing Hollywood, wiwit suwé asisten Nicholas
Schenck dibutuhké ing kutha New York kanggo ngawasi bioskop. Loew mbahas situasi
kanggo tuku studio Mayer Pictures ing tanggal 16 April 1924.

Biasané, dipresentasiké: "Louis B. Mayer presents a Metro-Goldwyn picture".
Nanging Mayer nambahké jenenge ing jeneng studio iku, dadi ndadékaké studio iku
lanmaskotnya, ya iku Leo the Lion, lan motto "Ars Gratia Artis" dadi merk MGM.

Wiwit pisanan, MGM ngarah ning penonton kabutuhan kanggo kemewahan lan
kecanggihan. Sawisé mariské jeneng-jeneng gedhé saka perusahaan sadurungé, Mayer
lan Thalberg mulai nggawé lan nyeponsoraké bintang anyar, ya iku Greta Garbo,
John Gilbert, William Haines, Norma Shearer, lan Joan Crawford. Wong liya kang
dikerjakaké ya iku Lon Chaney, William Powell, Buster Keaton, lan Wallace Beery.



https://jv.wikipedia.org/wiki/Meiosis

Mèiosia inggih punika prosès pémbélahan Sèl ing pundi jumlah Kromosom per sèl,
dipunbélah dados kalih. DNA ing salèbéting sel asli dipunduplikasiakén selama
pintén-pintén fasé saking siklus sél. Mèiosis misahkan kromosom lajéng
dipunreplikasiaken dados sékawan gamet haploid utawi spora. Ménawi ngasilakén
gamèt, sèl-sèl punika kédah aman selama pémbuahan kanggè dhamél sèl diploid
Ènggal utawi zigot. Ing tanduran meiosis ngasilaken spora ingkang ngasilaken
pembentukan sel-sel haploid. Tahapan ingkang gegayutan kaliyan meiosis inggih
punika, Meiosis 1, Profase 1, Mètafasé 1, Anafasé, Tèlofasé 1 saha Mèiosis 11.
Meiosis dipunbetahaken kanggè produksi sèksual lan kedadosan sadaya Èukariota
ingkang mroduksi secara seksual. Meiosis boten kedadosan ing salebeting Archaea
utawi bakteri amergi meiosis mroduksi secara aseksual ngelampahi proses
pembelahan biner. Jinis pembelahan sel ngelibataken sel telur lan sperma, ing
gamet, kaliyan sel berisi kalih salinan saking saben kromosom, satunggal saking
ibu ing sanesipun saking rama, ing giliranipun ngasilaken sekawan sel
gamet.(dipununduh Tanggal 7 Oktober 2012) Meiosis inggih punika pengurangan
jumlah kromosom dados separuh sahingga sel anak ingkang madhek piyambak namung
ngandung setengah jumlah kromosom ingkang secara karaktaristik gadahi suatu
jinis kewan, sel-sel ingkang ngandung separuh jumlah kromosom inggih punika sel
kelamin utawi spermatozoa lan ovum.(dipununduh tanggal 7 Oktober 2012) meiosis
inggih punika tipe khusus saking pembelahan nukleus ingkang ngelampahi pemisahan
saben kromosom homolog dados gamet. Menawi meiosis ngasilaken sel anak ingkang
identik kaliyan indukipun, mila meiosis ngasilaken sel anak kaliyan jumlah
kromosom. (dipununduh Tanggal 7 Oktober 2012)

1. Meiosis I Sakserengipun meiosis, ngelampahi interfase, Interfase 1 ing
meiosis 1 sami kaliyan interfase ing mitosis, ya iku kedadosan sintesis lan
replikasi DNA serta kedadosan wujud protein-protein ingkang mupangat kangge
tahap-tahaping meiosis 1 inggih punika : 2. Profase I Profase 1 ing salebeting
meiosis ngasilaken wekdal ingkang lami dipunbandingaken kaliyan profase ing
mitosis. Profase 1 punika saged kaleksanan pinten-pinten minggu lan wulan.
Profase 1 kaperang dados pinten-pinten : a. Leptoten Ing tahap punika kromosom
katingal kados benag-benang dawa, sahingga saben kromosom dereng dipuntepangi
secara gamblang. Benang-benang kromosom ingkang alus kasebut dipunwastani
kromonema. Ing fase punika, struktur kromosom saged katingal luwih gamblang
inggih punika kromomer. kromomer inggih punika penebalan ingkang kedadosan ing
pinten-pinten bagian kromosom ing tampak kados manik-manik. b. Zigoten Ing fase
punika kedadosan berpasangan antawis kromosom ing homolog, sahingga alel-alel
badhe berhadapan panggenan boten tebih kados leptoten. Proses saling berpasangan
antawis kromosom homolog dipunsebat Sinapsis. c. Pakiten Benang-benang kromosom
katingal gamblang berpasangan serta sinapsis antawis kromosom homolog luwih
cerak lan sempurna d. Diploten Fase punika dipuntandai kaliyan dipunwiwiti
misahipun kromatid kromatid ingkang kedadosan berpasangan secara bivalen.
Pemisahan ingkang kuat kedadosan ing bagian sentromer. e. Diakinesis Frase
punika frase ingkang pungkasan ing Profase 11 meiosis. Kromosom-kromosom
ngelampahi kondensasi maksimum lan kiasma luwih gamblang. Ing fase punika
nukleolus lan membran nukleus ical, lan benang-benang gelendong sampun bentuk.
3. Metafase I Kromosom-kromosom panggenanipun ing tengah-tengah sel, ya iku ing
bidang equator saking sel, anangin wonten bentenipun antawisipun metafase 1
meiosis kaliyan metafase mitosis. Ing metafase mitosis, ing bidang equator
inggih punika kromosom tunggal. Menawi metafase 1 meiosis, ing bidang equator
inggih punika pasangan-pasangan kromosom homolog sahingga metafase 1 meiosis
kedadosan pembelahan sentrmer. 4. Anafase I Anafase 1 meiosis dipunwiwiti menawi
kromosom gerak ing kutub berlawanan. Saben kromosomsaking kromosom homolog
bergerak ing kutub berlawanan. Saben kutub nerima setengan jumlah kromosom
ingkang wonten. Pramila ing fase punika dipunwiwiti kedadosan reduksi kromosom.
5. Telofase I Ing saben nukleus ing enggal wonten kalih kromosom ingkang haploid
saking sekawan kromatid. Pramila nandakaken reduksi jumlah kromosom tasih dereng
sempurna. Menawi badhe nyapai reduksi ingkang sempurna, mila kedhah butuhaken
pembelahan meiosis II.(dipununduh Tanggal 7 Oktober 2012).



https://jv.wikipedia.org/wiki/Mausoleum_Mausolus

Mausoleum Maussollos kondhang ugi kaliyan sebatan Mausoleum Halicarnassus amargi
wontenipun ing Halicarnassus ,(abasa Yunani, Μαυσωλεῖον Ἁλικαρνασσεύς,
Μαυσωλεῖον τοῦ Ἁλικαρνασσοῦ (Ἀλικαρνασσοῦ)) inggih punika kuburan ingkang
dipunbangun watara taun 353 kanthi 350 SM wonten Halicarnassus (Bodrum, sapunika
Turki) ingkang dipunbangun kagem Mausolus, satrap (utawi gurbernur propinsi)
wonten andhapipun kakaisaran Pèrsi kaliyan Artemisia II saking Caria,
garwanipun.

Mausoleum punika dipunbangun wonten kutha Bodrum, caketipun laut Aegan, wonten
kidul-ngulon Turki. Ugi caket kaliyan kuil Artemis.

Makam saking Mausollus punika anggadhahi patung ingkang ngiasi, patung kasebut
dioundamel kaliyan pamatung ingkang paling sae kayata Bryaxis, Leochares, Scopas
ugi Timotius, tasih wonten artefak ingkang dipunsimpen wonten London. Inggilipun
kinten-kinten 45 meter. wonten sumber sanes ingkang nyebat, inggil saking
mauseluem punika ngantos 140 meter , ugi 60 meter. Kuburan ingkang ageng punika
dipunpengaruhi kabudayan ingkang sanes saking Pèrsi, Yunani kaliyan Mesir.
Kabudayaan saking Pèrsi dipunpanggihi saking gaya ruanganipun, kabudayaan saking
Yunani dipunpanggihi wonten bangunannipun ingkang anggadhahi tingkat kalih,
kabudayaan saking Mesir dipunpanggihi saking gaya piramida wonten tlatah Mesir.
Isi saking bangunan punika 250 patung. dipundamel saking 36 kolon Ionic,
dipunhiasi dekorasi ingkang dipundamel déning para pematung ingkang kondhang
wonten Yunani kuna.

Dipunbangun wonten Halicarnassus (taun 377 SM), kutha krajan saking kerajaan
alit ingkang wonten ing pesisir Mediterania wonten Asia Alit. Kuburan punika
wonten Memori watara taun 353-350 saderengipun masehi, dipunbangun nalika
sabubaripun pamarintahan Raja Mausolus kaliyan ingkang garwa
(Artemisia),putra-putrimipun saking Hecatomnus salami 24 taun, ingkang mangke
dodos pakuburan saking raja punika. Raja Mausolus punika mendhet garwa adhinipun
inggih punika Artemisia.name="MAU MAU2"/> raja punika putra ingkang palling tuwa
saking Hecatomnus, Hecatomnus amerintah pesisir Mediterania kados kerajaan alit
wonten Asia alit. Nalika Raja Mausolus ninggal dunya, Artemis anggadhahi
pamanggih supados mbangun mausoleum kangem garwanipun Raja Mausolus, mausoleum
punika ingkang kondhang dados pitu kaajaiban kuna ing dunya. Makam punika dados
bukti cinta kasih antara janda Artemisia kaliyan ingkang garwa. Arkeolog
jlentrehaken menawi ing salah satunggaling upacara kangge ngurmati garwanipun,
Artemisia amarintah pamakaman kangge garwanipun anggangge ritual ingkang aneh,
atusan kéwan dipundadosaken korban kangge ngurmati sang Raja.

Pamakaman kangge Raja Mausolus punika wonten ngantos 16 abad, kanthi ambruk
amargi lindhu ingkang andadosaken tiang-tiang ingkang yangga bangunan punika
boten kiyat kemalih. Rusak amerga panjarah kubur ugi. Nalika awal abad kaping 15
Masehi Knights of Jhon saking Malta, mbangun benteng ngagem watu saking ambrukan
Mausoleum punika. Benteng punika dipunbangun supados pertahanan tentara Salib
aget tambah kiyat. Taun 1846 musium arkéologi dawuhi Charles Thomas Newton,
supados manggihi mausoleum kasebat. aget dipunpanggihi patung saking Mausolus
ugi garwanipun ingkang jumeneng wonten inggilipun mausoleum. Sapunika karya seni
agung ingkang endah punika dipunsimpen wonten British Museum. Wonten sumber
sanes ingkang menehi informasi, menawi watu saking sisa mauseleum punika
dipunginakaken kangge mabngun istana Bodrum. Situs saking makam punika
dipunpanggihi nalika taun 1857 déning Sir Charles Newton, Didyma kaliyan Cnidus.
20 taun ing tembe, tim arkéologi saking Denmark kaliyan konsevator, dipundawuh
Prof Kristian Jeppesen saking Universitas Aarhur wonten ing Denmark. Sampun
ngeruk madosi makam kasebut, ingkang tasih saged dipunlestari inggih punika
ruwang ngisor lemah ingkang dipunpanggihi wonten sekitar benteng. Mausoleum
punika dipundadosaken muséum (dipunbikak nalika taun 1988), dipunbiyantu déning
pamarintah Turki kaliyan Denmark, sapunika dipunmanajemen déning manajenem
Bodrum Museum of Underwater Arkéologi.



https://jv.wikipedia.org/wiki/Masjid_Nabawi

Masjid Nabawi, iku sawijining masjid kang dumunung ing kutha Madinah, Saudi
Arabia. Masjid iki, diwangun déning Nabi Muhammad SAW lan dadi panggonan
pasaréané lan para sahabaté. Masjid iki minangka salah siji masjid kang utama
kanggoné umat Islam sawisé Masjid Al Haram ing Mekkah lan Masjidil Aqsa ing
Yerusalem.

Kautamané masjid iki dipratélakaké déning Nabi Muhhamad : "Salat ing masjidku
iki luwih apik tinimbang salat ping sèwu ing masjid liya, kajaba ing Masjid Al
Haram. [...] sapa kang ngayahi salat ing masjidku ping patang puluh salat fardu,
ora kurang siji-sijia, dhèwèké bakal bébas saka geni neraka, bébas saka azab,
lan bébas saka kamunafikan. Ora usah répot mlaku, tekani waé telu masjid iki:
Masjid Nabawi, Masjid Al Haram lan Masjid Al Aqsa."

Adhedhasar hadis-hadis iki mula kutha Madinah tansah ramé ditekani umat Islam
kang nglakoni ibadah kaji minangka amalan wajib utawa ibadah umrah minangka
amalan sunnah.

Masjid sing asli dibangun déning Nabi Muhammad S.A.W ing sisih omahé sawisé
hijrah menyang Madinah ing taun 622. Masjid asli arupa bangunan kabuka kanthi
mimbar kanggo maca Al-Qur’an. Bangunan iki awujud pesagi kanthi ukuran 30 × 35 m
(98 × 115 ft), dibangun nganggo glagah kurma lan témbok kagawé saka blethok, lan
nduwèni telu lawang: Bab Rahmah ing sisih kidul, Bab Jibril ing sisih kulon lan
Bab al-Nisa'ing sisih wétan.



https://jv.wikipedia.org/wiki/Marmut

Marmut ya iku jinisé kéwan pengerat saka famili Sciuridae (bajing) kanthi genus
Marmota.

Marmut umumé urip ing dhaérah pagunungan, kayata Alpen utawa Pirenia ing Èropah,
Pegunungan Rocky utawa Sierra Nevada ing Amérika Serikat, lan Kanada ing bagéyan
lor. Marmut umumé nggawé omah ing njero lemah lan nglakokaké hibernasi nalika
mangsa adem. Marmut hibernasi wiwit sasi Oktober nganti sasi Mei. Marmut
kagolongaké dadi kéwan sosial awit marmut komunikasi karo marmut liyané kanthi
swara anyul kang banter khususé nalika ana bebaya.

Jeneng marmut asalé saka basa latin mures monti ("tikus gunung"), saka basa
Latin Klasik mures alpini ("tikus Alpen"). Kéwan liyané kang mirip kaya marmut
lan nduwéni sifat sosial ya iku asu prairi, kéwan iki ora digolongaké ing genus
Marmota, ananging kalebu genus Cynomys. Saliyané iku ing basa Indonésia ana
kéwan kang diarani tikus walanda (guinea pig) uga kena diarani marmut, sanajan
kéwan pengerat iki asalé saka famili kang béda. Pakanané marmut ya iku tanduran
kayata suket-suketan, woh beri, lumut kerak, lumut godhong, oyot tanduran lan
kembang.

Jinisé marmut werna-werna. Iki bisa dideleng saka ukuran awaké lan werna wulune
kang werna-werna. Ana marmut kang wuluné putih, klawu, coklat rada abang. Marmut
mirip kaya kelinci ananging kupingé luwih cendhek tinimbang kelinci.



https://jv.wikipedia.org/wiki/Lumut

Tanduran lumut minangka sakumpulan tanduran cilik sing klebu jroning divisio
Bryophyta (saka basa Yunani bryum, "lumut").

Tanduran iki wis nuduhaké diferensiasi sing tegas antara organ panyerap hara lan
organ fotosintetik nanging durung nduwèni oyot lan godhong sejati. Klompok
tanduran iki uga durung nduwèni pembuluh sejati. Alih-alih oyot, organ panyerap
harané awujud rizoid (harafiah: "kaya oyot"). Godhong tanduran lumut bisa
ngayahi fotosintesis. Tanduran lumut minangka tanduran pelopor, sing tuwuh ing
sawijining panggonan sadurungé tanduran liya bisa tuwuh. Iki kedadéan amarga
tanduran lumut ukurané cilik nanging mbentuk koloni sing bisa njangkau area sing
amba. Jaringan tanduran sing mati dadi sumber hara tumrap tanduran lumut liya
lan tanduran sing liyané.

Jroning basa sadina-dina, istilah "lumut" bisa ngarujuk marang sawetara divisio.
Klasifikasi lawas nggabungaké uga lumut hati lan lumut tanduk jroning Bryophyta,
sa’engga ing sajeroning Bryophyta karangkum lumut tanduk, lumut hati, lan lumut
sejati (Musci). Nanging, perkembangan jroning taksonomi tanduran nuduhaké yèn
penggabungan iki parafiletik wusanané diputusaké misah lumut hati lan lumut
tanduk ing sajabané Bryophyta. Ing donya ana watara 4.000 spesies tanduran lumut
(klebu lumut hati), 3.000 ing antarané tuwuh ing Indonésia. Kebun Raya Cibodas
ing Jawa Kulon nduwèni "taman lumut" sing ngolèksi manéka tanduran lumut lan
lumut hati saka manéka wewengkon ing Indonésia lan donya.



https://jv.wikipedia.org/wiki/Lukas

Lukas ya iku penginjil sing tulisané diamot ana ing Kitab Perjanjian Baru. Lukas
lair ing Anthiokhia. Lukas uga kawentar dadi pelindung para dhokter lan ahli
bedhah, mula dipèngeti saben 18 Oktober.

Cathetan pisanané ana ing Surat Rasul Paulus kanggo Filemon, bab 24. Markus uga
disebut ing Kolose 4:14 lan 2 Timotius 4:11, rong surat sing ditulis Santo
Paulus. Lukas iku asalé saka Antiokhia lan kerja dadi dhokter. Lukas uga kalebu
salah sijiné murid saka para rasul banjur melu Paulus nganti mati.

Tradhisi Gréja nemoke fakta-fakta liyané sing ndukung penjelasan bab Lukas.
Epiphanus kandha yèn Lukas iku saka pitung puluh murid sing diutus Yesus Kristus
kanggo nyebarake ajarané. Fakta iku isih durung pesthi, manawa deleng Lukas sing
anyar dadi Kristen sawisé ketemu Paulus. Yohanes Krisostomus nduga yèn ana
tulisan nalika iku ana sedulur sing kasebut Santo Paulus ana ing 2 Korintus 8:18
ya iku Lukas atau Barnabas. J. Wenham negesaké manèh yèn Lukas iku saka pitung
puluh murid saka Emmaus, Lucius saka Kirene, lan sedulur saka Santo Paulus. Ora
kabèh akademisi yakin Wenham, amarga Lukas ing wiwitan kitab Kisah Para Rasul
ngakoni yèn awaké dudu saksi saka prastawa iku.

Yèn bener Santo Lukas iku penulis Injil lan diamot ana ing Kisah Para Rasul,
mestiné informasi bab pribadhiné Lukas bisa dilacak luwih akèh manèh. Nanging
Lukas ora nglungguhaké awaké dadi saksi mata saka karya pelayanan Yesus Kristus,
Lukas bola-bali nganggo ungkapan "sadaya" bab nyritaké misi-misi Santo Paulus
ing Kisah Para Rasul. Bab iki duwé indikasi yèn Lukas mélu Paulus terus. Lukas
uga tau manggon ing Troas, ya iku propinsi tilas gogrokané kutha Troya. Lukas
nulis perjalanan Paulus nganti tekan Troas. Tulisané mèh padha kaya tulisané
Markus lan Matius

Lukas dilambangaké kanthi wujud sapi mawa swiwi. Injil bagéyan wiwitan ngemot
carita-carita Yohanes Pembabtis, Zakharia, Elizabeth, lan carita-carita bab
Yesus.



https://jv.wikipedia.org/wiki/Louis_XIV_saka_Prancis

Louis XIV (Prancis: Louis-Dieudonné; lair 5 Sèptèmber 1638 – pati 1 Sèptèmber
1715 ing yuswa 76 taun) iku raja Prancis lan Navarre sing dinobataké tangal 14
Mei 1643 jroning umur limang taun. Dhèwèké lagi wiwit kawasa penuh kawit sédané
mentri utamané (Prancis: Premier Ministre), Jules Cardinal Mazarin nalika taun
1661. Louis XIV dijuluki uga minangka Raja Srengéngé (Prancis: Le Roi Soleil)
utawa Louis sing Agung (Prancis: Louis le Grand, utawa Le Grand Monarque).
Dhèwèké mréntah Prancis sakwéné 72 taun, mangsa kakuwasan paling suwé monarki
ing Prancis lan Éropah.

Louis XIV ningkataké kakuwasan Prancis ing Éropah lumantar telung paprangan
gedhé: Perang Prancis-Walanda (Inggris: Franco-Dutch War), Perang Aliansi Gedhé
(Inggris: War of the Grand Alliance), lan Perang Suksèsi Spanyol (Inggris: War
of the Spanish Succession) antara taun 1701 - 1714. Louis XIV kasil matrapaké
absolutisme lan negara kapusat. Ungkapan "L'État, c'est moi" ("Negara iku aku")
asring dianggep asalé saka dhèwèké, senajan ahli sajarah duwé pendhapat iki ora
trep lan kamungkinan gedhé disebaraké déning lawan pulitiké minangka pawujudan
stereotipe absolutisme sing dianut dhèwèké. Sawijining panulis Prancis, Louis de
Rouvroy, malah ngaku yèn dhèwèké krungu Louis XIV ujar mangkéné sadurungé
patiné: "Je m'en vais, mais l'État demeurera toujours" ("aku bakal lunga,
nanging negara bakal tetep ana").



https://jv.wikipedia.org/wiki/Liverpool_F.C.

Liverpool Football Club iku sawijining klub bal-balan Inggris sing wis kaping 5
njuwarani Liga Champions (biyèn Piala Champions) lan kaping 18 njuwarani Liga
Inggris (nganti wiwitan Mei 2005). Kandhangé ana ing Anfield, sing dumunung
watara 4,8 km saka pusat kutha Liverpool.

Klub iki diadegaké ing 15 Maret 1892 déning John Houlding, sing duwé Anfield.
Houlding mutusaké nggawé tim dhéwé sawisé Everton FC diwetokaké saka Anfield
jroning pasulayan ngenani béa séwa. Wiwitané klub anyar iku jenengé Everton FC
nanging diganti dadi Liverpool FC sawisé Asosiasi Sepak Bola Inggris nulak
migunakaké jeneng kasebut.

Liverpool dadi dominan ing taun 1970-an lan 1980-an. Pamain-pamain sing misuwur
ing mangsa iku klebu Ray Clemence, Mark Lawrenson, Graeme Souness, Ian
Callaghan, Phil Neal, Kevin Keegan, Alan Hansen, Kenny Dalglish (102 cap) lan
Ian Rush (346 gol).

Klub iki uga kalibet jroning rong tragedi gedhé ing sajarah bal-balan Éropah -
ya iku jroning tragedi Heysel ing taun 1985 lan musibah Hillsborough ing taun
1989.

Liverpool kasil ngéntukaké minor treble, loro gelar domestik (Piala Liga lan
Piala FA) lan Piala UEFA ing mangsa 2000/01. Senadyan mangkono, ngéntukaké
"minor treble" dudu bab sing anyar kanggoné Liverpool. Ing taun 1984 Liverpool
dadi juwara Piala Champions, Piala Liga lan Liga Inggris. Senadyan déning para
pendhukungé dianggep wis ngraih treble, nanging ora diitung minangka raihan
treble.



https://jv.wikipedia.org/wiki/Leonardo_DiCaprio

Leonardo Wilhelm DiCaprio ya iku aktor saka Amerika Serikat lan produser filem.
Dhèwèké dadi nominasi kanggo Golden Globe Award ping wolu mawa aktor, lan
menangaké Golden Globe Award kanggo Aktor paling apik ing filemé The Aviator
rikala tahun 2004. Dhèwèké uga tau dinominasikaké déning Academiy Award, Screen
Actors Guild, Satellite Awards, lan British Academy of Arts Film lan Televisi.
Leonardo lahir ing Los Angeles, California, Amerika Serikat tanggal 11 November
1974. Dhèwèké miwiti karir artisé mawa dadi bintang iklan ing TV, sadurungé
éntuk peran ing serial TV kaya sinetron Santa Barbara lan sitkom Growing Pains
ing tahun 1990-an. Dhèwèké miwiti maén ing the comedic sci-fi horror filem
Critters 3 (1991) lan éntuk kritik rikala maén ing This Boy's Life (1993).
DiCaprio diakoni dadi aktor kang apik rikala nyengkuyung ing filem What's Eating
Gilbert Grape (1993) lan Marvin's Room (1996), sarta dadi paraga utama ing
Basketball Diaries (1995) lan Romeo + Juliet (1996), sadurungé misuwur mawa
internasional ing filemé Cameron, Titanic(filem 1997) . Wiwit 2000-an, DiCaprio
wis tau dinominasikaké kanggo penghargaan filem gaweané Catch Me If You Can
(2002), Gangs of New York (2002), The Aviator (2004), Blood Diamond (2006), The
Departed (2006), lan Revolutionary Road (2008). Filme Shutter Island (2010) lan
Inception (2010) kang dadi filem paling suksès lan éntuk bati paling gedhé.
Dhèwèké uga duwé perusahaan produksi kang jenengé Appian Way Productions kang
wis ngasilaké filem Gardener of Eden (2007) lan Orphan (2009). Dicaprio dadi
pamenang piala Oscar babagan paraga taun 2016.



https://jv.wikipedia.org/wiki/Lee_Min_Ho

Lee Min Ho (Hangul: 이민호)(lair ing Seoul, Korea Selatan, 22 Juni 1987; umur 29
taun) iku aktor saka Koréa Kidul.

Lee miwiti kariré taun 2006 nalika dheweké dadi aktor filem lan TV. Lee akèh
maragakaké paraga ing TV show, drama cekak, lan peran-peran cilikan ing
filem-filem Korea.

Lee dadi misuwur jalaran maragakaké tokoh Gu Jun Pyo, kang dadi pemimpin ing
gèng F4 ing filem Korea adaptasi manga populer Hana Yori Dango, BOYS OVER
FLOWERS, ning taun 2009.

Amarga meranaké Gu Jun Pyo, dhèwèké dikategorèkaké dadi salah sijining aktor
kang paling larang bayarané ing Koréa. Ing donya aktor, Kabar ora kepénak tau
kedadèn maring dheweké. Nalika ngalami kacilakan mobil ing taun 2006, kang
nyebabaké dheweké kudu nganggo lèmpèngan wesi kang didokok ing sikilé kanggo
nopang boboté dhewe. Ananging, saiki dhèwèké wis bebas saka lempengan wesi
kasebut lan dinyatakaké bener-bener mari saka lelarané.

Nalika tanggal 13 Juni taun 2011, Aktor populer saka Koréa Lee Min Ho ngalami
kacilakan mobil wektu lagi syuting ing serial drama SBS kang dibintanginé, CITY
HUNTER. Kedadéan kacilakan iku watara jam 3:30 sore iku ngakibataké mobil kang
ditumpaki déning dhèwèké rusak parah, kadad;ean kasebut ana ing lokasi syuting
CITY HUNTER ing cedhak tlaga Ilsan.



https://jv.wikipedia.org/wiki/Larry_Page

Larry Page iku tokoh kang kapéntar ing dunia internét. Sapa kang ora ngerti
Google, google iku dhasaré saka penelitiané Larry page lan Sergey Brin. Larry
Page lair ing 26 Maret 1973. Ndhekné wis biasa nganggo komputer saka SD
dibimbing wong tua kang biasa kerja nganggo komputer kang canggih ing omah lan
kantor. Ing umur 8 taun Bapaké lan ibuné pisah, bapaké terus nikah manéh. Bapaké
Larry, Carl Victor Page iku mulang ing Michigan State University lan pernah dadi
dhosen tamu ing Stanford University. Ibu kandhungé Larry, Joyce Wildhental iku
profesor ing Michigan State. Ibu tiriné Larry, Gloria Page iku konsultan
database nduwèni gelar master ing Ilmu Komputer lan mulang pemrograman komputer
ing Michigan State University. Larry sekolah ing MacDonald Middle School, East
Lansing. Ndhekné terus nerusaké pendhidhikané ing East Lansing High School.
Sakwisé lulus ndhekné ngelanjutaké mara University of Michigan ing Ann Harbor
sinau rekayasa komputer lan kuliah bisnis tekan taun 1995 pas ndhekné lulus
kuliah prasarjana. Ing taun iki Larry ketemu Sergey Brin ing Stanford
University. Ing Januari 1996para mahasiswa lan staf pengajar jurusan komputer
ing ‘’Stanford University’’ pindhah ing gedhung William Gates Computer Science
sumbangan saka Microsoft.



https://jv.wikipedia.org/wiki/Kutha_Ngayogyakarta

Kutha Yogyakarta utawa kutha Ngayogyakarta utawa Ngayogyakarta Hadiningrat utawa
cekaké kutha Yogya iku kutha krajan propinsi Daerah Istimewa Yogyakarta. Kutha
iki naté dadi kutha krajan Indonésia ing jaman revolusi. Saliyané iku kutha iki
minangka kutha krajan Daerah Istimewa Yogyakarta, sing dipimpin déning Sri
Sultan Hamengkubuwono X lan Pangeran Pakualam. Yogyakarta dikenal minangka kutha
pelajar, amarga amèh 20% padunung produktifé arupa pelajar lan ana 137 perguruan
tinggi. Perguruan tinggi sing diduwèni pamaréntah antara liya Universitas Negeri
Yogyakarta, Institut Seni Indonésia Yogyakarta lan Universitas Islam Negeri
Sunan Kalijaga.

Bagéan saka kutha Yogyakarta, ya iku Kotagedhé, tau dadi pusat Kasultanan
Mataram antara 1575-1640. Kraton (Istana) Sultan sing isih duwé fungsi jroning
makna sing sakbeneré ya iku kraton Kasultanan Yogyakarta, sing dadi pecahan saka
Mataram.

Madegé Kutha Yogyakarta diwiwiti kanthi anané Prejanjèn Gianti ing tanggal 13
Februari 1755 sing ditandatangani Kompeni Walanda ya iku déning Gubernur
Nicholas Hartingh makili Gubernur Jendral Jacob Mossel. Isi Prejanjèn Gianti iku
mau: Nagara Mataram dipérang dadi loro : Setengah isih dadi Hak Krajan
Surakarta, setengah liyané dadi Hak Pangèran Mangkubumi. Jroning prejanjèn
kasebut uga Pengèran Mangkubumi diakoni dadi Raja ing setengah laladan Pedalaman
krajan Jawa kanthi Gelar Sultan Hamengku Buwono Senopati Ing Alega Abdul Rachman
Sayidin Panatagama Khalifatullah.

Panggonan sing dipilih dadi kutha krajan lan pusat pamaréntahan iki ya iku alas
sing disebut Beringin, sing wis ana désa ciliké ya iku Pachetokan, lan ana
sawijining pesanggrahan sing jenengé Garjitowati, sing digawé déning Susuhunan
Paku Buwono II lan jenengé banjur diowahi dadi Ayodya. Sawisé panetapan kasebut
diumumaké, Sultan Hamengku Buwono sigra mrintahaké marang rakyat supaya mbabad
alas mau kanggo diadegaké sawijining Kraton.

Sadurungé Kraton iku dadi, Sultan Hamengku Buwono I ngersakaké manggon ing
pasanggrahan Ambarketawang laladan Gamping, sing pinuju digawé uga. Manggon
sacara resmi ing papan mau ya iku tanggal 9 Oktober 1755. Saka papan iki
panjenengané tansah ngawasi lan ngatur pembangunan kraton sing pinuju digarap.

Setaun sabanjuré Sultan Hamengku Buwono I ngersakaké mlebu Istana ayar kanggo
ngresmèkaké. Kanthi mangkono wis madeg Kutha Yogyakarta utawa kanthi jeneng utuh
ya iku Negari Ngayogyakarta Hadiningrat. Pesanggrahan Ambarketawang ditinggal
déning Sultan Hamengku Buwono lan pindhah menyang Kraton sing anyar. Peresmiané
lumangsung ing tanggal 7 Oktober 1756

Wewengkon Kutha Yogyakarta gumêlar ing antarane 110o 24I 19II nganti 110o 28I
53II Bujur Wétan lan 7o 15I 24II nganti 7o 49I 26II Lintang Kidul kanthi
dhuwuring èlevasi rata-rata 114 m sadhuwuré lumahing segara.

Kutha Yogyakarta katata jroning 14 kacamatan, kalurahan lan désa.
Kacamatan-Kacamatan ing kutha Yogyakarta ya iku:



https://jv.wikipedia.org/wiki/Kumbakarna

Kumbakarna iku putrané Begawan Wisrawa lan Dèwi Sukesi sing kaping loro.
Sedulure ana papat, ya iku Dasamuka (Rawana), Kumbakarna, Sarpakenaka, lan
Gunawan Wibisana. Kasatriyané ing Panglebur Gangsa. Garwané widodari, bebisiké
Dèwi Kiswani, lan duwé putra cacah loro, ya iku Kumba-Kumba lan Aswani Kumba.
Nalika Alengka diamuk déning Anoman sawadya balane, Kumbakarna maju perang .
Dhèwèké nduwèni niat ingsun maju perang mbela tanah kelairane iya bumi pertiwi
kang nangis jalaran kanggo ajange pabaratan.

Nalika Dasamuka mertapa ing Gunung Gohkarna, Kumbakarna ora kari. Sajroné
mertapa, uripé Kumbakarna mung sarana banyu, necep sarining bun. Awit saka
genturing tapa, Kumbakarna karawuhan Bathara Guru, Kumbakarna kaparengaké darbé
panyuwun, lan apa kang dadi panyuwuné bakal diijabahi.

Satemené para déwa kang ndhèrèk tindaké Bathara Guru padha ora nyarujuki yèn
Kumbakarna kaparingan nugraha, awit Kumbakarna doyan mangan manungsa. Wus akèh
manungsa, brahmana, resi, widadara, widodari dalasan para déwa pisan kang
dimangsa déning Kumbakarna. Bathara Guru nuli dhawuh marang Dèwi Uma supaya
manjing ing tutuké Kumbakarna, dumunung ing pucuking ilaté, supaya aturé raseksa
iku ora padha karo sing dikarepaké. Mula nalika ditari nyuwun nugraha apa,
Kumbakarna nyuwun supaya: bisa turu kepati nganti atusan taun, kuwat mangan lan
ngombé kang akèhé kagila-gila, bisa gawé kekesé mungsuh.

Ana ing Alengka, kalungguhané Kumbakarna iku dadi senopatining wadyabala.
Kumbakarna senadyan asipat diyu (buta) nanging pambegané satriya. Marang wataké
Dasamuka kang banget angkara murka, Kumbakarna benget nyeda (nyacat), Dasamuka
ndhusta Dèwi Sinta garwané Ramawijaya banget cineda déning Kumbakarna. Miturut
panemuné ngalap bojoning liyan sarana dinustha, iku panggawé nistha, dudu
pakartiné satriya. Yèn miturut wataké satriya ngalap rabiné liyan iku kudu
sarana perang. Kumbakarna wola-wali asung pamrayoga marang Dasamuka supaya Dèwi
Sinta dibalèkaké dhisik marang Rama. Sawisé mangkono manawa Dasamuka kepingin
nggarwa dhèwèké, Kumbakarna saguh ngrebut kanthi sarana taker ludhira
(bandayuda) mungsuh Rama.

Kumbakarna panas atiné. Kabèh panganan lan ombèn-ombèn sing mlebu wetengé sigra
diwutahaké manèh ana ngarepé Dasamuka. Pasewakan agung kraton Alengka dadi
kembeng (banjir) bayu utah-utahané Kumbakarna. Gandané ora enak, marahi
muleg-muleg ning weteng. Dasamuka sangsaya nesu, Kumbakarna diunèk-unèkaké
sakatoké. Tanpa pamit, Kumbakarna maju ana ing paprangan. Sedyané ora nglabuhi
angkara murkané Dasamuka, nanging nedya mbélani lan ngrungkepi bumi wutah getihé
kaya kang digambaraké ana ing Serat Tripama yasané pujangga Mangkunagara IV kaé.
Wusanané Kumbakarna gugur ana paprangan. Irungé grumpung lan talingané pagas
merga dicokot lan disempal déning Sugriwa. Tangané loro lan sikilé loro tugel
kajemparing déning Rama. Senadyan kari gembung isih bisa ngamuk,
nggulung-nggulung. Wusana jemparing pamungkasé Rama tumanen ing jajané
Kumbakarna saéngga palastra.

Patine Kumbakarna kanthi pérangané awak kang diprèthèli mbaka siji iku minangka
piwalesé Ditya Jambumangli kang duk ing uni uga mati kanthi awak diprèthèli
déning Resi Wisrawa, keng ramané Kumbakarna. Nalika semana ya Jambumangli iku
kang dadi jago, ngadani sayembara perang ngadhepi para satriya kang bakal
ngayunaké Dèwi Sukesi, klebu Resi Wisrawa.



https://jv.wikipedia.org/wiki/Kom%C3%A8t

Komèt punika benda angkasa ingkang mèmper asteroid, nanging mèh sadaya kabentuk
saking gas (karbon dioksida, metana, hawa) lan lebu ingkang beku. Komèt ndarbèni
orbit utawi lintasan ingkang bentukipun elips, langkung lonjong lan dawa
tinimbang orbit planet. Komèt ingkang cerah mesthinipun narik kawigatosan tiyang
kathah.

Nalika komèt nyelaki bagéyan-lebet Tata Surya, radiasi saking srengéngé njalari
lapisan ès paling njawi nguap. Arus lebu lan gas ingkang kaasilaken mbentuk
setunggaling atmosfer ingkang ageng nanging tipis sanget ing saubengipun komèt,
kasebat coma. Akibat tekanan radiasi srengéngé lan angin srengéngé ing coma
punika, kabentuk buntut raksasa ingkang nebihi srengéngé.

Komèt makaping-kaping ngubengi srengéngé, nanging peredaranipun mbetahaken
wekdal ingkang lami. Komèt dipunbéntenaken miturut rentangan wekdal orbitipun.
Rentangan wekdal cendhak punika kirang saking 200 taun lan rentangan wekdal
ingkang rowa punika langkung saking 200 taun. Sacara umum, wujud orbit komèt
punika elips.



https://jv.wikipedia.org/wiki/Kiwi

Kiwi, woh-wohan iki wujudé mèh padha woh sawo nanging ana lunguté (kaya rambut
alus cilik-cilik). Rupane ijo rada coklat. Warna coklat iku ya iku saka langutè
mau. Uniké woh-wohan iki awit nom nganti tuwa mateng rupané tetep ijo ora
ngalih. Bédané yèn wis mateng wohé dipijet empuk. Rasa kecut semu legi kang
nduwèni ganda kang khas sing disenengi wong akèh.

Kiwi iku nduwé dat pigmèn kang diarani chlorophyll sing marakakè wernanè dadi
ijo. Kiwi iku uga nduwèni dat senyawa karotenoid, flavonoid lan nutrisi nabati
kang bisa ngiket kangker. Déné siji kiwi iku wis cukup kanggo vitamin c wong
gedhé. Ing saben wohé kiwi ana 68 mg vitamin C.

Warga masarakat ing donya percaya yèn ta woh-wohan iki bisa ndadèkaké kulit
séhat, lan alus. Kajaba iku uga dadi tamèng tekané penyakit. Saliyané bisa
langsung dipangan kiwi uga bisa didadèkaké campuran gawé roti seger, roti
tar,salad woh, panganan panutup, lan liya-liyané.

Yèn ta arep tuku woh-wohan iki kudu dipriksa temen-temen. Aja tetuku kiwi sing
wis layu, baget empuké. Menawa kepéngin ngimbu kiwi kudu dinitipriksa suhu ana
ruwangan.



https://jv.wikipedia.org/wiki/Ki_Hadjar_Dewantara

Ki Hadjar Dewantara lair ing Yogyakarta, 2 Mèi 1889 – pati ing Yogyakarta, 26
April 1959 ing yuswa 69 taun; iku pelopor pendhidhikan kanggo kaum pribumi
Indonésia ing zaman panjajahan Walanda.

Lair kanthi jeneng Raden Mas Suwardi Suryaningrat, Ki Hajar Dewantara ngadegaké
perguruan Taman Siswa sing mènèhi kasempatan marang para pribumi supaya bisa
olèh pendhidhikan kayadéné para priyayi utawa wong-wong Walanda.

Tulisan Ki Hajar Dewantara sing misuwur ya iku "Yèn Aku Wong Landa" (irah-irahan
asli: Als ik eens Nederlander was), dipacak ing surat kabar de Expres duwèké Dr.
Douwes Dekker, taun 1913. Artikel iki ditulis jroning kontèks rencana pamaréntah
Walanda ngumpulaké sumbangan saka Hindia Walanda (Indonésia), sing wektu iku
isih durung mardika, kanggo prayaan kamardikan Walanda saka Prancis.

Ki Hajar Dewantara séda tangggal 26 April 1959 lan disarèkaké ing Wijayabrata,
désa Mlati, Sleman, Yogyakarta. Tanggal lairé, 2 Mei, sabanjuré didadèkaké Dina
Pendhidhikan Nasional ing Indonésia. Ki Hajar Dewantara dikenal minangka Bapak
Pendhidhikan Indonésia lan pasuryané bisa dideleng ing dhuwit kertas pecahan Rp
20.000 taun emisi 1998.



https://jv.wikipedia.org/wiki/Kertu_pos

Kertu pos ya iku salembar dluwang kang ukurané kandel utawa digawé saka karton
tipis kang bentuké persegi panjang. Kartu pos gunané kanggo nulis lan ngirimaké
tulisan kang ora usah diwadhahi amplop. Ngirim nganggo kartu pos regané luwih
murah tinimbang yèn ngirim nganggo layang.

Kertu pos kang sepisanan ing donya digawé ing Austria nalika tanggal 1 Oktober
1869. Nalika iku kertu pos nduwéni jeneng Correspondenz-Karte. Kertu pos
biyasané dikirimké wong-wong nalika lunga ing luar negeri kanggo kenang-kenangan
kang mratandakaké yèn dhèwèké wis tau lunga ing nagara iku. Jeneng
Correspondez-Karte iki tegese kertu pos gunané kanggo alat kang bisa digunakaké
kanggo berkoresponden. Akèh kaluwihan saka kertu pos tinimbang nulis layang.
Kertu pos luwih sithik nggunakaké kertas lan ora prelu nggunakaké amplop.
Ukurané kang cilik uga kena kanggo nyingkat pawarta kang bakal dikirim marang
kang nampa pesen. Ilmu penelitian lan nglumpukaké kertu pos diarani deltiologi.

Kartu pos biyasané ana gambaré. Gambar kang ana ing kertu pos kayata gambar
panggonan kang misuwur ing salah sawijining nagara iku, gambar wong, gambar alam
kayata gunung, segara, kapal, kéwan-kéwan kayata kéwan kang langka lan dadi
ciriné nagara iki, utawa gambar wong kang nduwéni jabatan kang dhuwur ing
nagara. Kertu pos uga kena kanggo ucapan Natal, taun baru, lan dina riyaya
kayata Idul Fitri, lan dina kang dianggep penting ing nagara iku.



https://jv.wikipedia.org/wiki/Kebab

Kebab (kebap, kabab, kebob, kabob, kibob, kebhav, utawa kephav) ya iku daging
sing cara pamasaké disunduki nganggo sunduk utawa sujèn utawa saka gagang wesi.
Hidangan iki umumé ditemokaké ing masakan Laut Tengah, masakan Kaukasus, masakan
Asia Tengah, masakan Asia Kidul lan masakan ing nagara-nagara liyané kayata
Afrika.

Daging kang umumé dianggo nggawé kebab ya iku daging wedhus gibas lan daging
sapi, utawa kadhang-kadhang uga nggunakaké daging wedhus, daging pitik, iwak,
utawa kerang utawa buku. Kebab daging babi uga dikenal kanthi ing masakan
Armenia, Bulgaria, Siprus, Yunani, lan nagara bagéyan Goa ing India.

Jeneng kebab asalé saka basa Arab: kabab (کباب). Kebab tegesé daging goreng,
dudu daging panggang/bakar. Tembung kabab uga ana uga kang ngarani asalé saka
basa Aram: כבבא kabbābā. Saliyané iku ana uga kang ngarani asalé saka basa
Akkadia: kabābu kang tegesé "bakar, panggang". Nalika abad kaping 14,kebab
duwéni sinonim karo tabahajah, ya iku hidangan kang arupa daging kang dikethok
lan digoréng ing basa Pèrsi. Ing buku-buku kang ditulis nganggo basa Turki,
istilah kebab utawa daging wedhus gibas kang dikethok-kethok utawa dicacah.
Istilah kebab lagi duwéni teges daging panggang (shish kebab) nalika jaman
Kesultanan Utsmaniyah, nanging isih ana istilah liyané kang luwih kuno kanggo
daging panggang, ya iku shiwa` (شواء ) kang asalé saka basa Arab. Sanajan ngono,
kebab isih nduwèni teges istilah asliné nalika ing masaka semur, kayata tas
kebab (kebab ing jero mangkok) saka Turki. Ing masakan Mesir ana masakan semur
daging sapi lan bawang bombay, masakan iki diarani kebab halla.



https://jv.wikipedia.org/wiki/Kaum_Tsamud

Kaum Tsamud (basa Arab: ثمود) iku suku kuna Arab kang kira-kira ana ing sewu
taunnan sadurunge Taun Masèhi utawa ing jaman Muhammad. Kaum iki dikira-kira
saka Arab Kidul kang banjur ngaleh menyang Arab sisih Lor. Banjur manggon ing
Gunung Athlab, Madain Shaleh.

Warga Kaum Tsamud iku tukang ukir kang prigel lan trampil. Ing kono dudu kayu
kang diukir, nanging watu kang dadi bahan ukirane. Nganti saiki isih isa
ditemokake ukiran Kaum Tsamud ing Gunung Athlab lan ing papan ing Arab bageyan
tengah.

Jeneng Tsamud dijupuk saka wong kang nduwé jeneng jangkep Tsamud bin Amid bin
Iram. Wong iki kang ngedekake Kaum Tsamud. Jeneng liya saka Kaum Tsamud iku
Ashab Al-Hijr.

Ing jero Al-Qur'an, tembung tsamud kasebut ping 26. Tembung iku ana kang arupa
tembung tsamud dhewe, ana uga kang nyebutake kaum. Ing Al-Qur'an digambarke yèn
Kaum Tsamud iku kaum kang kuwasa sawise Kaum 'Ad, kang misuwur minangka tukang
ukir bukit kanggo omah. Saliyane iku Tsamud iku uga digambarake kutha kang
tentrem, kang akèh sumber banyune, lan akèh kebon lan kurmane. Ing Al-Qur'an,
Kaum Tsamud kagolong kaum kang musuhi nabi, mula kaum kasebut olèh adzab arupa
lindhu.



https://jv.wikipedia.org/wiki/Kasultanan_Mataram

Kasultanan Mataram diadegaké déning Sutawijaya, putra Ki Ageng Pamanahan taun
1586. Sadurungé, kasultanan iki dadi bagian kakuasaan Kasultanan Pajang ning ing
taun 1582, Sutawijaya wiwit misahke laladan kakuasaane saka Pajang.

Koalisi antarane Jaka Tingkir, Ki Ageng Pamanahan, Sutawijaya, Ki Penjawi lan
liyane kasil newasake Arya Penangsang (Sultan Demak taun 1546—1561). Ki Ageng
Pamanahan banjur éntuk kuasa ing laladan Mentaok (cedhak Kutha Gedhe,
Yogyakarta). Laladan alas iki dibabad Ki Ageng Pamanahan malah brasil dibangun
dadi laladan pertanian sing subur. Taun 1575 Ki Ageng Pamanahan seda, putrane ya
iku Sutawijaya nerusake mbangun Mentaok dibantu Ki Juru Mertani nganti akhire
dadi laladan kakuasaan sing lumayan kuat lan ngerobah jeneng laladane dadi
Mataram ning tetep dadi bageyan kakuasaan Kasultanan Pajang. Taun 1582 akhire
kedadeyan perang antara Pajang lawan Mataram, panguasa Pajang wektu iku ya iku
Arya Pangiri. Sutawijaya sing dibantu Pangeran Benawa kasil ngasorke lan nguasai
Pajang. Kraton Pajang dipindah menyang Mataram lan Sutawijaya jumeneng nata sing
kapisan Mataram nganti taun 1601. Sutawijaya nyandang gelar Panembahan Senapati.

Kasultanan Mataram bubar liwat Perjanjian Giyanti sing mecah Mataram dadi 2 ya
iku Kasunanan Surakarta lan Kasultanan Yogyakarta.



https://jv.wikipedia.org/wiki/Karat%C3%A9

Karaté (空 手 道) inggih punika salah satunggalipun ulah raga saking negeri Jepang.
Wiwitanipun karaté nggadhahi nami Tote ingkang tegesipun tangan China. Nanging
seratan Tote dipunowahi ing seratan Kanji Jepang dados karaté. Tegesipun karaté
inggih punika tangan kosong. Kara tegesipun tangan, te tegesipun kosong.

Ilmu bela dhiri punika sejatosipun sampun wonten awit manungsa wonten, perkawis
punika saged dipuntingali saking peninggalan purbakala kadosta: kapak watu,
lukisan kéwan ingkang dipunpejahi ngangge gaman kados tumbak lan panahan. Bela
dhiri ing wekdal punika taksih nggadhahi sifat kangge njagi saking gagguanipun
kéwan. Nanging wiwit kathahipun tiyang ing donya, gangguan saking manungsa ugi
wonten saengga kathah tiyang ingkang minat ngudi èlmu bela dhiri. Sampun kasebat
ing 4000 taun kepengker, sasampunipun Sidhartha Gautama seda, lajeng para
pandherekipun pikantuk amanat supados ngrembakaken agama Budha ing alam donya.
Ananging amargi saking angelipun medhan, lajeng para pendheta dipunparingi sangu
ilmu bela dhiri. Misi nyebaraken agami Budha dhateng arah kilen ndherek
ngrembakaken èlmu Pangkration utawi Wrestling ing Yunani. Misi ingkang dhateng
kidul ngrembakaken pencak silat. Ingkang dhateng ler njelajahi negeri China
ngrembakaken kungfu. Saking negeri China rombongan ingkang dhateng Korea
ngasilaken bela dhiri ingkang sapunika dipunsebat Taekwondo. Saking Korea
pranyata rombongan punika boten saged nglajengaken lampah dhateng negeri Jepang,
namung dumugi kepulauan Okinawa. Rombongan boten saged mlebet Jepang amargi ing
wekdal punika Jepang sampun ngrembakaken ilmu bela dhiri Jujitsu, Judo, Kendo,
lan èlmu perang utawi Kenjutsu. Ing taun 1600-an, Krajaan Jepang sampun
nguwasani Okinawa. Kerajaan Jepang mrentah Okinawa kanthi tangan wesi,
warganipun boten kepareng nggadhahi gaman utawi sanjata tajam, ngantos boten
angsal nggadhahi tongkat. Kanthi boten dipunmangertosi déning pihak pamarentah
kerajaan Jepang, bangsa Okinawa nyinaoni èlmu bela dhiri kanthi tangan kosong
ingkang ing wekdal punika dipunparingi asma Tote. Saking setunggal teknik
ngantos teknik sanesipun, èlmu bela dhiri punika dipunsinaoni kanthi temen lan
para pendheta ndherek ngrembakaken èlmu bela dhiri punika. Salajengipun ing taun
1921 salah satunggalipun warga Okinawa ingkang asmanipun Gichin Funakoshi
nepangaken èlmu bela dhiri saking TOTE punika ing Jepang, lajeng naminipun
dipungantos dados nami karaté, manut kaliyan aksen Jepang wonten ing cara
maosipun huruf Kanji. Awit ing wekdal punika karaté ngrembaka ing Jepang.



https://jv.wikipedia.org/wiki/Karajan_(biologi)

Ing biologi, sing dimaksud Karajan utawa Regnum (basa Inggris: kingdom) iku
tingkatan paling ndhuwur, utawa mèh paling ndhuwur, saka klasifikasi èlmiah
makluk urip. Lekasané, mung ana rong karajan: Animalia kanggo kéwan lan
Vegetabilia utawa Plantae kanggo tetanduran. Para ahli ing mula bukané uga
nglebokaké mineral ing karajan Mineralia. Saben karajan dibagi ing sajroning
kelas sing diklumpukaké ing njeron filum (kanggo kéwan) utawa divisi (kanggo
tetanduran). Ing mburiné, sapérangan karajan anyar wus dibentuk lan sistem apa
kang dipigunaaké durung disepakati.

Nalika makluk urip sel siji ditemokaké, panemon anyar iki dipérang dadi rong
karajan: sing bisa obah mlebu filum Protozoa, sauntara alga lan bakteri mlebu
divisi Thallophyta utawa Protophyta. Nanging ana sapérangan makluk sing
dilebokaké ing filum lan divisi, kaya alga sing bisa obah, Euglena, lan jamur
lendir sing mèmper amuba. Amarga anané kabingungan iki, Ernst Haeckel nyaranaké
anané karajan katelu, ya iku Protista kanggo nampung makluk urip sing ora duwé
ciri klasifikasi sing cetha. Karajan katelu iki lagi populèr saiki (sok nganggo
sebutan Protoctista).



https://jv.wikipedia.org/wiki/Kapur

Kapur yaiku barang kang rupané putih kang duwèni tekstur alus lan digawé saka
watu sedimén. Kapur bisa maujud watu kang kasusun saka mineral kalsium. Biyasané
kapur relatif kawujud ing bagéyan njero segara kanthi kahanan watu-watu kang
ngandhut lempengan kalsium plates (coccoliths) kang kawujud déning
mikroorganisme coccolithophores. Kapur biyasané uga ditemokaké ing batu api lan
chert kang ana ing kapur.

Watu kapur utawa kang diarani watu gamping kawujud saka pirang-pirang cara. Cara
organik, cara mekanik, lan cara kimia. Watu kapur kang ana ing alam akéh-akéhé
kawujud saka cara organik. Watu kapur jinis iki kawujud saka cangkang utawa omah
kerang lan bekicot, foraminifera utawa ganggang kang ngendhap. Saliyané iku uga
kawujud saka kéwan-kéwan koral utawa kerang. Watu kapur rupané ana sing putih
susu, klawu enom, klawu tuwa, coklat nganti ireng. Werna iki gumantung saka
mineral kang nyusun watu kapur.

Mineral karbonat kang umumé ditemokaké ing gamping ya iku aragonit (CaCO3).
Mineral iki kalebu mineral metastable. Diarani mineral metastable awit ing wektu
kang tinamtu bisa malih dadi kalsit (CaCO3). Mineral liyané kang umumé
ditemokaké ing watu kapur utawa dolomit ya iku Siderit (FeCO3), ankarerit
(Ca2MgFe(CO3)4), lan magnesit (MgCO3). Ananging mineral iki ditemokaké kanthi
jumlah mung sithik.

Kapur gunané bisa kanggo bahan bangunan, industri karét, industri ban, dluwang,
kanggo nggawé kapur tulis kang kena kanggo nulis ing papan tulis kang wernané
ireng, lan liya-liyané. Indonésia kalebu nagara kang lemahé ngandhut kapur kang
cacahé akèh lan sumebar ing meh kabéh pulo-pulo ing Indonésia. Ananging
akéh-akéhé cadhanagn watu kapur ing nagara Indonésia manggon ing Sumatra Barat.



https://jv.wikipedia.org/wiki/Kali_Yuga

Wonten ing ajaran agama Hindu, Kaliyuga (Sansekerta: कलीयुग) (dipunsebut ugi
"jaman kanisthan") inggih punika salah satunggal saking sekawan jaman minangka
siklus Yuga. Jaman sanésipun Kali Yuga inggih punika Dwapara yuga, Treta yuga,
kaliyan Satya yuga. Miturut Surya Siddhanta (kitab ilmu astronomis ingkang dados
dhasar petunging kalender Hindu kaliyan Buddha), Kaliyuga dipunwiwiti wonten ing
tengah wengi jam 00.00, nalika tanggal 18 Pebruari 3102 SM miturut petungan
kalender Julian, utawi tanggal 23 Januari 3102 SM miturut petung saka kalender
Gregorian. Kali Yuga kalakon dangunipun antawis 432.000 taun. Nalika jaman Kali
yuga, tingkat moralitas ingkang taksih wonten kantun seprapat saking ingkang
wonten ing jaman Satya yuga, saéngga "Lembu Dharma" naming jumenenng kaliyan
setunggal suku.

Langkung kathah umat Hindu yakin sapunika inggih masa jaman Kali yuga, éwadéné
wonten ingkang ngendika bilih sapunika taksih jaman Dwapara Yuga. Miturut Sri
Yukteswar, wiwit taun 1699 Masehi, bumi sampun mlebet malih ing jaman
Dwaparayuga. Ananging, menawi dipunpirsani saking kahanannipun, déning umat
Hindu, jaman sapunika langkung nedahaken tandha-tandha jaman Kali yuga. Wiwit
taun 3102 SM dumugi sapunika, jaman Kali yuga tembé lumampah kirang langkung
5000 taun.

Pelafalan tembung Kalibenten kaliyan tembung Kālī. tembung kali wonten ing Kali
yuga boten sami kaliyan Dewi Kālī. Wonten ing tembung Kali yuga, kali ateges
manifestasi negatif saking Wisnu ingkang nindakaken kanisthan wonten ing donya,
saha minangka panyebab karisakan. déné tembung kālī wonten ing Dewi Kali ateges
cemeng, wekdal, pejah,(bentuk feminin saking tembung Kāla).

Nalika jaman Kali yuga, kathah éwah-éwahan ingkang boten dipunremenaken ingkang
kadadéan. Asta kiring badhé dados asta tengen, asta tengen dados asta kiring.
Tiyang ingkang kirang ngélmi badhé dados tuladha. ingkang sepuh kirang tanggap
dhumateng ingkang eném, saha ingkang eném sampun wantun nglawan dhumateng tiyang
sepuh.

Nalika jaman Kali Yuga, tiyang-tiyang ingkang tumindak nistha samsaya kathah,
kabecikan sampun kirang saha mandheg.

Nalika jaman Kali Yuga, ingkang meteng ing yuswa eném sampun dados samubarang
ingkang biasa. Panyebab utamanipun saking dampak sosial kahanan ing bebrayan
ingkang dados salah satunggaling kabetahan ingkang utama ing pagesangan.

Nalika jaman kasebut, umat manungsa dados alit, raganipun lemah, sarta méntal
rohaninipun kirang . Yuswanipun manungsa rata-rata kirang saking 100 taun.

Nalika jaman Kali Yuga, para guru badheé dipunlawan déning para muridipun.
Dangu-dangu para siswa kélangan raos hormat. Piwulang sampun boten dipunregi,
saha sadayanipun dipunkontrol déning nepsu.

Samsaya kathah tiyang-tiyang ingfkang tumindak dosa, keadilan dados risak, saha
murka Tuhan badhé dipunraosaken. Tiyang-tiyang ingkang dosa kaukum kanthi
prastawa ingkang dipunkersakaken Tuhan, ananging tiyang-tiyang ingkang taksih
gesang saha ningali taksih gadhah wekdal kanggé tobat. Nalika tetuwuhan sampun
mandheg anggnéipun ngembang, saha tetuwuhan buah sampun boten ngasilaken buah,
nalika iku masa-masa ingkang nedahaken jaman Kali yuga badhé pungkasan.



https://jv.wikipedia.org/wiki/Kakaisaran_Byzantin

Kakaisaran Byzantium' utawi Kakaisaran Romawi Wétan (Éjaan liya: Bizantin,
Byzantin, Byzantine, Bizantium) ya iku wewengkon wétané Kekaisaran Romawi
ingkang mligine nganggo berbasa Yunani ing Abad Kuno lan Pertengahan. Warga lan
tangga cedhaké Kekaisaran Romawi Wétan mènèhi jeneng nagara iki kanthi asma
Kekaisaran Romawi, utawa Romania (Yunani: Ῥωμανία, Rōmanía). Kekaisaran iki
musaté ing Konstantinopèl, lan dikuasani déning kaisar-kaisar panggantiné kaisar
Romawi kuno sawise lèngsèré Kekaisaran Romawi Kulon. Mboten wonten konsensus
ngenani tanggal wiwité periode Romawi Wétan. Pérangan wong nyebat menawi masa
kekuasaan Diokletianus (284-305) sebab reformasi-reformasi pamerintahan ingkang
ditepangake marang dhèwèké, mbagi nagara kasebut dadi pars Orientis lan pars
Occidentis. Pihak liyané nyebat masa kekuasaan Theodosius I (379-395), utawa
sawisé kematiané ing taun 395, wektu kekaisaran kepecah dadi bagéyan Wétan lan
Kulon. Wonten uga ingkang nyebat taun 476, ya iku wektu Roma dijajah kaping telu
ing saabad ingkang mertandhakaken lèngsèré Kulon (Latin), lan ngakibatkaké
kaisar ing Wétan (Yunani) pikantuk kekuasaan tunggal. Umpama mekaten, titik
ingkang wigati ing sejarah Romawi Wétan ya iku wektu Konstantinus ingkang Agung
mindhah kutha krajan saka Nikomedia (ing Anatolia) menyang Byzantium (ingang
arep dadi Konstantinopèl) ing taun 330.

Negera punika madek kirang luwih sampun ewunan taun. Sajroning anané, Romawi
Wétan, dumadi kekiyatan ékonomi, budaya, lan militer ingkang rosa ing Éropah,
sandyan terus ngalami kamunduran, utamané ing masa Paperangan Romawi-Pèrsi lan
Romawi Wétan-Arab. Kekaisaran iki direstorasi ing masa Dinasti Makedonia,
bangkit dadi kekiyatan gedhé ing Mediterania Wétan ing pungkasan abad kaping 10,
lan bisa nyaingi Kekhalifahan Fatimiyah. Sawisé taun 1071, saperangan gedhé Asia
Cilik direbut déning Turki Seljuk. Restorasi Komnenos kasil ngiyataken dominasi
ing abad kaping 12, ananging sawise sedanipun Andronikos I Komnenos Lan
paripurnané Dinasti Komnenos ing pungkasan abad kaping 12, kekaisaran ngalami
kamunduran manèh. Romawi Wétan saya kagoncang ing masa Perang Salib Kapapat taun
1204, wektu kekaisaran iki dibubaraké mawi peksa lan dipisah dadi nagara -
nagara Yunani lan Latin ingkang satru. Kekaisaran kasil didekné malih ing taun
1261 ning ngisoré pimpinan kaisar-kaisar Palaiologos, ananging perang sedulur
ing abad kaping 14 terus nglemesaké kekiyatan kekaisaran. Turahan wewengkone
dicaplok déning Kesultanan Utsmaniyah ing Paperangan Romawi Wétan-Utsmaniyah.
Pungkasané, Konstantinopel ksil direbut déning Utsmaniyah ing tanggal 29 Mei
1453, pratandha paripurnané Kekaisaran Romawi Wétan.

Kekaisaran punika wiwit kasebut "Bizantium" ing Éropah Kulon taun 1557, wektu
sejarawan Jérman Hieronymus Wolf nerbitake karyané ingkang nggadhahi judul
Corpus Historiæ Byzantinæ. Tembung "Bizantium" dumadi saka tembung "Byzantium",
inggih punika asmanipun kutha Konstantinopèl sakdèrèngé dadi kutha krajan
Konstantinus ingkang Agung. Kawiwitan saka iku, jeneng tuwa iki jarang dienggo,
kejawi ing konteks sejarah lan geguritan. Sakalajengipun, Byzantine du Louvre
(Corpus Scriptorum Historiæ Byzantinæ) taun 1648 lan Historia Byzantina karya Du
Cange taun 1680 saya misuwuraké tetembungan Bizantium ing antarané
pangarang-pangarang Perancis, kayata Montesquieu. Istilah punika sabanjure
ngilang nganti abad kaping 19 wektu piyantun Kulon bali nganggo manèh.
Sakdèrèngé, istilah Yunani iki ingkang diginakaken kanggé kekaisaran punika.

Negera punika dipunparingi asma dhumateng rakyaté kanthi asma Kekaisaran Romawi,
Kekaisaran Orang-orang Romawi (Latin: Imperium Romanum, Imperium Romanorum,
Yunani: Βασιλεία τῶν Ῥωμαίων, Basileía tôn Rhōmaíōn, Αρχη τῶν Ῥωμαίων, Arche tôn
Rhōmaíōn), Romania[n 1] (Latin: Romania, Yunani: Ῥωμανία, Rhōmanía), Républik
Romawi (Latin: Res Publica Romana, Yunani: Πολιτεία τῶν Ῥωμαίων, Politeίa tôn
Rhōmaíōn), Graikía (Yunani: Γραικία), lan uga Rhōmaís (Ῥωμαΐς).

Sanadyan Kekaisaran Romawi Wétan nduwèni ciri multietnis ing sejarahipun, sarta
njaga tradhisi Romawi-Helenistik, nagara punika dipunmangertosi nagara-nagara
kulon lan lor ing jamané kanthi asma Kekaisaran Piyantun Yunani[n 2] amargi
rosané prabawa Yunani. Pangageman istilah Kekaisaran Piyantun Yunani (Latin:
Imperium Graecorum) ing Kulon dumadi lambang penolakan klaim Bizantium makilaké
Kekaisaran Romawi. Klaim Romawi Wétan dhumateng warisan Romawi ditentang ing
Kulon ngepasi jaman Maharani Irene dari Athena amargi pangangkatan Karel ingkang
Agung dadi Kaisar Romawi Suci ing taun 800 déning Paus Leo III, ingkang meruhi
takhta Romawi kosong (boten wonten panguasa jaler). Paus lan panguasa saking
Kulon luwih nyenengi istilah Imperator Romaniæ tinimbang Imperator Romanorum,
gelar ingkang diginakaken namung kanggé Karel ingkang Agung lan
panerus-paneruse.

Sawetara iku, ing peradaban Perseia, Islam, lan Slavia, identitas Romawi negera
iki diakoni. Ing donya Islam, Kekaisaran Romawi Wétan dimangertèni kanthi asma
روم (Rûm "Roma").

Wonten ing atlas-atlas sejarah modern, kekaisaran punika biasané dipunparingi
asma Kekaisaran Romawi Wétan ing periode antara 395 nganti 610. Ing peta-peta
kang nggambaraké Kekaisaran sawisé taun 610, istilah Kekaisaran Bizantium
biasané dienggo amargi ing taun 620 kaisar Heraklius nggantèni basa resmi
kekaisaran saking Latin menyang Yunani.

Kekaisaran Romawi Wétan saged dipundefinisikaken dadi kekaisaran multi-etnis
kang njedhul dadi kekaisaran Kristen, banjur kapérang dadi kekaisaran Wétan kang
wis di-Helenisasi lan mungkasi sejarah èwuan taun, ing 1453, dadi Nagara
Ortodoks Yunani: Sawijining kerajaan kang dadi nagara, ingkang mèh pada tegesé
modern saka tembung kasebut".1

Wonten ing abad-abad sawisé penjajahan Arab lan Langobardi ing abad kaping 7,
watek multi-etnisné (sanadyan dudu multi-bangsa) tetep ana pramila
bagian-bagiané, Balkan lan Asia Cilik, nduwèni populasi Yunani sing gedhé. Etnis
minoritas lan komunitas gedhé agama liya (contoné bangsa Armenia) manggon ing
cedhak perbatesan. Rakyat Romawi Wétan nganggep dhèwèké wong Ρωμαίοι (Rhomaioi -
Romawi) kang wus dadi sinonim kanggo wong Έλλην (Hellene - Yunani), lan sregep
ngembangaké kesadaran diri dumadi nagara, dadi penduduk Ρωμανία (Romania, ya iku
celukané kanggo Nagara Romawi Wétan lan donyané). Perkawis iki gamblang diweruhi
ing karya sastra periode iku, utamané ing wiracarita kaya Digenes Akrites.

Paleburan resmi nagara Romawi Wétan ing abad kaping 15 ora langsung ngancuraké
masyarakat Romawi Wétan. Ing masa pandudukan Turki, wong Yunani terus nyeluk
pribadining dhèwèké kanthi asma Ρωμαίοι (bangsa Romawi) lan Έλληνες (bangsa
Yunani), sawijining ciri-ciri ingkang tetep ana nganti wiwité abad kaping 21 lan
isih ana ing Yunani modern saiki, sanadyan “Romawi” wus dadi jenengé “rakyat”
saka sinonim bangsa kaya ing jaman mbiyèn.

Bala tentara Romawi wayah iku kasil nguasai panggonan sing amba ingkang nyakup
sakabèhing wewengkon Mediterania lan pérangan gedhé Éropah Wétan.
Wewengkon-wewengkon iki kapérang saka akèh kelompok budaya, wiwit sing ijik
primitif nganti sing wus nduwé peradaban maju. Kadeleng kanthi umum,
propinsi-propinsi ing wewengkon Mediterania wétan luwih makmur lan maju amarga
wis ngalami perkembangan kang cepet ing jaman Kekaisaran Makedonia sarta wis
ngalami proses hellenisasi. Saliyané iku, propinsi ing wewengkon Kulon akèh -
akèhé mung arupa padésan kang ketinggalan jaman. Bédané antara kaloro wewengkon
iki anané suwé lan dadi penting ing taun - taun saterusé.

Dekret Caracalla ing 212, Constitutio Antoniniana, ngambakake kewarganagaraan
ing njaba Italia kanggo kabèh wong lanang gedhé bebas ing sakabèhing Kekaisaran
Romawi, kanthi èfèktif ningkatkaké populasi propinsi kanggo madhakaké status
karo kutha Roma dhéwé. Pentingé dèkret iki luwih bersejarah tinimbang cara
pulitik. Dekret iku ya iku dasar kanggo integrasi. Mekanisme ékonomi lan ukum
saka nagara bisa diterapkaké ing sakabèhing Mediterania sing naté dilakoké
sadurungé saka Latium menyang sakabèhing Italia. Wis mesthi, integrasi ora
kedadéyan kanthi seragam. Masyarakat sing wus nyawiji karo Roma, kaya Yunani
ketulung karo dekret iki, dibandingké karo panggoné sing luwih adoh, mlarat
banget utawa asing banget sing kaya Britania, Palestina utawa Mesir.

Ing taun 293, Diokletianus nyipta sistem administratif sing anyar (tetrarki)
dadi institusi sing dimaksudke kanggo ngefisienaké kontrol Kekaisaran Romawi
sing amaba. Dhèwèké mbagi Kekaisaran dadi loro bagéyan, kanthi loro kaisar
mréntah saka Italia lan Yunani, masing-masing nduwèni wakil-kaisar. Sabanjuré
jaman kakuasaan Diokletianus lan Maximianus paripurna, tetrarki runtuh, lan
Konstantinus I nggantèkaké kanthi prinsip panggantiyan turun temurun.

Konstantinus mindhahaké pusat kekaisaran, lan nggawa owah - owahan kang wigati
ing konstitusi sipil lan religius. Ing taun 330, dhèwèké ngedekaké
Konstantinopèl dadi Roma kapindho ing Byzantium. Posisi kutha kasebut strategis
ing adol tinuku antarané Wétan lan Kulon. Sang kaisar ngenalaké koin (solidus
emas) kang nduwèni rega dhuwur lan stabil, sarta ngubah struktur angkatan
prasenjata. Ing kontrolé Konstantinus, kekiyatan militer kekaisaran wus mari.
Periode kastabilan lan kasejahteran uga bisa dirasakaké.

(1520–1524). Eusebius dari Caesaria mencatat bahwa Konstantinus menunda
pembaptisan hingga saat sebelum kematiannya, seperti yang menjadi tradisi pada
masa itu.]]

Ing kakuasan Konstantinus, Kekristenan ora dadi agama eksklusif nagara, ananging
didukung karo kekaisaran, apamenèh sang kaisar ndukungé kanthi hak-hak sing
akèh. Sang kaisar ngenalaké prinsip umpama kaisar ora perlu ngebaraké pitakonan
doktrin, nanging perlu nimbali dewan-dewan kagerejan kanggo tujuwan iku. Sinode
Arles dinyawijikaké karo Konstantinus, lan Konsili Nicea Kapisan mameraké klaim
dhèwèké kanggo dadi kepala gereja.

Kahanan kekaisaran taun 395 bisa kasebut dadi asil kerjané Konstantinus. Prinsip
dinasti kang diterapaké kanthi tegas saenggo kaisar kang seda ing jaman iku,
Theodosius I, bisa merisaké kekaisaran tumuju anak-anaké: Arcadius ing Kulon lan
Honorius ing Wétan. Theodosius ya iku kaisar pungkasan kang nguasani sakabèhing
Romawi Kulon lan Wétan.

Kekaisaran Wétan kasingkrih saka kangélan - kangélan kang diadhepi karo Kulon
ing abad katelu lan kapapat, amarga Wétan nduwèni budaya urban kang luwih mapan
lan sumber daya finansial kang luwih kuwat, saéngga bisa mandhekaké panyerangan
nganggo upeti lan nyéwa tentara-tentara bayaran. Theodosius II nguatkaké tembok
Konstantinopel, saéngga kutha kasebut aman saka serangan-serangan; tembok iku
ora bisa ditembus nganti tahun 1204. Kanggo ngusir wong - wong Hun sing ana ing
ngisoré kapemimpinan Attila, Theodosius mènèhi dhèwèké subsidi (konon 300 kg
(700 lb) emas). Dhèwèké uga ndukung pedagang Konstantinopel kang dodolan karo
wong Hun lan bangsa liyané.

Panerusé, Marcianus, nolak nerusaké mbayar upeti iki. Untungé, Attila wus
ngalihaké perhatiané tumuju Kekaisaran Romawi Kulon. Sawisé matiné taun 453,
negera Attila ancur lan Konstantinopel mbukak hubungan kang nguntungaké karo
wong Hun sing jik ana. Dhèwèké akhiré tempur dadi tentara bayaran ing angkatan
bala tentara Romawi Wétan.

Sawusé runtuhé Attila, katentreman bisa dirasakaké ing Romawi Wétan, sawetara
Romawi Kulon runtuh (karuntuhané kacatet ing taun 476, wayah jenderal Romawi
Jermanik Odoacer nglèngsèraké kaisar Romulus Augustulus).

Kanggo ngrebut menèh Italia, kaisar Zeno mung bisa negosiasi karo Ostrogoth sing
wus manggon ing Moesia. Dhèwèké ngirim raja Ostrogoth Theodoric menyang Italia
dadi magister militum per Italiam ("kepala komando kanggo Italia"). Sawusé kasil
nglèngsèraké Odoacer ing taun 493, Theodoric nguwasani Italia.

Ing taun 491, Anastasius I dadi kaisar. Dhèwèké ya iku wong reformis energetik
lan administrator sing cakap. Anastasius nyempurnakaké sistem koin Konstantinus
I kanthi ngatur bobot follis perunggu, koin sing akèh dienggo ing kauripan
sabendina. Dhèwèké uga ngubah sistem perpajekan, sarta ngilangaké pajek
chrysargyron kang ora disenengi. Wayah Anastasius seda ing taun 518, jumlah kas
nagara kacathet gedhéné 320.000 lbs (145.150 kg) emas.

Yustinianus I, kang munggah tahta ing taun 527, nglancaraké panaklukan menèh
Romawi Kulon. Ing taun 532, putra tani Illyria iku nandatangani prajanjèn damai
karo Khosrau I saka Pèrsi. Sanadyan kudu mbayar upeti taunan kang akèh, front
wétan Bizantium dadi aman. Ing taun kang padha, Yustinianus slamet saka
karusuhan Nika ing Konstantinopel, sing dipungkasi kanthi matiné telung puluh
èwu perusuh. Kamenangan iki nguataké posisi Yustinianus. Paus Agapetus I dikirim
menyang Konstantinopel karo raja Ostrogoth Theodahad, ananging wurung tumuju
prajanjèn perdamaian karo Yustinianus. Ananging, ora kasil agawé monofisitisme
dicela.

Panaklukan manèh Romawi Kulon diwiwiti ing taun 533. Yustinianus ngirim jendralé
Belisarius lan 15.000 tentara kanggo ngrebut menèh propinsi Afrika saka suku
Vandal sing wus kuasa saka tahun 429. Kerajaan Vandal kasil ditundhukaké.
Sawetara iku, ing Italia Ostrogoth, raja Athalaric ninggal ing tanggal 2 Oktober
534. Ibuné, Amalasuntha, dikunjara lan dipatèni dèning Theodahad ing pulau
Martana. Yustinianus ndelok kanthi kesempatan kanggo nglakokaké intervensi. Ing
tahun 535, tentara Romawi Wétan dikirim menyang Sisilia. Kamenangan kasil
karaih, ananging Ostrogoth nguataké pralawanan dhèwèké. Kamenangan anyar
bener-bener kasil ing tahun 540, wayah Belisarius ngrebut Ravenna.

Émané, Ostrogoth kasil didakaké menèh ing ngisoré kapemimpinan Totila lan
ngrebut Roma ing tanggal 17 Desember 546. Belisarius ditarik déning Yustinianus
wiwit taun 549. Kasim Narses nggantekaké ing pungkasan taun 551 karo nggawa bala
tentara 35.000 akèhé. Totila kasil dikalahaké lan mati ing Paperangan Busta
Gallorum. Panerusé, Teia, kasil ditaklukaké ing Paperangan Mons Lactarius
(Oktober 552). Sakbanjuré iku, suku Goth isih terus nglawan. Suku Franka lan
Alamanni uga nglancaraké invasiné. Sanadyan mengkono, perang kanggo nguwasani
ujung Italia wus rampung kanthi kamenangan Romawi Wétan.

Ing taun 551, bangsawan Visigoth ing Hispania, Athanagild, njaluk bantuan
Yustinianus ing pamberontakan nglawan raja. Sang kaisar ngirim tentara ing
ngisoré pimpinan Liberius. Kekaisaran Romawi Wétan kasil nguasani sebagéyan
wewengkon ing pasisir Spania nganti masa kakuasaan Heraklius.

Sawetara iku, ing wétan, Paperangan Romawi-Pèrsi kadadéyan nganti taun 561,
wayah Yustinianus lan Khosrau nyetujoni panentreman 50 taun suwéné. Ing
panengahan taun 550, Yustinianus wus éntuk kamenangan ing sakabèhing paperangan,
kanthi pengecualian ing Balkan, wektu kekaisaran terus diserang déning bangsa
Slavia. Ing taun 559, kekaisaran diancem déning Kutrigur lan Sklavinoi.
Yustinianus ngundang Belisarius, lan mengkono bebaya wus ilang, sang kaisar
ngenggoni kakuasaan dhéwékan. Pawarta umpama Yustinianus nguataké armada
Donaunya agawe Kutrigur bingung, saéngga dhèwèké sarujuk kanthi traktat kang
menèhi dhèwèké subsidi lan ngolèhaké dhèwèké mulih kanthi aman ngléwati kali
Donau.

Yustinianus uga misuwur amarga préstasiné ing bidang hukum. Ing taun 529, komisi
kang jumlahé sepuluh wong sing dikepalani déning Iohannis Orientalis merevisi
undang-undang Romawi kuno. Sakabèhing "undang-undang Yustinianus" jaman saiki
dikenal kanthi jeneng Corpus Juris Civilis.

Sasuwéné abad kaping 6, budaya Yunani-Romawi isih nduwèni prabawa kuat ing
Wétan. Filsafat lan budaya Kristen dadi saya wigati lan wiwit ndominasi budaya
mbiyen. Himne-himne sing Romanus Melodus nandai pangembangan Liturgi Suci.
Aristek-arsitek lan para tukang kerja abot kanggo ngebaraké gereja anyar Hagia
Sophia sing nggantèkaké gereja mbiyèn sing ancur akibat kerusuhan Nika. Sasuwéné
abad kaenam lan kapitu, kekaisaran diguncang déning wabah pes, kang matèni akèh
jiwa, sarta ngakibataké kemunduran ékonomi lan lemesé kekaisaran.

Sawise Yustinianus seda ing tahun 565, panggantiné, Yustinus II, nolak mbayar
upeti kanggo Pèrsi. Sawetara iku, suku Langobardi nyerbu Italia. Pangganti
Yustinus, Tiberius II, mènèhi subsidi menyang suku Avar, sawetara nglancarake
serangan tumuju Pèrsi. Subsidi wurung menangaké suku Avar. Dhèwèké ngrebut
benteng Sirmium taun 582, sinambiyan bangsa Slavia wiwit nyeberang kali Donau.
Maurice, kang nggantèkaké Tiberius, mèlu cawé - cawé ing paperangan sadulur
Pèrsi, sarta manggonaké Khosrau II bali tumuju kakuasaané lan nikahaké putriné
karo dhèwèké. Traktat Maurice karo iparé sing anyar nggawa status quo anyar ing
wétan, lan ngurangi biaya pertahanan sasuwéné perdamaian iki (yutanan solidi
kasil dislametaké kanthi remisi upeti kanggo Pèrsi). Sawisé kamenangané ing
front wétan, Maurice bisa ngalihaké perhatiané dateng Balkan, lan [ing taun 602,
dhèwèké kasil ngusir suku Avar lan Slavia.

Sawisé Maurice dipatèni déning Phocas, Khosrau nyoba naklukaké propinsi
Mesopotamia Romawi. Phocas, sawijining pemimpin ora populer kang dideskripsikaké
dumadi "tiran" ing sumber-sumber Romawi Wétan, ya iku target
konspirasi-konspirasi senat. Dhèwèké dilèngsèraké ing taun 610 déning Heraklius.
Sawisé Heraklius kuasa, bala tentara Pèrsi terus ndesek nganti mlebu Asia Cilik.
Dhèwèké madeki Damaskus lan Yerusalem, sarta mindhahaké Salib Sejati menyang
Ctesiphon. Heraklius nglancaraké serangan walesan kanthi ciri perang suci. Bala
tentara Romawi Wétan perang kanthi nggawa citra acheiropoietos Kristus dumadi
panji militer. Bala tentara Pèrsi kasil diancuraké ing pertempuran di Ninewe
taun 627. Ing taun 629, Heraklius mbalikaké Salib Sejati menyang Yerusalem ing
upacara kang agung. Perang iki nyuda kakuwatané Romawi Wétan lan Sassaniyah
Pèrsi, sarta nggawé kaloroné ringkih karo serangan Muslim Arab kang lagi bangkit
ing masa iku. Bala Tentara Arab kasil ngancuraké tentara Romawi Wétan ing
Pertempuran Yarmuk taun 636, lan Ctesiphon tiba ing tahun 634.

Bala Tentara Arab, sing wus naklukaké Suriah lan Levant, terus nyerang Anatolia,
lan antara taun 674 nganti 678 ngepung Konstantinopel. Armada Arab kasil diusir
nganggo geni Yunani lan perang senjata sasuwéné telung puluh taun disetujui
antara kekaisaran karo Kekhalifahan Umayyah. Serangan marang Anatolia terus
kalaksanan lan agawé écepet matiné budaya urban klasik. Panduduk-panduduk akèh
kang mbèntèngi manèh wewengkon-wewengkon kang luwih cilik ing njero benteng
kutha lawas, utawa pindah menyang benteng-benteng sing paling cedhak. Agungé
Konstantinopel uga nyusut, saka 500.000 penduduk dumadi 40.000-70.000 wae, kang
disebabaké amarga Konstantinopel kélangan sumber gandum ing taun 618 wayah Mesir
direbut déning Pèrsi (propinsi iki bisa direbut manèh taun 629, ananging akhiré
dikuasani déning Arab ing taun 642).

Panarikan tentara ing Balkan kanggo tempur nglawan Pèrsi lan Arab ing wétan wus
mbukak lawang kanggo ngambakaké wewengkon bangsa Slavia. Akibaté, kaya ing
Anatolia, akèh kutha nyusut dadi pamukiman kabèntèng kang cilik. Pada tahun
670-an, bangsa Bulgaria dhidhesek menyang kidul kali Donau karo bangsa Khazar.
Tentara Romawi Wétan kang dikirim kanggo mbubaraké pemukiman - pemukiman anyar
iki dikalahaké ing taun 680. Konstantinus IV sabanjuré iku nandatangani
prajanjèn karo khan Bulgaria Asparukh, lan nagara Bulgaria anyar éntuk
kedaulatan saka pérangan suku-suku Slavia kang sadurungé ngakoni kekuasaan
Romawi Wétan. Ing taun 687–688, kaisar Yustinianus II mimpin ekspedisi nglawan
Slavia lan Bulgaria kang cukup kasil.

Kaisar Heraklius pungkasan, Yustinianus II, nyoba ngancuraké kekuatan
aristokrasi prakuthon mawi perpajekan lan panunjukkan "wong njaba" ing
jabatan-jabatan administratif. Dhèwèké dilèngserké ing tahun 695, lan golek
perlindungan menyang bangsa Khazar, banjur Bulgaria. Ing taun 705, Yustinianus
II bali menyang Konstantinopel bebarengan tentara khan Bulgaria, Tervel. Dhèwèké
ngrebut menèh takhta, lan madekaké rezim teror kanggo musuh-musuhé. Yustinianus
II dilèsèraké menéh ing taun 711, saéngga paripurna Dinasti Heraklius.

Leo III kasil ngusir serangan Muslim taun 718, lan pikantuk kamenangan kanthi
bantuan saka khan Bulgaria, Tervel, kang kasil matèni 32.000 pasukan Arab karo
tentarané. Panerusé, Konstantinus V, éntuk kamenangan ing Suriah elor, lan
nglemesaké kekuatan Bulgaria.

Ing taun 826, Arab ngrebut Kréta lan nyerang Sisilia, ananging ing 3 September
863, jendral Petronas kasil pikantuk kamenangan gedhé ing pertempuran nglawan
Umar al-Aqta, emir Melitene. Ing ngisoré kapemimpinan kaisar Bulgaria Krum,
anceman Bulgaria njedhul manèh, ananging ing taun 814, putra Krum, Omortag,
rerukun karo Kekaisaran Romawi Wétan.

Abad kawolu lan kasanga rempeg karo kontroversi lan perpecahan religius akibat
ikonoklasme. Ikon-ikon ora diéntuki karo Leo III lan Konstantinus V, ngakibataké
pamberontakan kang dilancarkan déning ikonodul (pandukung ikon) ing sakabèhing
kekaisaran. Saka upaya Maharani Irene, Konsili Nicea Kaloro dikempulaké taun
787, lan negesaké umpama ikon bisa dihormati ananging ora disembah. Pada tahun
813, Leo V netepaké manèh kebijakan ikonoklasme, ananging Maharani Theodora
mulihaké pamujan ikon karo bantuan Patriark Methodios ing taun 843. Ikonoklasme
ngambakaké jurang kapecahan antarané Wétan lan Kulon, kang saya èlèk ing masa
skisma Photios, wektu Paus Nikolas I nentang pangangkatan Photios dadi patriark.

Proses panaklukan manèh diwiwiti kanthi kasil kang ora tetep. Kreta kasil
ditaklukaké kanggo sawetara (843), ananging sabanjuré tentara Romawi Wétan kalah
ing Bosporus, sawetara kaisar ora kuasa nyegah panaklukan Muslim ing Sisilia
(827–902). Kanthi nggunakaké Tunisia dumadi watu lumpatan, tentara Muslim
naklukaké Palermo taun 831, Messina taun 842, Enna taun 859, Siracusa taun 878,
Catania taun 900, lan benteng Romawi Wétan pungkasan, Taormina, taun 902.

Kekurangan kasebut ndang diseimbangaké mawi keberhasilan ekspedisi tumuju
Damietta ing Mesir (856), dikalahké Emir Melitene (863), pamasthèn kakuasaan
kekaisaran ing Dalmatia (867), lan serangan Basil I menyang Efrat (870s). Basil
I bisa nangani situasi ing Italia kidul kanthi apik, pramila propinsi kasebut
tetap ing tangané Romawi Wétan sasuwéné 200 taun saklajenge.

Ing taun 904, masalah tumeka ing kekaisaran wayah kaloro kutha iku,
Thessalopunika, dijarah déning armada Arab kang dimandhégani déning pengkhianat
Romawi Wétan Leo saka Tripoli. Tentara Romawi Wétan males kanthi ngancuraké
armada Arab taun 908, sarta njarah kutha Laodicea ing Suriah rong taun sawusé.
sandyan piwalesan wus kalaksanan, Romawi Wétan ora bisa nginterfensi Muslim,
sing wus ngancuraké tentara kekaisaran ing Kreta taun 911.

Kahanan ing wates karo Arab tetep cair. Varangia, kang nyerang Konstantinopel
kanggo kapisané ing taun 860, dadi tantangan anyar. Ing taun 941, dhèwèké
njedhul ing pesisir Bosporus bagéyan Asia. Wayah iki dhèwèké kasil diancuraké,
ndudohaké kuaté kekuwatan militer Romawi Wétan sawusé taun 907, wektu namung
diplomasi kang bisa ngusir panyerang-panyerang kasebut.

Kaisar Nikephoros II Phokas (kuasané 963–969) lan Yohanes I Tzimiskes (969–976)
njembaraké wewengkon kekaisaran nganti Suriah, nundukaké emir-emir ing Irak
kulon laut, sarta naklukaké menèh Kreta lan Siprus. Ing pamerintahan Yohanes,
tentara kekaisaran sempet ngancem Yerusalem. Emirat Aleppo lan tangga-tanggané
dadi vassal kekaisaran. Sawusé akèh nglancaraké kampanye militer, anceman Arab
kang pungkasan kanggo Romawi Wétan kasil ditaklukaké wayah Basil II kanthi cepet
narik 40.000 tentara jaran kanggo mbébasaké Suriah Romawi. Kanthi surplus sumber
daya alam, Basil II ngrencana ekspedisi menyang Sisilia kanggo ngrebut saka
bangsa Arab. Sawusé matiané taun 1025, ekspedisi kalaksanan ing taun 1040-an,
lan kasil éntuk sukses ing ngarepé, ananging suksèsé iku sabanjuré seret.

Pargumulan suwé karo Takhta Suci kalaksanan; wayah iki diakibataké karo
perebutan kakuasaan religius Bulgaria sing lagi dikristenaké. Akibaté, Tsar
Simeon I nglancaraké invasi ing taun 894, ananging kasil dimandekaé mawi
diplomasi Romawi Wétan, kang njaluk bantuan saka bangsa Hongaria. Romawi Wétan
akhiré dikalahké ing Pertempuran Bulgarophygon (896) lan diwajibké mbayar upeti
marang bangsa Bulgaria. Sabanjuré (912), Simeon kasil meksa Romawi Wétan mènèhi
anugrah takhta basileus (kaisar) Bulgaria lan agawé Kaisar Konstantinus VII
nikahi salah siji putri Simeon. Wektu pemberontakan ing Konstantinopel nyeretaké
upaya iki, Simeon nyerang Trakia lan naklukaké Adrianopel.

Ekspedisi kekaisaran di ngisoré pimpinan Leo Phocas lan Romanos Lekapenos
ngalami kekalahan gedhé ing Pertempuran Acheloos (917), lan ing taun saterusé
Bulgaria ngleboni lan ngrampok Yunani elor nganti sadawané Korintus. Adrianopel
kasil direbut manèh ing taun 923, ananging ing taun 924 tentara Bulgaria ngepung
Konstantinopel. Kahanan ing Balkan dadi apik sawusé matiné Simeon taun 927. Ing
taun 968, Bulgaria diserbu déning Rus' ing ngisoré pimpinan Sviatoslav I saka
Kiev. Telung taun sawisé, Kaisar Yohanes I Tzimiskes kasil ngalahaké bangsa Rus'
lan nglebokaké wewengkon Bulgaria wétan menyang kekaisaran.

Perlawanan Bulgaria kadadéyan ing masa dinasti Cometopuli. Kaisar anyar Basil II
(kuasa 976–1025) ngupaya nundukaké bangsa Bulgaria. Ekspedisi kapisan Basil
ngalami kawurungan ing Gerbang Trajanus. Ing taun-taun sawusé, kaisar sibuk karo
pemberontakan internal ing Anatolia, sawetara Bulgaria ngambakaké kakuasaan
dhèwèké ing Balkan. Perang kalangsungan suwéné mèh rong puluh taun. Kamenangan
Romawi Wétan ing Spercheios lan Skopje kasil nglemesaké tentara Bulgaria. Ing
kampanye militer tauné, Basil terus ngurangi jumlah benteng Bulgaria. Akhiré,
ing Pertempuran Kleidion taun 1014, Bulgaria kasil dikalahaké. Tentara Bulgaria
ditangkap, lan jaréné 99 saka 100 tentara diwutakaké, sauntara liyané diwènèhi
siji mripat kanggo mimpin kanca sabangsané mulih. Wayah Tsar Samuil ndeleng
nasib tentarané, dhèwèké mati akibat syok. Ing taun 1018, benteng Bulgaria
pungkasan wus nyerah, lan nagarané dhèwèké dadi bagian saka Romawi Wétan.
Kamenangan iki ngréstorasi wates Donau, kang ora dikuasani saka masa kaisar
Heraklius.

Antarané taun 850 nganti 1100, kekaisaran mbina hubungan karo Rus' Kiev. Romawi
Wétan ya iku kanca budaya lan pradagangan kanggo Kiev, ananging hubungan
antarané dhèwèké ora mesthi guyub. Konflik paling serius antara kaloro nagara ya
iku perang 968–971 ing Bulgaria. Serangan-serangan Rus' tumuju kutha - kutha
Romawi Wétan ing pesisir Laut Hitam lan Konstantinopel uga kacathet ing sejarah.
Sanadyan serangan-serangan kasebut bisa ditampék, serangan iku katutup kanthi
traktat perdagangan kang nguntungaké Rus'.

Hubungan Rus'-Romawi Wétan dadi apik sawuse nikahé porfirogenita Anna karo
Vladimir ingkang Agung. Amarga Kristenisasi uga, hubungan kaloro nagara saya
raket. Pendheta, arsitek, lan artis Romawi Wétan diundang kanggo mbiyantu
pagawéyan katedral lan gereja ing Rus', saengga prabawa budaya Romawi Wétan saya
amba. Pirang - pirang tentara Rus' dadi tentara bayaran ing angkatan perang
Romawi Wétan, lan sing paling terkenal ya iku Penjaga Varangia.



https://jv.wikipedia.org/wiki/Kabupat%C3%A8n_Jombang

Kabupatèn Jombang iku kabupatèn ing Propinsi Jawa Wétan. Kutha krajané Jombang.
Jembar wewengkon kabupatèn iki 1.150 km². Jombang iku ana ing tengah-tengah
wewengkoné Propinsi Jawa Timur, kira-kira 80 km saka Surabaya. Jombang misuwur
diarani Kutha Santri, amarga akèh pondhok pasantrèn ana ing kutha iki.

Akèh wong misuwur Indonésia asalé saka Jombang, antarané manten Presiden
Indonésia K.H. Abdurrahman Wahid (Gus Dur), pahlawan nasional K.H. Hasyim
Asy'ari lan KH Wahid Hasyim, Nurcholis Madjid (Cak Nur), Emha Ainun Najib (Cak
Nun), Kapolri Timur Pradopo, Menteri Perindustrian M.S. Hidayat, karo Muhaimin
Iskandar.

Pas jamané Kerajaan Majapahit, Jombang dadi bates sisih kulon kerajaan iki.
Merga iku, saiki akèh sisa-sisa peninggalan Kerajaan Majapahit ana ing Jombang,
salah sawijining ya iku Candhi Ngrimbi. Nganti saiki, ana puluhan panggonan ing
Jombang sing nganggo tembung Maja-. Taun 1811, dibentuk Kabupatèn Mojokerto, lha
Jombang kalebu salah sawijining kawedanan. Taun 1910, Jombang ngadeg dadi
kabupatèn dhewe. Bupati kapisan ya iku Raden Adipati Arya Soeroadiningrat.

Ana ing lor kewatesan karo Kabupatèn Lamongan, wetan karo Kabupatèn Mojokerto,
kidul karo Kabupatèn Kediri lan Kabupatèn Malang, lan kulon karo Kabupatèn
Nganjuk. Kira-kira 70% wewengkon Kabupatèn Jombang duwi dhataran rendah, sing
kasebar ana ing sisih tengah. Ana ing sisih lor, ana perbukitan sing ora sepira
dhuwur. Ana sing sisih kidul-wetan, ana pegunungan. Kabupatèn Jombang diliwati
Kali Brantas ing sisih lor.

Kabupatèn Jombang ketata saking 21 kacamatan, 302 kalurahan lan 4 désa.
Kacamatan-Kacamatan ing kabupatèn iki ya iku:



https://jv.wikipedia.org/wiki/Justin_Bieber

HIDDEN ERROR: Usage of "Dead" is not recognizedHIDDEN ERROR: Usage of "Birth" is
not recognized

Justin Drew Bieber (pocapan jroning Basa Inggris /ˈbiːbər/, BEE-bər; lair ing
Strartford, Ontario, Kanada, 1 Maret 1994; umur 23 taun) iku penyanyi Pop lan
R&B anom asal Kanada.

Justin Bieber dadi sensasi ing Amérika Sarékat ing taun 2009 sawisé ditemokaké
déning Scooter Braun liwati video kompetisi nembang lokal "Stratford Star" ing
Ontario sing dipublikasi ing YouTube déning ibu Justin ing taun 2007, nalika
Justin nggayuh peringkat kaloro. Scooter Braun, agèn pencari bakat lan mantan
Marketing Eksekutif parusahan So So Def nonton video iki lan mutusaké bakal
nemokaké Justin Bieber karo Usher kanggo audisi. Singel pisanané mawa judhul
"One Time", dibabar sacara bebarengan ing saindhenging donya ing taun 2009, lan
nggayuh peringkat 30 ing luwih saka 10 nagara. Album pisanané "My World"
(Donyaku) banjur nyusul ing tanggal 17 November 2009 lan nampa penghargaan
platinum ing Amérika Sarékat, lan dadi penyanyi pisanan sing nduwèni pitung lagu
saka album pisanan sing sakabèhané kasil antuk peringkat ing Billboard Hot 100,
sawijining dhaptar lagu-lagu pinunjul sing pinuju digandrungi. Путін Хуйло Бібер
Підор



https://jv.wikipedia.org/wiki/Julian_Assange

Julian Assange (lair ing tanggal 3 Juli 1971) iku sawijining ngèlmuwan, wartawan
lan aktivis internèt Australia. Dhèwèké utamané misuwur minangka salah sijining
pangrintis situs wèb Wikileaks. Ing situs wèb iki, sok sapaa sing arep
ngwadulaké sawetara barang ala bisa ngirim kontribusiné. Wikileaks wis njalari
sawetara gègèran. Ing tanggal 7 Desember 2010, Assange nyerah lan dicekel pulisi
ing London. Olèhé dicekel pulisi iku amerga ana paréntah Interpol déné panjaluké
Pulisi Swédia. Ing Swédia Assange kadakwa ing sawetara kasus ruda peksa
(pemerkosaan). Ing tanggal 16 Desember 2010, Assange diuculaké déning pulisi
Inggris sawisé mbayar boreh. Banjur ing tanggal 26 Desember ana kabar manawa
Assange wis ngedol haké kanggo nulis buku biografi. Dhèwèké bakal olèh dhuwit
kurang luwih US$ 1.500.000. Ujaré dhuwit iki diperlokaké kanggo mbayar béya
pangacara ing Swédia. Julian Assange dhéwé nyélak pandakwan iki kabèh lan kandha
manawa iki kabèh iku pitenah mawa alesan pulitik.

Assange lair ing taun 1971 ing Townsville, Queensland. Wong tuwané nduwé téater
keliling. Mulané dhèwèké naté sekolah ing 37 sekolah sing séjé lan kuliah ing 6
univèrsitas sing béda-béda.

Banjur dhèwèké naté ngeretas (nge-hack) komputeré sawijining univèrsitas
Australia lan sawijining perusahaan télékomunikasi. Jaréné kanggo ngetès sistém
keamanan komputer. Nanging kepriyé waé dhèwèké dituntut.

Assange iku katoné nyengkuyung paham Kripto-Anarkisme. Mangkat saka paham
libertarisme, Kripto-Anarkisme iku nduwèni pamikiran manawa ana asimètri
informasi antara Nagara lan Warga. Senadyan Nagara iku ngontrol sabagéyan gedhé
informasi darbéné Wargané, Nagara uga ngrahsyakaké akèh informasi. Inovasi
tèknis internèt saiki mènèhi kemungkinan kanggo ngowahi situasi asimètris iki.

Banjur ing sawijining sisih, kabèh informasi pribadi bisa direksa mawa piranti
kriptografis. Menawa iki bisa kalaksanan, pangaribawa Nagara marang Warga bisa
dikurangi. Angkah sing padha iku bisa dilakoni déné mbabar informasi sing
didarbèni Nagara. Pambabaran informasi iki bisa nggawé Nagara ngurangi miliné
informasi lan wusanané iki bisa ngurangi fungsiné Nagara sacara total. Dadi
miturut Assange: "Pambocoran utawa leaking iku sawijining aktivitas sing ing
dhasaré pancèn asifat anti-otoritèr. Iku sawijining aktivitas anarkis."

Ing taun 2006, Assange mutusaké arep ngedegaké WikiLeaks. Perkara iki dilakoni
amerga dhèwèké percaya manawa pangijolan informasi iku bakal mungkasi
pamaréntahan sing ora sah. Situs iki nduwé server utama ing Swédia. Taun
kasebut, Assange nulis rong tulisan sing njlèntrèhaké filosofi ing samburiné
WikiLeaks: "Supaya bisa gèsèr tingkah laku réjim sacara radhikal kita kudu mikir
kanthi trewaca lan tegas kayadéné yèn kita wis mangertèni, ya iku rejim iku ora
gelem diowahi. Kita kudu mikir luwih saka para pawongan sadurungé kita lan
nemokaké owah-owahan tèknologi sing nggedhèkaké ati kanthi cara-cara tumindak
sing ora bisa diayahi déning para leluhur kita." Ing blog-é Assange nulis,
"tansaya seneng wewadi lan ora adil sawijining organisasi bakal tansaya wedi lan
paranoid marang kabocoran jroning kapemimpinan lan kalangan sing gawé
rencana.... Amarga sistem sing ora adil, sacara alamiah bakal nuwuhaké lawan,
lan kabocoran sing gedhé bisa nuwuhaké bebaya saka péhak sing kepingin ngganti
nganggo wangun pamaréntahan sing luwih kabuka."

Assange minangka salah siji saka sanga Déwan Penasihat Wikileaks, lan dadi juru
wicara médhia wigati saka Wikileaks. Nalika sawetara koran njuluki Assange
minangka "dirèktur" utawa "pendhiri" Wikileaks, Assange njawab, "Aku ora nyebut
awakku minangka sing nemokaké "; nanging nyebutaké yèn dhèwèké minangka pemimpin
redhaksi WikiLeaks, lan nyatakaké yèn dhèwèké sing duwé kaputusan jroning prosès
pamilihan dhokumèn sing arep diamot. Assange nyatakaké yèn Wikileaks wis
ngeculaké dhokumèn wadi luwih saka kabèh sing diculaké donya pèrs sisané
kagabung.

Ing taun 2008, Assange menangaké Economist Censorship Index Award, sawijining
bebungah sing dianugerahaké déning kalawarti "Economist" sing dikelola déning
kulawarga perbankan Rothschild. Ing taun 2009, Assange dianugerahi Amnesty
International Media Award saka usahané ngèkspos pamrejayan èkstra yudisial ing
Kenya liwat panyelidikan 'Tangisan Darah - Pembunuhan dan Penghilangan Ekstra
Yudisial' (The Cry of Blood - Extra Judicial Killings and Disappearances). Sasi
April 2010, Assange nampa Sam Adams Annual Award, sawijining bebungah tumrap
integritas jroning èlmu kawruh.



https://jv.wikipedia.org/wiki/Joseph_Estrada

Joseph Ejercito Estrada (lair ing Tondo, Manila, 19 April 1937; umur 79 taun)
kanthi nama José Marcelo Ejército akrab jejuluk 'Erap' inggih punika
satunggaling aktor filem ingkang kawéntar wonten ing Filipina. Piyambakipun
njabat minangka Presiden Filipina ingkang angka 13 wonten ing periode 30 Juni
1998-20 Januari 2001.

José Marcelo Ejército miyos wonten ing Tondo, sawijiing wewengkon wonten ing
Manila, Filipina.

Skandal korupsi ngrisak pamarèntahanipun, saèngga karier kapresidenanipun
pungkasan. Pamarèntahanipun dipunandhapaken rakyat wonten ing revolusi people
power (kekiyatan rakyat) ingkang dipunkenal kanthi nama Revolusi EDSA II.
Piyambakipun kagantosaken dèning wakil presidenipun, Gloria Macapagal-Arroyo.
Sadèrèngipun piyambakipun ugi minangka wakil presiden Filipina rikala taun
1992-1998.

Wonten ing tanggal 12 September 2007, piyambakipun dipundhawahi paukuman kunjara
sadanguning gesang jalaran korupsi ingkang dipuntindakaken.

Wonten ing Pemilu Presiden 2010, piyambakipun mapan ing peringkat kekalih
sasampuning Noynoy Aquino wonten ing pangempalan swanten. Posisi kaping kalih
ingkang dipunraih, ngagetaken kathah kalangan ngengeti wonten ing "jajak
pendapat: saderengipun pemilu dipunadani, poisisinipun wonten ing urutan angka 3
utawi angka 4. Menawi dumugi ing pungkasaning pangetangan swantenutawi
pangumumanposisinipun boten ewah dhateng peringkat paling nginggil, karier
pulitikipun ageng kamungkinan badhe pungkasan dumugi mriku.

Kejawi minangka pulitikus, Estrada ugi naté dados satunggaling aktor filem.
Punika minangka filem-filem ingkang dipunbintangi Estrada



https://jv.wikipedia.org/wiki/John_Quincy_Adams

John Quincy Adams (lair ing Braintree, Massachusetts, 11 Juli 1767 – pati ing
Washington, D.C., 23 Fèbruari 1848 ing yuswa 80 taun) ya iku diplomat,
pulitikus, lan Presidèn Amérika Serikat kang kaping-6 kanthi masa jabatan 4
Maret 1825 - 4 Maret 1829. Adams ya iku putra saka Presidèn John Adams lan
Abigail Adams. John Quincy Adams lair ing Braintree saiki (Quincy),
Massachusetts tanggal 11 Juli 1767. Ana ing taun pisanan révolusi Amérika
Serikat, John Quincy Adams olèh pendidikan saka wong tuwané, banjur Adams
nerusaké sekolah ing Paris, Leiden, lan Universitas Harvard, Amérika Serikat.
Dhèwèké olèh gelar sarjana nalika umuré 21 taun. John Quincy Adams pinter ing
bab basa lan sejarah kuno. dhèwèké uga salah sawijiné pengacara Amerika,
diplomat, lan politisi.

Sakwisé sinau babagan ukum, John Quincy Adams dadi pengacara ana ing Boston,
Massachuset. Adams uga nulis artikel kanggo sawijining warta padinan ing Boston.
Presidèn George Washington seneng marang artikel artikel kang ditulis déning
Adams, artikel - artikel iki mertahanaké kebijaksanaan Presidèn kang nglakokaké
pulitik netral marang tindak - tanduk pulitik utusan Perancis ing Amérika
Serikat. Taun 1793, Presidèn George Washington ngangkat Adams dadi wakil Amérika
Serikat ing negeri Walanda, nalika jaman semana umuré nembé 26 taun. Sakwisé
Walanda, Adams ditugasaké ana ing Berlin, Jerman. Tahun 1802, nalika umuré 36
taun dhèwèké kapilih dadi utusan Amérika kanggo Rusia. Nalika tugas ana ing
pimpinané Presidèn James Monroe, John Quincy Adams kalebu dadi sawijining
menteri luar negeri Amérika serikat kang paling ulung. Salah sijiné kesuksèsané
ya iku ndadèkaké Florida, kang wiwitané isih dadi jajahan Spayol, dadi salah
siji nagara bagian Amérika Serikat. Bebarengan karo Presidèn James Monroe, Adams
melu gawé Doktrin Monroe, kang mrèntahaké kanggo Éropah kanggo ora melu campur
tangan ana ing urusan dalam negeri nagara - nagara Amérika Latin.



https://jv.wikipedia.org/wiki/Iwak_lodan

Iwak lodan utawa iwak paus iku sajenis mamalia sing urip ing laut. Senadyan ing
basa Indonésia paus asring disebut "iwak paus", paus sejatiné ora kagolong ing
kulawarga iwak. Kaya kéwan mamalia liyané, iwak paus nduwé ciri-ciri:

Iwak paus purba évolusi ing tengahing zaman Eocene, kira-kira 50 yuta taun
kepungkur. Salah siji paus paling ndhisik sing wis punah ya iku Basilosaurus
sing ndhasé cilik kanthi moncong nonjol lan nduwé untu. Dawané Basilosaurus
watara 25 meter.

Fosil nedahaké yèn paus asalé saka kéwan dharatan mawa kuku, mungel saka kéwan
kaya Mesonychid (kéwan kaya sregala sing manggon ing pesisir) sing suwé-suwé
bali manggon ing laut watara 50 yuta taun kepungkur. Siji manèh kamungelan kéwan
liya sing malèh dadi paus, ya iku Ambulocetus, mamalia saukuran asu laut, dawané
3 meter boboté 325 kilogram.

Saiki, ana rong jinis paus, ya iku iwak paus Odontoceti, paus nduwé untu, lan
iwak paus Baleen, Mysticeti. Iwak paus Odontoceti sing nduwé untu arupa pamangsa
sing mangan iwak, sotong, lan mamalia laut, nduwèni bolongan ambegan siji. Iwak
paus balin ukurané luwih gedhé tinimbang iwak paus Odontoceti lan nduwèni
struktur sing dikenal minangka balin sing awujud sikat. Struktur iki migunani
kanggo nyaring plankton ing banyu. Iwak Paus Balin nduwé bolongan ambegan loro.



https://jv.wikipedia.org/wiki/Irlandia

Républik Irlandia iku nagara ing banawa Éropah. Padunungé cacahé kira-kira ana 4
yuta. Kutha krajanné iku Dublin. Nagara iki ing sisih lor awatesan karo Irlandia
Lor. Populasi Irlandia luwih saka 4 yuta jiwa lan klebu anggota Uni Éropah.
Wewengkon Pulo Irlandia sing ora klebu republik iki diduwèni déning Irlandia
Lor, bagéan saka Britania Raya.

Tanggal 29 Desember 1937, prajanjèn sing ngakoni kamardikan Républik Irlandia
ditapakasmani déning pamimpin Irlandia Kidul lan pamaréntah Britania Raya.
Nanging, kanthi alesan isih ana Perang Donya II, Inggris ora nglaksanakaké isi
prajanjèn kasebut. Sawisé perang rampung, ing taun 1949, rakyat Irlandia kidul
sing mayoritas umat Katulik, ngumumaké sacara resmi kamardikan saka Britania
Raya. Kamardikan iki kasil direngkuh sawisé rakyat Irlandia sajroning wolung
abad berjuang nglawan Britania Raya.

Républik Irlandia nyakup tlatah 70.273 km² utawa 83% saka jembaré Pulo Irlandia
ing sisih kidul, lan sisané arupa wewengkon Irlandia Lor. Tapelwatesé sisih
kulon karo Samudra Atlantik, déné sisih wétan Segara Irlandia sing kasambung
karo samudra liwat Selat St. George lan Segara Keltik. Pesisir kulon Irlandia
dumadi saka tebing, bukit, lan gunung cilikl. Bagéan jeroné diliwati werna-werna
kali, salah sijiné ya iku Kali Shannon. Kutha-kutha ing Irlandia antara liya
Dublin, Cork, Galway, lan Limerick.



https://jv.wikipedia.org/wiki/ITunes

iTunes ya iku sawijining piranti alus saka Apple Computer kang bisa muter,
ngorganisasi lan tuku lagu (saka iTunes Store). Piranti lunak iki ana ing versi
kang bisa dijalanake migunakake sistem operasi Mac OS X, Windows 2000, XP lan
Vista. Versi iTunes kang sadurungé uga bisa dijalanaké ana ing Mac OS 9 nanging
saiki Apple wis ora nyediakaké manèh. Piranti iki wis duwé reputasi merga
gampang olehe nganggo lan organisasi lagune kang apik. Sadurungé metu iTunes,
sawijining perusahaan piranti alus Casady & Greene wis bisa gawé sawijining
piranti pamuter lagu kang dijenengi SoundJam MP. Apple banjur nuku piranti iku
saka Casady & Greene lan sekaligus ngawa programmer cacahe saka perusahaan mau
kanggo nyiptake iTunes. Versi iTunes kang pisanan bisa didelok meh padha karo
SoundJam MP mung ditambah dengan kemampuan kanggo ngrekam lagu menyang CD lan
saperangan owah-owahan penampilane. Kanggo versi sabanjure Apple wis miwiti
nambahake fitur-fitur liyane.

iTunes duwé fitur kang mungkinake panganggoné kanggo ngorganisasi, ngowahi
informasi lan ngrekam lagu saka CD. Saliyané iku iTunes uga bisa ngirim lagu
menyang perangkat pemutar lagu, iPod, lan uga tuku lagu saka iTunes Store
migunakake layanan internet. Salah siji fitur iTunes kang apik ya iku kemampuane
kanggo gawé Smart Playlist kang muwujudake sawijining playlist kang bisa ngubah
isine nalika panganggo nglakokake manipulasi marang lagu kang ana ing koleksine.



https://jv.wikipedia.org/wiki/Hrithik_Roshan

Hrithik Roshan inggih punika salah satunggalipun aktor saking India. Profil
saking Hrithik inggih punika:

Screen Videocon Awards -Best Actor & Most Promesing Debut für Kaho Naa..Pyaar
Hai Sansui Best Viewers Choice Awards -Best Newcomer (Kaho Naa...Pyaar Hai)
NSPCC Award -Best young Achiever (Kaho Naa...Pyaar Hai) Lux Zee cine
Awards-Popular Award Winners -Best Actor, Best Male Debut für Kaho Naa...Pyaar
Hai Kalashree -Best Actor für Kaho Naa...Pyaar Hai IAS (Indo-American-Society)
-Young Archievers Award IIFA (International Indian Film Awards) -Best Actor in A
Leading Role (Kaho naa...Pyaar Hai), Best Upcoming Talent & Personality of the
Year Filmfare -Best Newcomer, Best Actor (Kaho Naa...Pyaar Hai) Aashirwaad Award
-Best Actor (Kaho Naa...Pyaar Hai)

Chaton Ka Funda Screen awards -Best Actor für Koi mil gaya Sensui Awards -Best
Actor für Koi mil gaya Zee Cine Awards -Best Actor in A Leading Role (Koi mil
gaya) Filmfare Awards -Best Actor & Best Actor-Critics für Koi mil gaya IIFA
-Best Actor für Koi mil gaya Apsara Awards -Best Actor Rupa Filmgoer´s Award
-Best Actor Sapanunggalipun punika Hrithik sampun gadhahi patung ingkang mirip
kalih piambakipun. Patung lilin punika wonten ing muséum Madame Tussauds



https://jv.wikipedia.org/wiki/Hidrokarbon

Jroning bidang kimia, hidrokarbon iku sawijining senyawa sing kapérang saka
unsur karbon (C) lan hidrogen (H). Kabèh hidrokarbon duwé ranté karbon lan
atom-atom hidrogen sing silih iket karo ranté kasebut. Istilah iku dipigunakaké
uga minangka pangertèn saka hidrokarbon alifatik.

Minangka tuladhané, metana (gas rawa) iku hidrokarbon mawa siji atom karbon lan
papat atom hidrogen: CH4. Etana iku hidrokarbon (luwih rinci, sawijining alkana)
sing kapérang saka rong atom karbon dadi siji mawa sawijining ikatan tunggal,
saben atom karbon ngiket telu atom hidrogen: C2H6. Propana duwé telu atom C
(C3H8) lan seterusé (CnH2·n+2).

Senyawa hidrokarbon ya iku senyawa kang mung ngandhut unsur karbon lan hidrogen
(CxHy). Senyawa hidrokarbon bisa diklompokaké miturut struktur molekul lan
miturut kejenuhan ikatan.

Kemampuan hidrokarbon kanggo talènan karo awaké dhéwé diarani katenasi lan
njalari hidrokarbon bisa mbentuk senyawa-senyawa kang luwih jangkep, kayata
sikloheksana utawa arena kayata benzena. Kemampuan iki bisa amarga sipat ikatan
ing antarané atom karbon kang sipaté non-polar.

Miturut teori ikatan valensi, atom karbon kudu nggenepi aturan "4-hidrogen" kang
nyatakaké gungguné atom paling akèh kang bisa talènan karo karbon, amarga karbon
duwè 4 elektron valensi. Didelok saka elektron valensi iki, mula karbon duwé 4
elektron valensi kang bisa mbentuk ikatan kovalen utawa ikatan dativ.

Hidrokarbon asipat hidrofobik lan kalebu ing lipid. Sawatara hidrokarbon sumadya
akèh ing tata surya. Danau isiné metana lan etana cuwer wis ditemokaké ing
Titan, satelit alam kabesar ing Saturnus, kaya kang dinyatakaké dèning Misi
Cassini-Huygens.

Hidrokarbon ya iku salah sawijinè sumber energi paling wigati ing bumi.
Panggunaan kang uutawa ya iku sumber bahan bakar. Mawa wujud padhet, hidrokarbon
ya iku salah sawijiné komposisi kanggo mbantuk aspal.

Biyèn Hidrokarbon uga digunakaké kanggo nggawé klorofluorokarbon, ya iku zat
kang digunakaké minagka propelan ing semprotan lemut. Saiki klorofluorokarbon
ora digunakaké manèh amarga duwé èfèek èlèk tumrap lapisan ozon.

BentukMetana lan etana ya iku gas lan ora gampang dicuwèrké ing tekanan ngono
waé. Propana luwih gampang dicuwèraké lan padatan didol ing tabung-tabung kanthi
wujud cair. Butana gampang banget dicuweèrké, saéngga luwih aman lan asring
digunakaké kanggo pemantik rokok. Pentana bentuké cair bening ing suhu ruangan,
padatan digunakaké ing indhustri minangka pelarut lilin lan gemuk. Heksana
padatan uga digunakaké minangka pelarut kimia lan kalebu ing komposisi bensin.



https://jv.wikipedia.org/wiki/Hades

Hades (Basa Yunani : ᾍδης, Hadēs, utawi Ἅιδης, Háidēs ) punika dewa bawah tanah
wonten ing mitologi Yunani . Hades punika putra paling sepuh saking Kronos lan
Rea. Hades sesarengan kalihan sedhèrèkipun ngalahaken para Titan lan mendhet
alih kakuwasaan donya. Zeus, Poseidon, lan Hades piyambaj punika ngawontenaken
undian kanggé nemtokaken papan kakuwasaan lajeng Hades punika pikantuk dunia
bawah . Amargi asosiasinipun kalihan dunia bawah, Hades asing dipunwastani
minangka dewa kematian ananging sejatosipun boten.

Wonten ing mitologi Romawi, Hades dipunsebat minangka Pluto, Dis Pater, lan
Orkus. Déné wonten ing mitologi Etruska dewa ingkang sami punika Aita. Simbol
kanggé Hades punika Helm kegelapan lan anjing berkepala tiga, Kerberos.

Istilah Hades wonten ing kekristenan lan wonten ing Basa Yunani Koine punika
sami kalihan sheol ing ajaran Yahudi (שאול, kuburan utawi bolongan ing bumi)
lajeng merujuk dhateng papan kanggé rohipun manungsa. Déné konsep neraka wonten
ing agami Kristen punika langkung mirip kalihan konsèp Tartaros ing mitologi
Yunani, bagéyan saking Hades ingkang peteng lan medeni punika kaginakaken kanggé
papan penyiksaan lan penderitaan.

Asaling nama Hades utawi Aides punika dereng cetha. Wonten tiyang ingkang
kagungan pamrayogi bilih nama Hades punika asalipun saking a-idein ingkang
ateges ingkang boten katingal. Dene sanesipun ngandharaken bilih Hades punika
asalipun saking hadô utawi chadô, saengga Hades punika ateges ingkang gadhah
sadaya utawi ingkang nampi sadaya .

Hades punika asring dipungambaraken minangka dewa ingkang gadhah janggut peteng
kanthi busana ingkang mewah lan nembe nyekel tongkat utawi dwisula. Hades ugi
dipungambaraken minangka dewa ingkang paring kkasuburan saking kranjang ingkang
awujud sungu (komukopia).

Salah satunggaling julukan kangge Hades inggih punika Pluton (kasugihan) amargi
mineral berharga wonten ing sangandhaping lemah lan kagunganipun Hades. Sofokles
nyebat Hades punika Dia Yang Kaya. Julukan Hades sanèsipun inggih punika
Poysemantor (penguasa banya benda), Polidegmon ("Yang menerima banyak hal"),
Nekrodegmon ("Penerima orang mati"), Nekron Soter ("Penyelamat orang mati"), lan
Eubuleus ("Penasehat yang baik"). Hades ugi dipunsebat minangka Zeus Khthonios
("Zeus dunia bawah"), "Dia yang sunyi", lan "Raja para roh".



https://jv.wikipedia.org/wiki/Guglielmo_Marconi

Guglielmo Marconi ya iku tokoh penemu radhio nalika taun 1874 ing Bologna,
Itali. Panemu radio iki éntuk pendhidhikan pribadhi saka salah sawijiné guruné.
Taun 1894, nalika umuré ngancik rong puluh taun, Marconi maca
percobaan-percobaan kang ditindakaké déningHeinrich Hertz. Percobaan-percobaan
iki kanthi gamblang nudhuhaké anané gelombang elektromagnetik kang ora bisa
dideleng nganggo mripat, obah ngliwati angin kanthi swara kang cepet. Marconi
banjur duwé ide manawa gelombang iki bisa dimanfaatké kanggo ngirim
tandha-tandha kang ngliwati jarak adoh tanpa ngliwati kawat kang nyediakaké
perkembangan komunikasi kang ora bisa ditindakaké déning telegram. Tuladhané
kanthi cara iki warta-warta bisa dikirim menyang kapal ing tengah segara. Ing
taun 1895, mung setaun nyambut gawé, Marconi kasil gawé piranti kang dibutuhaké.
Taun 1896 dhèwèké meragakaké pirantiné mau ing Inggris lan éntuk hak paten
kanggo panemuan iki. Marconi banjur ngedekaké perusahaan lan Marconi kawiwitan
dikirim taun 1898. Taun sabanjuré déwéké sanggup ngirim warta tanpa lewat kawat
kang nyebtrang ing selat Inggis. Senajan patene ana wis ana ing dhèwèké ing taun
1900, Marconi nerusake gawé lan matenake panyempurnan-panyempurnan kanthi dhasar
panemune dhewe. Ing tahun 1901 dhèwèké kasil ngirimaké warta radio kanthi
ngliwati Samudera Atlantik, saka Inggris tekan Newfoundland. Makna penting saka
panemuan anyaré mau kanthi dramatis digambaraké ing taun 1909 nalika Kapal S.S.
Republic rusak karana tabrakan lan kelep ing dhasar laut. Warta radio pancen
migunani kanggo kabèh penumpang ing prastawa iku kejaba wong enem kang ora bisa
katulungan. Ing taun kang padha, Marconi kasil éntuk Bebungah Nobel kanggo
panemune lan ing taun candhake dhèwèké kasil ngirim warta radio saka Irlandia
tekan Argentina, ya iku kanthi jarak kang luwih saka 6000 mil. Marconi tinggal
dunya ing Roma, Italia tanggal 20 Juli 1937.



https://jv.wikipedia.org/wiki/Gottfried_Leibniz

Gottfried Wilhem Leibniz utawi sok dipunéja minangka Leibnitz utawi Von Leibniz
(1 Juli (21 Juni miturut tarikh kalèndher Julian) 1646 – 14 November 1716)
punika satunggiling filsuf Jèrman keturunan Sorbia lan asalipun saking Sachsen.
Panjenenganipun utaminipun misuwur déné faham Théodicée bilih manungsa gesang
ing donya ingsang sasaé-saénipun amargi donya punika dipunripta déning Hyang
Ingkang Sampurna. Faham Théodicée puniki dados misuwur amargi dipunkritik ing
buku Candide anggitanipun Voltaire.

Saliyane panjenengané filsuf, uga dadai ilmuwan, matematikawan, diplomat,
fisikawan, sejarawan lan dhoktor jroning hukum pandonyan lan hukum greja.
Panjenengané uga dianggep minangka Jiwa Universalis ing zamané lan dadi salah
sijiné filsuf kang paling ngaruhi ing abad ka-17 lan ka-18. Panyumbangé ing
bageyan subyek kng sumebar ing jurnal lan puluhan ewu surat serta naskah
manuskrip kang liyané durung diterbitake. ing mangsa sadurungé durung ana
tetulisan. Leibniz kanthi laporan jangkep lan lengkap ngelaporake minangka
prestasi kang durung dilakoni.



https://jv.wikipedia.org/wiki/Gendul

Gendul ya iku barang kanggo nyimpen barang cuwèr kayadéné sirup, kécap, saos,
lan banyu. Gendul nduwéni gulu kang luwih ciyut tinimbang awaké. Gendul umumé
digawé saka gelas, plastik, aluminium, lan bisa uga kanggo nyimpen cairan kaya
banyu, susu, minuman ringan, bir, anggur, obat, sabun cair, tinta. Gendul saka
plastik biyasané digawé kanthi ekstrusi. Alat kanggo nutup botol diarani tutup
botol (eksternal) utawa sumbat (internal). Gendul uga ditutup kanthi ségel
induksi.

Gendul ditemokaké ing Inggris ing abad 14. Gendul asalé saka basa Prancis
boteille lan basa latiné butticula. Gendul ana sing digawé saka gelas utawa kaca
lan ana sing digawé saka plastik. Ukurané uga ana sing gedhé lan cilik. Gendul
kang cilik biyasané kanggo wadhah parfum utawa minyak wangi. Gendul kang digawé
saka plastik nduweni kodé utawa simbol segitiga ing bagéyan ngisor gendul. Ing
sanjeroné simbol segitiga iki ana angka. Angka iki nuduhaké botol iki bisa
dianggo manéh sawisé tau dianggo utawa malah mbebayani yèn dianggo manéh. Botol
kang digawé saka kaca bisa dienggo manéh utawa diisi ulang. Gendul uga bisa
didaur ulang lan digawé barang liyané. Saliyané gendul kang kanggo wadhah kécap,
saos, ana uga gendul kang digawé khusus kanthi wujud lan modhél kanggo bayi,
gendul iki digawé kanggo wadhah susu bayi lan kanggo ngombé bayi.



https://jv.wikipedia.org/wiki/Gen

Minangka bahan genetik mesthi waé gen diwarisaké saka sawijining individu marang
individu liyané. Gen nduwèni wangun-wangun alternatif sing dijenengi alel.
Ekspresi saka alel bisa sarupa, nanging wong luwih asring nggunaaké istilah alel
kanggo ekspresi gen sing sacara fenotipik béda.

Gregor Mendel wis nduwé asumsi ngenani anané sawijining bahan sing magepokan
karo sawijining sifat utawa karakter sing bisa diwarisaké. Panjenengané
nyebutaké 'faktor'. Ing taun 1910, Thomas Hunt Morgan nuduhaké yèn gen ana ing
kromosom. Sabanjuré, dumadi 'perlombaan' ramé kanggo nemokaké substansi sing
arupa gen. Akèh bebungah Nobel sing banjur ditampa déning panliti sing mélu
cawé-cawé ing subjek iki.

Ing wektu iku DNA wis ditemokaké lan dimangertèni mung ana ing kromosom (1869),
nanging wong-wong durung pléga yèn DNA magepokan karo gen. Liwat panlitèn Oswald
Avery marang bakteri Pneumococcus (1943), sarta Alfred Hershey lan Martha Chase
(publikasi 1953) karo virus bakteriofag T2, wong lagi ngerti yèn DNA iku bahan
genetik.



https://jv.wikipedia.org/wiki/Gambar

Gambar miturut Kamus Besar Basa Indonésia ya iku kembaran barang (wong, kéwan,
tanduran, lsp) sing digawé saka coret-coretan, lsp ing kertas utawa dluwang lsp
. Menawa kita gatekaké akèh tulisan "lsp" ing pengerten gambar kasebut, iku
njlentrehaké manawa pangertène gambar akèh banget. Pangertène sing kapisan ya
iku nuduhaké manawa gambar ora kawates namung barang kembaran wong, kéwan lan
tanduran. Ananging bisa uga kembaran sing liyané. Lsp sing keloro uga ora
kawates gambar ing kertas. Ananging bisa uga nganggo pointer mouse ing program
nggambar komputer. Lsp sing pungkasan nuduhaké manawa sarana dinggo gambar ora
kawates ana kertas. Bisa uga ana tembok, papan kayu, lan ana kanvas imaginer ing
program nggambar komputer. Nang kéné kita bisa ngerti pangertené gambar kanthi
jembar lan bisa dimudunké kanthi macem-macem pangerten miturut owah-owahing
jaman lan tertib ilmu. Jaman biyèn mungkin pangertené gambar namung kawates ing
orek-orekan tartamtu ing kertas, ananging saiki wong pada ngerti gambar dadi
campuran antaraneé garis lan warna ing program komputer. Menawa kita ngulati
Kamus Besar Basa Indonésia, pangertené gambar uga bisa dipadakné karo lukisan.



https://jv.wikipedia.org/wiki/Futsal

Futsal ya iku ulah raga kang migunakaké bal kang dimainaké tim kang cacahé loro.
Saben tim futsal cacahé lima pamain. Futsal tujuwané nglebokaké bal ing gawang
lawan main kanthi manipulasi lan mainaké bal nganggo sikil. Saliyané pemain
utama, saben regu uga nduwé pemain cadhangan. Lapangan futsal diwatesi garis,
dudu nét utawa papan.

Istilah futsal iku kalebu istilah internasional. Futsal asalé saka basa Spanyol
utawa Portugis ya iku futbol lan sala. Futsal kalebu ulah raga indoor tegesé ing
njero ruangan.

Futsal dadi idola tumprap wong kang seneng ulah raga khususé bocah enom.
Saliyané iku futsal uga wis dadi gaya urip (lifestyle) kanggoné wong-wong saka
pejabat, pekerja kantoran, karyawan, guru, mahasiswa, bocah SMA, nganti tukang
ojek. Akèh pemain bal kang misuwur ing dunya kang mauné uga seneng futsal,
kayata Pele, Maradona, Romario, Zico. Saiki lapangan futsal uga kena kanggo
bisnis. Carané nyéwakaké lapangan futsal karo wong-wong kang arep main futsal.

Futsal diciptakaké ing Montevideo, Uruguay taun 1930. Dene kang nyiptaakae
futsal jenenge Juan Carlos Ceriani. Futsal kang unik iki antuk kawigatèn saka
Amérika Kidul khususe Brasil dadi pusat futsal sadonya. Futsal saiki dimainake
lan éntuk saka pangayoman saka Fédération Internationale de Football Association
ing donya, saka Éropah nganti Amérika Tengah lan Amérika Lor lan Afrika, Asia,
lan Oséania.

Pertandhingan internasional kang sepisanan dianakaké ing taun 1965. Nalika
semana Paraguay kang dadi juwara ing Piala Amerika Selatan kang sepisanan. Enem
pertandingan sawisé iku kang diselenggarakaké nganti taun 1979 uga dimenangaké
Brasil. Brasil uga menangaké Piala Pan Amerika kang sepisanan ing taun 1980 lan
tetep dadi juara ing taun 1984.



https://jv.wikipedia.org/wiki/Franz_Josef_I_saka_Austria

Franz Josef I (uga diéja Franz Joseph; lair ing Wina, 18 Agustus 1830 – pati ing
Wina, 21 Novèmber 1916 ing yuswa 86 taun) iku Kaisar Austria lan Raja Bohemia
saka taun 1848 tekan taun 1916, sarta Raja Apostolik Hongaria saka 1867 tekan
taun 1916. Dhèwèké asalé saka Wangsa Habsburg.

Putra mbarepé Franz Karl, sing arupa saduluré Kaisar Ferdinand I, Franz uga
kakangné Maximilian I saka Meksiko. Nalika umur 13 taun dhèwèké miwiti karir
minangka kolonèl ing angkatan bersenjata Austria. Dhèwèké dadi Kaisar Austria
nalika Ferdinand mudhun singgasana nalika akir Revolusi 1848, tanggal 2
Dhésèmber 1848. Taun 1854, Franz Josef palakrama karo Putri Elizabeth saka
Bayern. Anak lanang siji ontang-antingé, Putra Mahkota Rudolf, nglalu nalika
taun 1889.

Nalika Perang Donya I pecah, Austria-Hongaria sekuthu karo Jerman, nanging
tentarané pranyata ora duwé persiapan lan piranti sing cukup. Salah siji
panyebabé ya iku sikap Franz Josef sing konservatif. Dhèwèké nolak saran supaya
para tentara olèh persenjataan sing anyar (jroning kasus iki, tank).

Katelu anak liyané ya iku Sophie Friederike (1855 - 1858), Gisela (1856 - 1932),
lan Marie Valerie (1868 - 1924).



https://jv.wikipedia.org/wiki/Fran%C3%A7ois_Maurice_Adrien_Marie_Mitterrand

François Maurice Adrien Marie Mitterrand  rungokna (pitulung·info) IPA:
[fʀɑ̃ˈswa mɔˈʀis mitɛˈʀɑ̃] (26 Oktober 1916 – 8 Januari 1996) njabat Présidhèn
Prancis ing periode 1981-1995 lan kapilih makili Parté Sosialis Perancis (PS).
Nalika kapilih sing kapisan ing Pemilihan Présidhèn Perancis, 1981, panjenengané
njabat présidhèn sosialis kapisan ing Républik Kalima lan kepala nagara kapisan
wing tengen wiwit 1957. Panjenengané kapilih manèh taun 1988 lan njabat tekan
1995.

Tekan saiki panjenengané nyekel rekor minangka présidhèn paling suwé ing sejarah
Prancis (14 taun). Mitterand minangka présidhèn siji-sijiné (tekan saiki) sing
asalé saka Parté Sosialis Prancis. Panjenengané mbusak hukuman mati ing Prancis
taun 1981. Mangsa jabatan Mitterrand mandek ing wulan Mei 1995. Digantèkaké
déning Jacques Chirac , Mitterrand tilar donya setaun salanjuté amarga kanker
prostat. Michel Rocard ngendika babagan panjenengané : Mitterrand n'était pas un
honnête homme (Mitterrand wong sing jejek atine).



https://jv.wikipedia.org/wiki/Formula_Siji

Formula Siji, dicekak F1 (utawa jeneng pepak The FIA Formula One World
Championship), iku kelas balapan montor formula kursi tunggal sing paling
dhuwur. Dumadi saka sawetara seri balapan sing dikenal kanthi istilah Grand
Prix. Balapan dianakaké ing sajroning sirkit utawa dalan umum jero kutha sing
ditutup kanggo umum. Asilé nemtokaké rong gelar juwara donya, siji kanggo
pembalap lan siji manèh kanggo konstruktor. Jroning balapan, montor balap bisa
nganti kacepetan 300 km/h (185 mph) sing diasilaké déning mesin sing bisa
ngancik tenaga sing gedhéné 900 daya kuda ing puteran mesin watara 18.000 rpm
(per 2005).

Éropah iku pusat tradhisi Formula Siji lan tetep dadi pusaté nganti saiki.
Nganti wektu iki Grand Prix wis dianakaké ing saindhenging donya, kanthi seri
balapan anyar ing Bahrain, RRC, Malaysia lan Turki. Formula Siji iku balap
montor paling larang ing babagan produksi apadéné olahragané.

Aturan main ditata déning Fédération Internationale de l'Automobile (FIA), sing
markasé dumunung ing Place de la Concorde, Paris. Presidené sing saiki ya iku
Max Mosley, lan sacara umum disponsori lan diatur déning pemegang hak komersial
resmi Bernie Ecclestone liwat manéka prusahaan.



https://jv.wikipedia.org/wiki/Folklor

Folklor punika asalipun saking tembung folk lan lore. Folk arthosipun kelompok
tiyang ingkang nggadhahi ciri-ciri fisik, sosial, lan kebudhayaan, saenggo saged
dipunbenten-bentenaken dados kelompok-kelompok ingkang lintu. Ciri-ciri punika
antawisipun saged arupi sami ing werni kulit, bentukipun rikma, pakaryan,
pendidikan, lan agami. Ananging ciri utaminipun inggih sedhoyo punika sampun
nggadhahi tradhisi, inggih kebudayaan ingkang sampun dipunwarisi turun-temurun,
sekedhikipun 2 turunan, ingkang saged sedherekipun aku dados milik sesarengan,
lan sadar kaliyan identitas kelompokipun.. Lore inggih punika tradhisinipun
folk, inggih punika sebagianipun kebudayaan ingkang sampun diwarisaken
turun-temurun mawi pangandikan utawi kados tulodho ingkang ingkang dipunsarengi
kaliyan gerak isyarat utawi alat bantu pengiling. Folklor inggih punika
kebudayaan ingkang sesarengan ingkang kasebar lan dipunwarisaken turun-temurun
ing antawisipun sesarengan nopo kemawon, mawi tradhisional ingdalem versi
ingkang benten, ingdalem wujud pangandikan lan tulodho ingkang dipunsarengi
kaliyan gerak isyarat utawi alat bantu pengiling.

Folklor dipunsinaoni lan dipunajaraken ingdalem kahuripan modern ingkang sampun
akrab kaliyan "budhaya tulis", ananging ing liyo kahanan, obyekipun folklor
punika inggih "budhaya oral/lisan". Ilmu folklor punika miturut wekdal sami
kaliyan ilmu sejarah, ingkang ngajaraken "punopo ingkang sampun suwe", lan
miturut obyekipun sami kaliyan ilmu antropologi ingkang musataken ing
pengilingipun informan. Teks lisan aerinipun teks ingkang dados pengetahuanipun
budhaya ingkang dipunturunaken mawi tuturan ingkang umum kito pirsani ing
masyarakat lan dipunsimpen ingdalem pepengetipun masyarakat. Teks punika
asilipun kebudayaan ingkang dipunbangun saking bahan sosial inggih punika
asilipun abstraksi saking pengalaman sosial ing masyarakat. Teks lisan punika
umumipun nggadhahi sifat reflektif lan refraktif inggih gabunganipun pengalaman
nyata lan renungan. Rupinipun teks lisan inggih kados cariyos rakyat, dongeng,
mite, riwayat urip tokoh, puisi, nyanyian, doa, lan teka-teki, sarto
sumpah-serapah. Sedoyo punika ngemot cerminan pengetahuan, pandangan urip, lan
budhaya.

Folklor boten lisan punika wonten ingkang awujud barang lan mbote. Ingkang
awujud barang, saged arupi:



https://jv.wikipedia.org/wiki/FC_Barcelona

FC Barcelona - uga dikenal minangka Barça, ya iku sawijining klub ulah raga ing
Barcelona, Katalonia, Spanyol kang nduwèni klub-klub ing sawetara cabang ulah
raga, nanging sing paling misuwur ya iku bal-balan utawa jroning basa Indonésia
diarani sepak bola.

Didegaké taun 1899 déning 12 wong kang dipimpin déning Joan Gamper, kanthi motto
"Barca dudu mung sekadar klub" (kat.El Barça, és més que un club). Stadion
utamané dumunung ana ing Camp Nou, Barcelona. Klub iki mlebu dadi peserta liga
primera spanyol wiwit taun 1928/1929, bebarengan karo Real Madrid lan Athletic
Bilbao dadi tim kang ora tau mudhun utawa "terdegradasi" menyang liga sekunder
spanyol. Klub iki uga dadi klub kang njuarai liga spanyol sing kapisan. Kanthi
persembahan 21 gelar Liga Spanyol , 25 gelar Copa del Rey , 10 gelar Piala super
Spanyol , 4 gelar liga champion eropa, 4 gelar piala UEFA , 4 gelar piala super
eropa, Barcelona dadi salah sawijining tim paling sukses ing Spanyol, Éropah ,
lan ing donya. Bebarengan karo rivalé Real Madrid, loro-loroné minangka klub
bal-balan Spanyol kang paling misuwur ing donya. Fans Barca uga asring disapa
culés.

Barça misuwur kanthi pijer nulak masang logo sponsor ana ing seragam bal-balané
amarga Barca dianggep minangka simbol Katalonia, lan rupa-rupa panganyangan
sponsor kang asipat "ngganggu" bakal ditolak. Senajan mangkono, tim bal basket
Barca diidinaké masang logo sponsor ana ing seragamé.

Ana ing 7 September 2006, klub ngumumaké kasepakatan 5 taun karo UNICEF kang
ngidinaké logo UNICEF dipasang ing kaos. Barcelona sakbanjuré bakal nyumbang
0,7% saka total pendapatan saben tauné marang UNICEF sajroning limang taun.



https://jv.wikipedia.org/wiki/Embun

Embun ya iku proses kabentuke partikel-partikel banyu amarga kondensasi uap
banyu luwih kuat katimbang proses penguapan banyu ing hawa. Gampange embun ya
iku proses pengembunan, berubahe gas dadi cairan utawa uap sing dadi titik-titik
banyu.

Embun kabentuk saka hawa sing cedhak lemah banjur dadi adem. Hawa mau nyedhaki
titik ing endi hawa ora cukup kanggo nadhahi uap banyu. Luber uap mau dadi embun
ing dhuwur barang-barang sing cedhak lemah. Wayah awan barang-barang mau nyerep
panas matahari, nanging ing wayah wengi kelangan panas saka proses sing kasebut
radiasi termal.

Nalika barang-barang ing cedhak lemah dadhi adem, suhune melu berkurang. Hawa
sing adem ora cukup nadhahi hawa sing anget. Nalika hawa sing adem tambah adem,
bisa dadèkake titik embun. Titik embun ya iku suhu sing isih cukup nampung uap
banyu. Nalika hawane tambah adem, uap mau dadhi embun.

Embun kabentuk saka titik embun sing beku, lan kasebut Embun Beku utawa Embun
Putih. Embun beku kabentuk nalika titik embun ing ngisore titik beku, lan
dadheake uap banyu sing luber langsung beku ing dhuwur barang-barang sing paling
chedak.

Embun beku ya iku pola sing kabentuk saka kristal-kristal es sing kabentuk ing
dhuwur suket, godhong, lan liya-liyane. Embun beku kabentuk ing wayah wengi,
utamane wengi sing adem lan ora ana awan nalika suhu mudhun nganti 0 C ya iku
suhu titik beku banyu.

Embun beku lan embun kabentuk saka cara sing padha. Wayah awan bumi nyerep panas
saka matahari, lan dadhi adem ing wayah wengi. Embun beku dan embun terbentuk
dengan cara yang tidak jauh berbeda. Mudhune suhu luwih dhuwur ing wayah wengi
sing cerah katimbang wengi berawan, amarga ora ana awan sing mantulke ucule
panas bumi.

Nalika proses pengadheman mau, uap banyu ngemun lan wujud titik-titik embun.
Separo titik-titik mau beku nalika suhu mudhun dadi 0 °C. Titik-titik embun
terus nambah lan dadi kristal beku nalika titik-titik embun nimg sekitare nguap
dadhi uap banyu. Nalika suhu ing ngisore titik beku, uap banyu isa dadi kristal
es tanpa berubah dadjo titik embun. Kristal-kristal beku ana loro, siji persis
pilar lan sijine persis piring. Kristal sing wujud piring kabentuke rata lan
mirip kristal salju. Kristal-kristal pilar arupa tiang es kosong wujud segi
enam.



https://jv.wikipedia.org/wiki/Elizabeth_I_saking_Britania_Raya

Elizabeth I (miyos ing Greenwich, Inggris 7 September 1533 – tilar donya ing
Richmond, Inggris, 24 Maret 1603 nalika yuswanipun 69 taun) inggih punika ratu
Inggris lan Irlandia wiwit 17 November 1558 ngantos dumugi panjenenganipun tilar
donya. Panjenenganipun asring pikantuk sesebatan Virgin Queen (amargi dèrèng
naté palakrami), sesebatan ingkang sanès inggih punika Gloriana, Good Queen
Bess, lan Faere Queene.

Elizabeth I inggih punika panguwaos monarki kaping nem lan ingkang pungkasan
saking dinasti Tudor. Ingkang ibu, Anne Boleyn tilar donya amargi dipunukum
pejah amargi dipunpitenah sampun khianat dhateng raja.

Ing taun 1558 sadhèrèk tirinipun, Mary ingkang agamanipun Katulik Roma ngukum
Elizabeth I kanthi dipunlebetaken dhateng pakunjaran amargi Elizabeth I
dipunpitados ndhèrèk pambrontakan Protestan.

Ngantos dumugi sapunika, wonten ing sajarah Inggris, Ratu Elizabeth I sampun
limrah dipunmangertosi dados ratu utawi raja ingkang misuwur. Sekawan dasa
gangsal taun, panjenenganipun dados tetunggulipun Inggris. Wekdal punika Inggris
dados negari ingkang makmur, gemar ripah loh jinawi, ékonomi majeng, kasusastran
majeng, lan Inggris dados panguwaos samodra ingkang nomer satunggal ing jagad
punika. Mataun-taun Elizabeth tansah mbudidaya mbangun Angkatan Laut Inggris.
Ing wekdal punika Raja Phillip II saking Spanyol nyobi mbangun Angkatan Laut
Spanyol supados saged nyaingi Angkatan Laut Inggris. Taun 1588, Angkatan Laut
Inggris kaliyan Angkatan Laut Spanyol perang. Wonten ing perang punika, Inggris
saged ngalahaken Spanyol.

Sawetawis panyerat karya sastra ingkang misuwur saking Inggris, kalebet William
Shakespeare, gesang ing jamanipun Ratu Elizabeth I.



https://jv.wikipedia.org/wiki/El_Escorial

El Escorial, ingkang gadhahi jarak kirang langkung 30 mil kulon laut saking
Madrid ing lereng Sierra de Guadarrama, dipunbiyangun dados monumen kagem simbol
kamenangan Spanyol kelawan Perancis ing perang Saint Quentin tanggal 10 Agustus
1557 (dinten raya St . Lawrence). Felipe II piyambak dipundadosaken situs kagem
wihara, 1.028 meter (3.372kaki) dpl. Wihara punika wiwit dipunrancang déning
arsitek Juan Bautista de Toledo, ananging sesampunipun seda ing taun 1567,
asistenipun Juan de Herrera ngelajengaken proyek punika. Dipunbiyangun kirang
langkung 21 taun 1563-1584. Wihara El Escorial minangka wewangunan ingkang
paling ageng ing donya.

Wewangunan punika gadahhi ukuran 207 x 161 granit meter (680 x 528 kaki). Wonten
sekawan menara ingkang nginggilipun 55 meter (180 kaki). Wonten kalih campaniles
ingkang nginggilipun 72 meter (236 kaki)lan kubah basilika ingkang nginggilipun
92 meter (302 kaki). Totalipun wiyar inggih punika 24 kilometer (14,9 mil)
saking koridor. Wewangunan punika dipuntata saking wetan inggih punika saking
façade utami nglampahi kapustakan, Courtyard Raja, Basilika, lan Istana Felipe
II. Sapanunggalipun punika wonten Wihara, Seminari, Sekolah, lan Raja Pantheon
ing ngandhapipun altar Basilika. Dekorasi Wihara dipungarap déning pelukis
kondhang Italia ingkang gadhahi tanggung jawab kaliyan Galeri Perang lan
kapustakan. Karya Titian, Bosch, El Greco, lan Velázquez wonten ing tembok
Chapters Roon lan sacristy. Ingkang wonten 1.600 lukisan lan luwih saking 500
lukisan ing tembok.

Ing area San Lorenzo de El Escorial wisatawan saged nyicipi masakan asli punika
lan gunung Madrid. Siput, omelet daging kenthang ingkang dados dhaharan kapisan.
(Buncis, daging lan sayur) godhog Madrid, babat lan sup bawang putih ingkang
dipunmasak ngagem tradisi Kastilia Sapanunggalipun punika, wonten sapi gunung
Guadarrama ingkang dipundamel ing pangangan, sapanunggalipun punika domba lan
babi ingkang dipunoven. Lan wonten dhaharan pungkasan inggih punika adas manis
rosquillas, puding canutitos lan almond mantecados. Ávila, Segovia, Toledo lan
Madrid kitha-kitha ingkang saged dipunpurugi ing San Lorenzo de El Escorial. San
Lorenzo de El Escorial dados salah satungalipun Situs Warisan Donya déning
UNESCO ingkang gadhahi nile arsitertur nginggil. Tembok lan gereja-gereja saking
Ávila, Benteng lan Katedral saking Segovia, lan wonten campuran budaya Toledo.
Sapanunggalipun punika Madrid gadhahi papan-papan ingkang sampun dangu,
tuladhanipun Habsburg lan Bourbon Madrid



https://jv.wikipedia.org/wiki/Ekidna

Ekidna (Echidna) ya iku siji-sijiné kéwan saka ordo Monotremata sing isih bisa
urip nganti saiki saliyané platipus. Ekidna kalebu famili Tachyglossidae lan
minangka kéwan asli saka Papua lan Australia.

Ekidna ya iku mamalia cilik sing awaké ditutupi rambut kasar lan eri. Ekidna
mèmper kaya kéwan sing memangsan semut ing Amerika Kidul, nduwèni moncong sing
fungsiné dadi lambé lan irung. Moncongé dawa lan krèmpèng, déné sikilé cendhèk
lan kuat kanthi kuku gedhé.

Ekidna diklompokaké dadi rong genus, ya iku genus Zaglossus lan genus
Tachyglossus. Genus Zaglossus ana telung spèsiès kang isih urip lan ana rong
spesiès kang wis punah (dimangertèni mung lumantara fosil). Déné genus
Tachyglossus mung ana spesiès siji kang dikenal.

Ana telung spesies saka genus Zaglossus kang isih urip. Spesies telu iku
ditemoni ing Papua. Genus iki langka lan diburu kanggo dipangan. Ekidna saka
genus iki nggolèk pangan ing sampah gegodhongan ing alas, ya iku cacing lemah
lan srangga.

Ekidna moncong cendhak (Tachyglossus aculeatus) ditemokaké ing bagéyan tenggara
Papua lan uga ana ing kabèh lingkungan Australia, saka salju Alpen Australia
nganti ara-ara jero ing laladan njero mliginé ing laladan endi waé kang ana
semut lan rayap. Ukurané luwih cilik tinimbang spesies Zaglossus lan nduwé
rambut kang luwih dawa.

Ekidna ya iku mamalia cilik kang awaké ditutupi rambut kasar lan eri. Eri kang
ana ing awak Ekidna cacahé nganti 5000 lan ana 2000 sensor medan listrik ing
awaké, iki kang ndadèkaké Ekidna nduwé pertahanan kang kuwat lan angèl ditembus.
Ekidna nduwé moncong kang fungsiné minangka lambé lan irung. Moncongé dawa lan
ramping. Lambéné cilik lan rahangé ora ana untuné, sikilé cendhak lan kuwat lan
kuku kang gedhé. Ekidna uga kawentar minangka kéwang sing pinter ndhudhuk.
Ekidna mangan kanthi cara mbuka gagang kayu kang empuk, omah semut, lan
sajenisé. Kanthi nggunakaké ilat kang dawa lan lèngkèt kang ndawa saka moncongé,
Ekidna ngumpulaké mangsané. Ekidnamoncong cendhak padatan mangan semut lan rayap
kang akèh, déné spesies Zaglossus padatan mangan cacing lemah lan srangga]].

Kejaba platipus, patang spesies Ekidna ya iku siji-sijiné mamalia kang ngendhog.
Betina ngendhog siji kang nduwèni wulu lan cangkang empuk 22 dina sawisé kawin
lan nyèlèhaké langsung ing kanthongé. Endhog bakal netes sawisé 20 dina. Ekidna
enom banjur ngisep susu saka pori-pori kelenjar susu loro (sabab monotremata ora
duwé puting susu lan tetep manggon ing njero kanthong baboné kanggo 40 dina
nganti 50 dina. Sasuwéné iku, ing aak Ekidna wiwit thukul eriné. Baboné ndhudhuk
luwangan kanggo ngrumati anaké lan nyèlèhaké anaké ig njero luwangan mau. Baboné
bali saben 5 dina kanggo nyusoni nganti mandheg nyusoni ing sasi kang kaping
pitu.



https://jv.wikipedia.org/wiki/Echinodermata

Echinodermata inggih punika salah satunggaling filum saking kéwan avertebrata.
Echinodermata asalipun saking basa Yunani inggih punika kawangun saking tembung
echin ingkang tegesipun eri kaliyan derma ingkang tegesipun kulit. Dados,
Echinodermata punika tegesipun kéwan ingkang kulitipun awujud eri. Tuladha
Echinodermata inggih punika bintang laut, bintang ular, bulu babi, teripang,
kaliyan lilia laut. Sedaya jinis Echinodermata gesang ing segara kanthi bebas.
Spèsiès-spèsiès punika obah kanthi cara mbrangkang alon sanget kaliyan boten
wonten ingkang gesang parasitik. Jinis ingkang gesangipun nèmpèl (sesil) namung
lilia laut.

Wangunipun badan Echinodermata diwasa simetri radial, anggadhahi balung njero
ingkang arupa zat kapur kanthi brenjolan eri ing permukaan. Déné larvanipun
awangun simetri bilateral ingkang anggadhahi lapisan tiga, wonten silia ing
organ badanipun, boten gadhah mustaka kaliyan utek. Alat obah Echinodermata
arupa sikil tabung ingkang dipunwastani suku ambulakral. Sistem pencernaan
taksih prasaja, ugi wonten ingkang boten gadhah anus. Sistem peredaran getih
dèrèng cetha lan ugi taksih prasaja. Ambeganipun nganggé insang utawi papula,
inggih punika brenjolan ingkang wonten ing rongga badan. Sistem sarafipun
kawangun saking saraf inggil arupa bunderan utawa awangun ali-ali ingkang
ngubengi tutuk lan saraf radial ingkang tumuju tangan. Réprodhuksinipun kanthi
cara generatif, inggih punika leburipun sperma kaliyan ovum ingkang salajengipun
ngasilaken zigot.

Filum Echinodermata kapérang dados gangsal kelas, inggih punika Asteroidea,
Ophiuroidea, Holothuroidea, Echinoidea, kaliyan Crionoidea.

Echinodermata inggih punika kéwan ingkang mangan bathang, sisa-sisa kéwan,
kaliyan regedan kéwan segara sanèsipun. Dados, Echinodermata bisa ngresiki
segara amargi mangani sisa-sisa wau. Echinodermata ugi saged dipundadosaken
bahan panganan. Tuladhanipun mentimun laut (teripang) ingkang sekéca sanget
dipundadosaken sop utawi krupuk.



https://jv.wikipedia.org/wiki/Dhaptar_unsur_miturut_lambang

Dhaptar unsur miturut lambang ya iku tampilan unsur-unsur kimia jroning wangun
tabèl. Unsur-unsur kasebut diatur miturut struktur elektroné saéngga sifat kimia
unsur-unsur kasebut owah sacara tumata sadawaning tabèl. Saben unsur didaftaraké
miturut nomer atom lan lambang unsuré.

Tabèl périodik standar mènèhi informasi dhasar ngenani sawijining unsur. Ana uga
cara liya kanggo nampilaké unsur-unsur kimia kanthi ngamot katrangan luwih utawa
saka persepektif kang béda.

Kolom jroning tabèl périodik disebut golongan. Ana 18 golongan jroning tabèl
périodik baku. Unsur-unsur kang sagolongan duwé konfigurasi elektron valensi
kang mèmper, saéngga duwé sipat kang mèmper uga.

Ana telung sistem kanggo mènèhi nomer golongan. Sistem pisanan nganggo angka
Arab lan loro sistem liyané nganggoangka Romawi. Jeneng kanthi angka Romawi iku
jeneng golongan kang asli tradhisional. Jeneng kanthi angka Arab iku sistem
tatajeneng anyar kang disaranaké déning International Union of Pure and Applied
Chemistry (IUPAC). Sistem tata jeneng kasebut dikembangaké kanggo ngganti kaloro
sistem lawas kang migunakaké angka Romawi awit kaloro sistem kasebut
mbingungaké, migunakaké siji jeneng kanggo sawetara bab kang béda.

Cacahing kulit elektron kang diduwèni sawijining atom nentokaké période atom
kasebut. Saben kulit nduwèni sawetara subkulit, kang kaisi miturut urutan ing
ngisor, sairing karo tambahing nomer atom:



https://jv.wikipedia.org/wiki/Daging_asu

Daging asu utawa daging anjing iku daging sing diproduksi saka asu sing
disembelèh. Saliyané dadi kéwan klangenan sing diingu, asu uga isih
dibudidayakaké minangka sumber protéin ing sawetara papan ing donya. Ing
negara-negara sing nyayangi asu minangka kéwan ingon, mangan daging asu iku
tindakan tabu lan nglawan tata krama. Dadi konsumsi daging asu biyasané olèh
kecaman keras. Ing agama Islam, mangan asu iku dianggap haram, amerga asu iku
kéwan karnivora.

Ing Sulawesi Lor, ing Manado lan Minahasa, daging asu ditepungi mawa jeneng "RW"
(dibawa: èrwé, cekakan saka "rintek wuuk" sing ing basa Tombulu tegesé wulu
alus). Masakan Batak uga nepungi masakan daging asu, senadyan daging asu dudu
panganan populèr ing pawon Tapanuli.

Ing Jawa Tengah daging asu biyasané diarani "daging jamu" mawa istilah
eufemisme. Sate asu mula diarani sate jamu lan tongsèng asu diarani "sèngsu".

Ing Koréa daging asu iku populèr dikonsumsi. Ing kono daging iki diarani
gaegogi.

Daging asu ing basa Minnan utawa basa China Taiwan istilah resminé 狗肉 káu-bah.
Nanging biyasané diarani mawa istilah eufemismené 香肉 xiāng ròu ing basa Mandarin
sing tegesé "daging arum". Biyasané daging asu dipangan nalika musim atis,
nanging saiki saya langka amerga akèh diprotès wong.



https://jv.wikipedia.org/wiki/Dadaisme

Dadaisme ya iku salah sijine aliran kang ana ing jroning seni rupa utawa sastra
kanthi tumuju nolak anané hubungan logis antara pikiran lan ekspresi. Aliran
dadisme katujuan nolak syarat-syarat kang tilaku kanggo kaendahan yang wis
kapengkar ana ing seni rupa khususé Seni Lukis. Dadaisme kacipta tumuju lan
nyengkuyung aliran surealisme lan aliran-aliran ing seni lukis kang nembe
kacipta.

Aliran dadaisme kacipta kanthi kasil seni kang milih wujud spontan lan ncurahake
agen-angen ing wayah ngelukis kanthi rasa ing manah sakabehané.Dadaisme dijupuk
saka basa Jerman-Prancis kang ngandut arti basa bocah-bocah kanggo sesebutan
jaran (dolanan). Aliran dadaisme kanthi lahir karana mrotes ing biji-niji sosial
sinebat anané Perang Donya I lan aliran iki lahir ing donya seni rupa ing taun
kurang luwih wulan februari 1916 ing tlatah Cabaret Voltaire ing Zurich. Tuladha
karya seni lukis kang nganut aliran dadaisme kayata lukisan Monalisa karya
seniman lukis misuwur ing donya ya iku Leonardo da Vinci.



https://jv.wikipedia.org/wiki/Catherine_Elizabeth_Middleton

Catherine Élizabèth Middleton utawi Catherine, Duchess of Cambridge utawi Kate
Middleton, utawi misuwur kanthi asma Kate Middleton punika garwanipun William
Arthur Philip Louis.

Kate Middleton, lair 9 Januari 1982 ing Royal Berkshire Hospital Reading,
Berkshire, Inggris. Panjenenganipun punika putra nomer setunggal saking tigang
putranipun Carole Elizabeth Middleton (lair ing Inggris taun 1955 kanthi asma
asli Carole Elizabeth Goldsmith) lan Michael Francis Middleton (lair ing Inggris
taun 1949). Kalih tiyang sepuhipun kerja ing papan ingkang sami inggih punika
ing British Airways.

Kate Middleton wiwit misuwur ing donya internasional amargi kekancan ingkang
langkung spésial utawi pacaran kaliyan Pangéran William. Middleton lan Pangéran
William pepanggihan ing taun 2001 nalikanipun taksih kuliyah ing University of
St Andrews.

Ing tanggal 16 November 2010 dipunumumaken tunanganipun Kate Middleton kaliyan
Pangéran William. Lajeng setunggal minggu sasampunipun punika dipunumumaken
rencana tanggal lan papan kagem pahargyan palakraminipun Kate Middleton lan
Pangeran William. Tanggal 29 April 2011 pahargyan dipunlaksanakaken ing
Westminer Abbey. Kate Middleton lan Pangéran William nglaksanakaken
palakraminipun ing dinten Jumat 29 April 2011 ing Westminster Abbey, London.

Sasampunipun dados garwanipun William Arthur Philip Louis, Kate Middleton resmi
pikantuk gelar The Duchess of Cambridge.



https://jv.wikipedia.org/wiki/Carita_Aji_Saka

Carita Aji Saka iku nyritakaké Aji Saka saka India sing mara ing Tanah Jawa.
Banjur Aji Saka ngarang urutan aksara kaya mengkéné kanggo mèngeti rong
panakawané sing setya nganti pati: Dora lan Sembada. Kaloroné mati amarga ora
bisa mbuktèkaké dhawuhé sang ratu. Mula Aji Saka banjur nyiptakaké aksara
Hanacaraka supaya bisa kanggo nulis layang.

Aksara Hanacaraka jenengé dijupuk saka urutan limang aksara wiwitan iki sing
uniné "hana caraka". Urutan dhasar aksara Jawa nglegena iki cacahé ana rongpuluh
lan nglambangaké kabèh foném basa Jawa. Urutan aksara iki kaya mengkéné:

Versi sing kapacak ing ngisor iki miturut vèrsi ing buku Layang Hanacaraka
anggitan Darmabrata (1939):

Aji Saka banjur tindak karo abdiné loro menyang ing Tanah Jawa. Njujug ing
negara Mendhang Kamolan. Sing jumeneng ratu ing kono ajejuluk Prabu Déwata
Cengkar. Sang prabu iku senengané dhahar dagingé wong. Kawulané akèh sing padha
wedi banjur padha ngalih menyang negara liya. Patihé ngaran Kyai Tengger.



https://jv.wikipedia.org/wiki/Bolu

Bolu utawa kuwé bolu (basa Inggris: cake) ya iku kuwé sing bahan dasarè glepung
(umumè glepung terigu), gula, lan ndog. Kuwè bolu lan cake umumè dimatangakè
kanthi cara dipanggang ing oven, senajan uga ana bolu sing dikukus, contone bolu
kukus utawa brownies kukus. Cake sing direngga karo lapisan (icing) saka krim
mentega (buttercream), fondant, utawa marzipan iku jenengè kuwe tart (kuwe
tarcis). Cake sing dihias(kuwé tart) utawa ora ana hiasan digunakakè kanggo
makanan penutup utawa suguhan istimewa resepsi nikahan utawa pesta ulang taun.
Ana ing resepsi nikahan ala Barat lan pesta ulang taun, upacara pengirisan kuwe
tart didadekakè salah sawijining acara. Ing Indonesia, nasi tumpeng asring
nggantekakè peranè cake dadi pakanan istimewa ana ing upacara-upacara pengetan.
Cake sing ukuranè gedhè, bentukè segi papat utawa bunder banjur diiris-iris
nalika arep didol utawa disajekakè disebut kuwé bolu utawa bolu gulung. Maneka
warna puding uga nggunakakè bahan dasar irisan bolu sing didokokakè ing dasar
loyang sakdurungnè disiram karo agar-agar.

Alat pengocok kuwé (mixer) digunakakè kanggo ngocok ndog utawa mentega karo gula
nganti ngembang. Penambahan lemak nabati utawa hewani ing wujud mentega,
margarin, santen, utawa shortening ing adonan nggawé tekstur kuwé dadi luwih
lembut. Bahan kimia pengembang (soda kue, baking powder), penstabil (krim
tartar), lan pengemulsi (ovalet)asring ditambahakè ing jero adonan supaya asile
luwih apik.



https://jv.wikipedia.org/wiki/Blimbing

Wit Blimbing asalé saka Indonésia, India, lan Sri Langka, sarta akèh ing laladan
Asia Kidul-Wétan, Républik Dominika, Brasil, Peru, Ghana, Guyana, Tonga, lan
Polinesia. Blimbing ditandur sacara komersial ing Amérika Sarékat, ya iku ing
Florida Kidul lan Hawaii.

Blimbing nduwèni jeneng latin Averrhoa Carambola. Blimbing bentuké bunder
lonjong lan nduwé rusuk landhep lincip kang cacahé lima. Blimbing rasané legi
lan nggawé seger. Ing kalangan internasional blimbing dikenal kanthi jeneng star
fruit. Kang ndadékaké blimbing dijenengi star fruit amarga yèn dikethok kanthi
horisontal woh iki katon kaya bintang.

Woh kang asalé saka India utawa Srilangka iki ora mung dibudidayakaké ing
wewengkon Asia Tenggara kayata Malaysia, Thailand lan Filipina, ananging uga
dikenal ing nagara-nagara kang nduwèni iklim sub tropis liyané kayata Amérika
lan Australia. Blimbing gampang thukul ing panggonan kang dhuwuré 0-500 m ing
sandhuwuré permukaan laut lan kanthi curah udan kang dhuwur. Saliyané iku
blimbing kudu éntuk cukup cahya srengéngé. Ing Indonésia, blimbing kang rasané
legi akèh ditemokaké ing laladan Demak, Jawa Tengah.

Wit blimbing bisa ngembang saben taun lan bisa dipanén ping telu saben setahun.
Saliyané blimbing woh ana uga blimbing wuluh utawa blimbing keris. Blimbing iki
uga diarani blimbing sayur kang jeneng latiné Averrhoa bilimbi. Ananging
blimbing sayur rasané luwih kecut lan biyasané kanggo nggawe sayur utawa masakan
tujuwané kanggo ménéhi rasa kecut ing masakan.

Woh blimbing nduwèni khasiat dadi antipiretik lan ekspektoran,saéngga bisa
dimanfaataké kanggo obat watuk kanggo bocah cilik. Blimbing ngandhut akèh
vitamin C lan nduwèni manfaat kanggo antiinflasi, analgesik, lan diuretik,
saengga apik kanggo nambani watuk, sariawan, lara gorokan, obat demam, obat
kencing manis utawa diabétes, lan kolésterol. Vitamin C kang paling dhuwur uga
apik kanggo tamba kanker. Oyot blimbing uga nduwèni khasiat kanggo nambani lara
sirah lan nyeri sendi. Saliyané iku, godhong blimbing uga bisa kanggo tamba
radang lambung, radang kulit kang ana nanahé, lan bisul. Blimbing uga nduwèni
provitamin A. Khasiat liyané, blimbing bisa nglancaraké pencernaan lan kanggo
obat hiperténsi utawa tekanan darah tinggi.

Ananging tumprap wong kang nduwèni penyakit ginjel kudu ati-ati, amarga blimbing
ngandhut akèh asam oxalic kang mbebayani.

Saben 100 gram woh blimbing ngandhut werna-werna nutrisi kang migunani kanggo
kaséhatan.



https://jv.wikipedia.org/wiki/Bivalvia

Bivalvia ya iku kelas jinis moluska kang kagolong kerang-kerangan: duwéni
sapasang cangkang (jeneng "bivalvia" artiné cangkang loro). jeneng liyané ya iku
Lamellibranchia, Pelecypoda, utawa bivalva. Ning kelompok iki kayata kerang,
kupang, remis, kijing, lokan, simping, tiram, sarta kima; meski macemé akèh
banget.

Kerang-kerangan akèh manfaaté ing kauripané manungsa awit jaman purba. Dagingé
dipangan, dadi sumber protein. Cangkangé dimanfaataké dadi pacetan, kerajinan
tangan, bekal kubur, kanggo gantiné duwit nalika jaman biyen. Mutiara dikasilaké
déning tiram. Pemanfaatan modern uga ndadikaké kerang-kerangan dadi biofilter
déning polutan.

Klasifikasi Newel (1965) kang didasaraké ilmu morfologi. Ana kelompok
parafiletik, kayata Anomalodesmata. Ana uga sistematika alternatif didasaraké
morfologi insang saka Franc (1960) lan disebutaké ing rengrengan ngisor iki.
Franc nggolongaké Septibranchia saklompok dhewe, meski sacara molekular malah
nggawe Eulamellibranchia dadi parafiletik.

Subkelas Heterodonta (tuladhané remis, lokan, lan kerang-kerang kang biasa
dikenal, Eulamellibranchia miturut Franc)

cangkangé loro nyambung merga ana ligamen kang kuat lan mulur, ligamen iku
biasané mbukak terus ananging, manawa ana gangguan, ligamen mau bakal nutup.
Ligamen mau bisa nutup amarga ana otot kang bantu owah, ya iku ning anterior lan
posterior. Bakal ana garis konsentris kang sajajar, garis iki disebut uga garis
pertumbuhan kang nunjukaké kepriye pertumbuhané suwi utawa ora ana pertumbuhan.
Garis iki berselangseling karo pita pertumbuhan kang nunjukaké pertumbuhan kang
cepat. Tambah akèh pita pertumbuhan, umuré kéwan tambah tuwa. Cangkang kang
paling tuwa biasané paling kandhel, ana ing persendiaan jenengé umbo. ning
bageyan posterior cangkang ana rong macem celah kang disebut sifon. Celah kang
ana ing cedhaké anus dijenengi sifon, fungsiné kanggo ngetokaké lan nglebokaké
banyu lan zat-zat sisa. Sawaliké sifon kang ana ing ngisoré sifon fungsiné
kanggo nglebokaké oksigen, banyu, lan panganan.

Dimulai saka cangkem, kerongkongan, lambung, usus, lan anus. Cangkem lan anusé
ana ing rongga mantel. Sistem ekskresiné ngunakaké sapasang nefridium kang
fungsiné kaya ginjal. Sistem sarafé ya iku otak, simpul saraf kaki, lan simpul
saraf otot. Sistem peredaran getihé kabuka, jantungé ana bilik lan ana rong
serambi. Respirasiné migunakaké insang.

Kéwan iki ana kang sipaté hermaprodit lan biasané kéwan iki nduwèni alat kelamin
kang kapisah. Nalika kawin ,alat kelamin jantan bakal ngetokaké sperma ning
banyu lan bakalé mlebu ing awaké kéwan wadon. Ovum kang nempel ning ruang
mantel, nuli netes lan metu larva kang disebut glokidium. Larva iki bakalé metu
saka awaké kéwan wadon liwat sifon metuné banyu, nuli larva mau bakal nempel
ning insang itawa sirip iwak lan larva kasebut bakal dibungkus karo lendir saka
kulit iwak. Larva ini sifaté parasit nganti 3 minggu suwené. Sawisé gedhe, larva
bakal ucul saka insang utawa sirip iwak lan bakal urip bebas.



https://jv.wikipedia.org/wiki/Batu_bara

Batu bara utawa batubara ya iku sawijining watu bahan bakar fosil. Arti umum ya
iku watu kang bisa kanggo bahan bakar, asalé saka endhapan organik, ya iku saka
sisa tanduran lan kabentuk liwat prosès pembatubaraan. Unsur-unsur utamané saka
karbon, hidrogen lan oksigen.

Batu bara uga tunggalé watu organik kang duwé sifat-sifat fisika lan kimia kang
komplèks kang bisa ditemoni ing manéka bentuk.

Analisa unsur mènèhi cara formula empiris kaya C137H97O9NS kanggo bituminus lan
C240H90O4NS kanggo antrasit.

Pambentukan batu bara mbutuhaké kahanan-kahanan khusus lan mung bisa ing
jaman-jaman kang ora mesthi saanané sajarah géologi. Jaman Karbon, kira-kira 340
(yuta taun kepungkur), ya iku jaman pambentukan batu bara kang paling prodhuktif
kang mèh kabèh dhéposit batu bara (black coal) kang ékonomis kabentuk ing bumi
sisih lor. Ing jaman Permian kira-kira 270 yuta taun kepungkur, uga kabentuk
endhapan-endhapan batu bara kang ékonomis ing bumi sisih kidul, kayata
Australia, lan maju terus nganti jaman Tersier (70 - 13 yuta taun kepungkur) ing
bumi.

Kabèh unsur pambentuk batu bara ya iku saka tetanduran. Jinis-jinis tanduran
pambentuk batu bara lan umuré miturut Diessel (1981) ya iku:



https://jv.wikipedia.org/wiki/Basis_data

Basis data (basa Inggris: database), utawa asring uga dieja basisdata, iku
kumpulan informasi sing disimpen sajroning komputer sacara sistematik saéngga
bisa dipriksa migunakaké sawijining program komputer kanggo antuk informasi saka
basis data mau. Prangkat empuk sing dipigunakaké kanggo nglola lan ngundang
kueri (query) basis data disebut sistem manajemen basis data (database
management system, DBMS). Sistem basis data disinaoni ing èlmu informasi.

Konsèp dhasar saka basis data ya iku kumpulan saka cathetan-cathetan, utawa
tugelan kawruh. Sawijining basis data duwé panjlasan kastruktur saka jinis fakta
sing kasimpen ing njeroné: panjlasan iki disebut skema. Skema nggambaraké obyèk
sing diwakili sawijining basis data, lan hubungan ing antarané obyèk mau. Ana
akèh cara kanggo ngorganisasikaké skema, utawa modhelaké struktur basis data:
iki dikenal minangka modhel basis data utawa modhel data. Modhel sing umum
dipigunakaké saiki ya iku modhel relasional, sing miturut istilah layman makili
kabèh informasi ing wujud tabèl-tabèl sing silih hubungan ing ngendi saben tabèl
kapérang saka baris lan kolom (dhéfinisi sing sabeneré migunakaké terminologi
matematika). Ing modhel iki, hubungan antar tabèl diwakili kanthi migunakaké
pangaji sing padha antar tabèl. Modhel liyanékayata modhel hierarkis lan modhel
jaringan migunakaké cara sing luwih èksplisit kanggo makili hubungan antar
tabèl.

Istilah basis data ngacu ing kolèksi saka data-data sing saling gegandhèngan,
lan prangkat empuké kuduné ngacu minangka sistem manajemen basis data (database
management system/DBMS). Yèn kontèké wis cetha, akèh administrator lan programer
migunakaké istilah basis data kanggo kaloro teges mau.

Prangkat empuk basis data sing akèh dipigunakaké sajroning pamrograman lan arupa
prangkat basis data aras dhuwur (high level):

Saliyané prangkat empuk ing dhuwur, ana uga prangkat empuk pamrograman basis
data aras asor (low level), ing antarané:



https://jv.wikipedia.org/wiki/Bangkok

Bangkok (basa Thailand: กรุงเทพฯ, กรุงเทพมหานคร, utawa Krung Thep, Krung Thep
Maha Nakhon)( กรุงเทพมหานคร (pitulung·info)) iku kutha krajan lan kutha paling
gedhé ing Thailand. Kutha iki dumunung ing gisik kulon Kali Chao Phraya, cedhak
Lempongan Thailand.

Bangkok iku kutha kanthi perkembangan paling pesat, kanthi ékonomi sing dinamis
lan kemasyarakatan sing progresif ing Asia Kidul-wétan. Kutha iki isih ngembang
dadi pusat regional sing bisa nyaingi Singapura lan Hong Kong, nanging isih
nduwèni masalah jroning sèktor infrastruktur lan sosial minangka akibat
perkembangané sing pesat. Bangkok wis suwé dadi gerbang mlebu tumrap penanam
modal manca sing kepingin golèk pasar anyar ing Asia. Kutha iki uga kacathet
minangka salah siji kutha ing donya kanthi laju penambahan konstruksi gedhong
pencakar langit paling cepet. Sugih situs-situs budaya agawé Bangkok minangka
salah siji tujuwan wisata paling populèr ing donya.

Propinsi Bangkok wewatesan karo enem propinsi liya: Nonthaburi, Pathum Thani,
Chachoengsao, Samut Prakan, Samut Sakhon lan Nakhon Pathom.

Kutha Bangkok ( บางกอก (pitulung·info)) biyèn arupa sawijining pusat perdagangan
cilik lan plabuhan ing gisik Kulon kali Chao Phraya nglayani Krajan Ayuthhaya,
perintis Thailand modhèrn sing jaya wiwit taun 1350 nganti 1767. Ana kaprecayan
yèn jeneng Bangkok asal saka Bang Makok, Bang sebutan jroning basa Thailand
bagian Tengah kanggo kutha utawa désa sing berlokasi ing tepian kali, lan Makok
(มะกอก) iku jeneng jroning basa Thailand tumrap Spondias pinnata, Spondias
mombin utawa Elaeocarpus hygrophilus (tanduran sing ngasilaké woh kaya woh
olive), utawa Bang Koh, Koh tegesé "pulo", ngarujuk marang sawijining wewengkon
sing kaukir déning kali-kali lan kanal-kanal.

Sawisé runtuh Ayutthaya déning Krajan Burma ing taun 1767, raja anyar, Raja
Taksin ngadegaké kutha krajan anyar, Thonburi, ing wewengkon sing saiki minangka
bagéan saka kutha Bangkok. Nalika mangsa pamaréntahan Taksin rampung ing taun
1782, Raja Buddha Yodfa Chulaloke mbangun manèh kutha krajan ing sisih wétan
kali lan maringi jeneng resmi upacara (ceremonial name) Krung Thep Mahanakhon
Amon Rattanakosin Mahinthara Yuthaya Mahadilok Phop Noppharat Ratchathani
Burirom Udomratchaniwet Mahasathan Amon Piman Awatan Sathit Sakkathattiya
Witsanukam Prasit lan banjur dicekak dadi jeneng resmi saiki, Krung Thep Maha
Nakhon. Nanging, kutha anyar kasebut uga mèlu nampa jeneng Bangkok, sing terus
dipigunakaké déning wong-wong manca kanggo nunjuk marang kabèh wewengkon kutha
lan dadi jeneng resmi jroning Basa Inggris, déné jroning Basa Thailand jeneng
Bangkok tetep mung nuduhaké kutha tuwa ing pinggir kulon kali. Kutha kasebut
wiwit wektu iku wis dimodhèrnaké lan ngalami akèh owah-owahan, kalebu pangenalan
transportasi lan infrastruktur ing mangsa pamaréntahan Raja Mongkut lan Raja
Chulalongkorn, lan banjur dadi pusat perékonomian Thailand.

Jeneng pepak resmi Kutha Bangkok (jeneng pemberian) sing diparingaké déning Raja
Buddha Yodfa Chulaloke, lan banjur diralat déning Raja Mongkut, iku Krung Thep
Mahanakhon Amon Rattanakosin Mahinthara Yuthaya Mahadilok Phop Noppharat
Ratchathani Burirom Udomratchaniwet Mahasathan Amon Piman Awatan Sathit
Sakkathattiya Witsanukam Prasit (กรุงเทพมหานคร อมรรัตนโกสินทร์
มหินทรายุธยามหาดิลกภพ นพรัตน์ราชธานี บุรีรมย์อุดมราชนิเวศน์มหาสถาน
อมรพิมานอวตารสถิต สักกะทัตติยะวิษณุกรรมประสิทธิ์,  listen (pitulung·info)).
Jeneng iki dumadi saka kombinasi rong basa kuna India, Pali lan Sansekerta.
Sawisé romanisasi basa iki, jeneng kasebut pranyata kuduné ditulis
Krung-dēvamahānagara amararatanakosindra mahindrayudhyā mahātilakabhava
navaratanarājadhānī purīrāmasya utamarājanivēsana mahāsthāna amaravimāna
avatārasthitya shakrasdattiya vishnukarmaprasiddhi, sing tegesé "Kutha malaikat,
kutha gedhé, kutha inten abadi, kutha Dewa Indra sing ora goyah, kutha krajan
agung donya sing dikaruniai sanga watu permata aji, kutha kabagjan, kanthi
Istana Krajan sing gedhé banget sing mèmper swarga ing ngendi pamaréntahan iku
minangka reinkarnasi déwa-déwa, sawijining kutha sing diparingaké déning Indra
lan dibangun déning Wisnu".

Sekolah-sekolah lokal miwulangaké jeneng pepak kutha iki, senadyan mung
sethithik sing bisa njelasaké maknané amarga akèh tembung kuna lan saiki wis ora
dianggo manèh jroning basa lisan, uga ora diweruhi déning wong biasa. Akèh-akèhé
wong Thailand sing éling jeneng lengkap kutha iki saka panggunaan jeneng kasebut
jroning sawijining lagu populèr Krung Thep Mahanakhon (1989) déning Asanee-Wasan
Chotikul lan kerep disebutaké sinambi nembangaké lagu iki bebarengan.

Jeneng pepak Bangkok wis kadhaptar jroning Guinness Book of Records minangka
jeneng panggonan paling dawa ing donya.

Laladan administratif khusus Bangkok nyakup wewengkon sing jembaré 1.586,7 km²,
saéngga dadi propinsi paling gedhé ka 68 ing Thailand. Sebagéan gedhé wewengkon
kasebut dianggep minangka bagéan saka kutha Bangkok, andadèkaké Bangkok minangka
salah siji kutha paling gedhé ing donya.[butuh rujukan] Kali Chao Phraya, sing
mbentang dawané 372 km, iku fitur geografis utama ing Bangkok. Lembah Kali Chao
Phraya, wewengkon-wewengkon ing saubengé Bangkok, lan propinsi-propinsi paling
cedhak madeg ing sadhuwuring lahan dhataran cendhèk lan delta-delta kali sing
tumuju menyang Tanjung Bangkok watara 30 km ing sisih kidul pusat kutha.
Kondhisi iki sing nyebabaké anané sebutan “Venice saka Wétan” tumrap kutha
Bangkok amarga akèh kanal-kanal lan saluran-saluran banyu sing mérang wewengkon
kutha Bangkok dadi tanah cilik-cilik sing kapisah-pisah. Biyèn, kanal-kanal
kasebut dipigunakaké minangka tapel wates antara dhistrik siji karo dhistrik
sing liyané.

Ananging, sairing karo tuwuhing kutha ing tengahan abad ka 20, pembagéan laladan
adhedhasar kanal-kanal kasebut ditinggalaké lan sistem tapel wates anyar sing
béda dipatrapaké. Bangkok dumunung watara rong mèter ing sadhuwuring lumahé
segara, sing nyebabaké masalah banjir ing mangsa rendheng (monsoon). Kerep
kedadéyan sawisé udan deres, banyu kali lan kanal-kanal lubèr lan nyebabaké
banjir gedhé. Pamaréntahan Metropolitan Bangkok (BMA) saiki wis masang
penghalang ing sadawaning kanal kanggo nyegah lubèran banyu saka kanal-kanal
kasebut.

Bangkok nduwèni iklim monsoon tropis adhedhasar sistem klasifikasi iklim Koppen.
Suhu rata-rata ing Bangkok arupa sing paling dhuwur ing donya[butuh rujukan].
Suhu rata-rata ing Bangkok iku watara 2 °C luwih dhuwur tinimbang sing
disebutaké ing Papan Anggegana Don Muang sajroning période taun 1960-1990. Suhu
paling panas ya iku 40.8 °C lan suhu paling adhem 9.9 °C. Suhu paling adhem
kacathet kedadéyan ing sasi Januari 1924, Januari 1955, Januari 1974 lan
Desember 1999. Ing sasi Desember 1999, suhu ing wanci awani mung nganti 22.3 °C.
Udan badai (hailstorms) arang ana ing Bangkok, mung kacathet kedadéyan sepisan
jroning 50 taun pungkasan. Cithakan:Bangkok weatherbox



https://jv.wikipedia.org/wiki/Avatar_(film)

Avatar, ya iku filem fiksi Amerika ing taun 2009, sing disutradarani déning
James Cameron, lan paragané Sam Worthington, Zoe Saldana,Stephen Lang, Michelle
Rodriguez, Joel David Moore, Giovanni Ribisi lan Sigourney Weaver. Avatar
dirilis sepisanan tanggal 10 Desèmber 2009 ing London, lan dirilis sacara
Internasional tanggal 16 Desember, ing Amerika tanggal 18 Desèmber.

Ing taun 2154, manungsa sing urip ing Bumi saya kentèkan sumber daya alami. Mula
The Resources Development Administration (RDA) golèk tambang mineral unobtanium
ing planèt Pandora, sing alasé kebak lan ngorbit ing gas gedhé Polyphemus ing
tatanan bintang Alpha Centauri. Pandora gas é beracun kanggo manungsa mula kudu
nganggo masker oksigen, dipanggoni déning para Na'vi, dhuwuré 3 m, kagolong
spèsiès sapient humanoid, kulité warnané biru, sing urip harmoni karo alam lan
nyembah dewa ibu ya iku Eywa.

Kanggo ngèksplorasi biosfer ing Pandora, digawé tironan Na'vi kang disebut
avatar, ya iku dioperasèaké déning manungsa nganggo pikiran kan disambung ing
tabung awak kang cocog genetiké. Jake Sully (Worthington)pawongan sing lumpuh,
mantan tentara, nggantèkaké posisi sedulur kembaré kang wis mati kanggo
ngoperasèkaké avataré. Dr. Grace Augustine (Sigourney Weaver) kepala program
avatar, nganggep Sully kurang wasis kanggo panalitèn iki, mula dhèwèké diwènèhi
ilmuwan ya iku Norm Spellman (Joel David). Nalika mlebu ing alas, Jake diserang
déning thanator, mula dhèwèké mlayu. Ing tengah alas dhèwèké dislametaké déning
Neytiri Zoe Saldana, salah sawijiné Na'vi wadon. Amarga deleng Jake antuk tandha
apik saka Eywa, mula Neytiri nggawa Jake menyang klan-é. Ibuné ya iku ibu Mo'at
ngongkon Neytiri kanggo ngajari Jake urip karo masyarakat Na'vi liyané.

Kolonel Miles Quaritch (Stephen Lang), ketua RDA pasukan keamanan swasta,
njanjèni Jake supaya sikilé isa mari. Yèn Jake isa nggolèk informasi ngèngingi
Hometree, panggonan para Na'vi sing ing lemahé akèh unobtaniumé. Grace, Norm,
lan Jake padha - padha nyinaosi babagan uripé para Na'vi. Nganti 3 sasi Jake isa
mbaur lan diinisiasi, Jake milih pasangan karo Neytiri. Nalika pasukan buldoser
arep ngancuraké Wit Suci, Jake nyerang buldoser mau. Quaritch ngerti yèn sing
nyerang mau Jake, Jake njelasaké yèn para Na'vi ora bakal lunga saka Hometree.
Mula Quaritch mutusaké yèn Hometree kudu diancuraké.

Supaya antuk kaparcayan marang para Na'vi, Jake ngubungaké pikirané karo toruk,
ya iku naga sing diwedèni lan dikurmati para Na'vi. Jake nemoni para Na'vi ing
Tree of Souls kanggo ndonga supaya jiwané Grace isa pindhah ing avataré. Nanging
ora isa, Grace mati.



https://jv.wikipedia.org/wiki/Auriga

Auriga inggih punika salah satunggaling rasi lintang saking 48 rasi lintang
ingkang dipundhaptar wonten ing abad kaping kalih déning astronom Walanda,
Ptolemy lan sampun mlebet 88 rasi lintan modhèrn. Rasi lintang Auriga inggih
mapan wonten ing belahan langit sisih lor, ing sak loripun garis khatulistiwa.
Auriga inggih punika nama Latin saking tembung charioteer, ingkang gadhah
gegayutan kaliyan variasi mitos charioteers ingkang mlebet wonten ing
Erichtonius of Athens lan Myrtilius. Auriga inggih paling ketingal ing
salebeting wekdal dalu ing sasi winter wonten ing langit lor, sesarengan kaliyan
gangsal rasi lintang sanesipun ingkang kalebet lintang ing asterisme winter
hexagon. Amargi deklinasi auriga ingkang radi mangalor, mila Auriga namung saged
dpuntingali paling tebih ing drajat 34° lintang kidul.

Wonten ing petangan astronomi Cina, sekawan lintang ingkang paling baku wonten
ing Auriga inggih punika, alpha, beta, theta, lan iota Auriga, ingkang punika
sesarengan kaliyan lintang beta Tauri saking rasi lintang Wu Che utawi "five
dhariots".

Rasi lintang Auriga gadhah laladan ingkang ambanipun kirang langkung 657 drajat
persegi, ingkang punika sepalihipun laladanipun rasi lintang ingkang paling amba
inggih punika rasi lintang Hydra. Rasi lintang Auriga ngewrat enem lintang
ingkang dipunmangertosi minangka planet - planet. Rasi lintang punika saged
dipuntingali ing garis lintang antawisipun +90° lan -40° lan badhé ketingal
paling saé menawi dipuntingali ing jam 9 dalu ing pungkasaning sasi Pebruari lan
ing purwakaning sasi Maret.

Auriga taksih kalebet kulawarga rasi lintang Perseus sesarengan kaliyan rasi
lintang Cassiopeia, Cepheus, Andromeda, Perseus, Pegasus, Cetus, Lacerta lan
Triangulum. Déné rasi lintang sanesipun ingkang mapan wonten ing sak kiteripun
Auriga inggih punika rasi lintang Camelopardalis, Perseus, Taurus, Gemini lan
Lynx.



https://jv.wikipedia.org/wiki/Arya_Penangsang

Arya Penangsang iku tokoh sujarah putrané Pangéran Séda Lèpèn. Wiwit bayi
nganthi diwasa, Arya Penangsang kagulawentah déning Sunan Kudus. Nalika diwasa,
Panjenengané dadi Adhipati ana ing Kadhipatèn Jipang Panolan (dumunung ing
tlatah Cepu). Arya Penangsang gugur ing tangané Danang Sutawijaya. Guguré Arya
Penangsang iku déné ususé pedhot kairis keris.

Panjenengané iku kerep dadi paraga kethoprak kang awatak kasar, apa anané. Mula
kalamangsa ana sing ngarani manawa wong Blora iku asipat kasar, saka iku amarga
Wong Blora dianggep minangka tedhak turuné Arya Penangsang.

Miturut Serat Kanda, Bapa saka Arya Penangsang ya iku panjenengané Raden Kikin
utawa misuwur kanthi sesebatan Pangeran Sekar, putra saka panjenengané Raden
Patah raja Demak kang pisanan.Biyung saka Raden Kikin ya iku putri bupati Jipang
sahingga panjenengané bisa warisi kadudukan saka leluhur simbah buyut.Arya
Penangsang uga nduwèni sadulur liya ibu kanthi nama Arya Mataram adi saka
titisan putra kasultanan kampung Arab Surabaya kanthi nama pangeran Pendowo Limo
putra saka karajan banten.



https://jv.wikipedia.org/wiki/Art%C3%A9mis

Artémis (Basa Yunani Ἄρτεμις ) wonten ing mitologi Yunani punika dèwi paburon,
ngalam alasan, 'kéwan alas, kenya, lan pawukiran. Artémis punika ingkang nolak
penyakit wonten ing para wanita lan kalebet dewi ingkang paring pitulung nalika
proses lairan. Artemis punika putri saking Zeus lan Leto sarta kembaranipun
Apollo. Artemis dipungambaraken minangka pemburu lan mbeta busur sarta anak
panah . Rusa lan wit siprus dipunkeramataken déning Artemis . Artemis punika
asalipun saking masa pra-Yunani .

Wonten ing pangembanganipun, Artemis kaubungaken kalihan Selene, dewi bulan
Yunani ingkang asring dipungambaraken kalihan bulan sabut ing sirahipun. Nalika
pungkasan masa Hellenistik ugi dipunwastani minangka dewi kelahiran (
dipunadaptasi saking tugasipun Eilethyia). Wonten ing mitologi Romawi Artemis
ugi kawéntar minangka Diana lan ing mitologi Etruska kaubungaken kalihan dewi
Artume. Kejawi punika ugi kaubungaken kalihan dewi Hekate.

Wonten hipotesis ingkang ngubungaken Artemis kalihan *h₂ŕ̥tḱos ("beruang")
ingkang berakar saking Proto-Indo-Éropah amargi wontenipun pamujan dhateng
Artemis ing Brauronialan Arkouditessa. Ananging wonten ugi ingkang ngubungaken
kalihan nama saking Anatolia,. Awit saking punika inggih istilah kangge beruang
wonten ing Basa Hittis . Bukti wiwitan babagan nama Artemis punika wonten ing
lembaran linear B ingkang dipunpanggihaken wonten ing Pylos, wonten ing mriku
kaserat A-TI-MI-TE.. Dene Artemis kasebat ing Lydia minangka Artimus .

Wonten ing etimologi ingkang langkung tradisional babagan Yunani Kuno, nama
Artemis kaubungaken kalihan "ἀρτεμής" (artemes), "aman", utawi "ἄρταμος"
(artamos) "penjagal".

Artemis minangka dewi hutan lan perbukitan punika dipunsembah ing Yunani Kuno.
Praktek pamujaan ingkang kawéntar punika wonten ing Pulo Delos (papan
wiyosipun), ing Attika, Brauron, ing Mounikhia (caket kalihan Piraeus lan ing
Sparta. Tiyang Sparta kuno padatanipun paring sesembahan sadèrèngipun
ngawontenaken kampanye militer amargi Dewi Artemis ugi kalebet salah
satunggaling dewi pelindung kutha Sparta. Ing Sparta dipunwontenaken Artemis
Orthia. Dene wonten ing kutha Athena, festival kanggé ngurmati Artemis punika
ing antawisipun festival Elafebolia, Mounikhia, Kharisteria, lan Brauronia.

Ing Athena para priyantun èstri ingkang sampun caket kalihan masa nikah
dipunkirim dhateng Kuil Artemis ing Brauron supados nglayani Sang Dewi setunggal
taun dangunipun. Wonten ing masa kasebut ingkang nglayani punika dipunwastani
arktoi utawi beruang betina kecil. Miturut mitor, wiwitanipun tradisi punika
nalika wonten beruang ingkang asring dugi ing Brauron lan para warganipun paring
dedhararan marang kéwan kasebut saéngga saya dangu beruang kasebut sansaya
kutkuk. Ananging wonten priyantun èstri enèm ingkang ngganggu beruang kasebut
saéngga kéwan kasebut mateni priyantun punika. Kakang saking priyantun èstri
kasebut duka lajeng mateni beruang saéngga Artemis ugi duka lan ngedahaken para
priyantun èstri ingkang enèm supados ngabdi wonten kuilipun. Sasampunipun telas
masa ngabdinipun, para pengantèn ngobong busana jero ingkang kaginakaken nalika
tasih prawan.



https://jv.wikipedia.org/wiki/Arsenal_F.C.

Arsenal Football Club (dikenal uga minangka Arsenal utawa The Gunners) ya iku
kelompok bal-balan saka Inggris kang ana ing tlatah London sisih lor. Arsenal
main ing Liga Utama Inggris lan kagolong tim bal-balan kang gedhé ing Inggris.
Arsenal uga dadi anggota kelompok G-14, ya iku wadhahing klub-klub bal-balan
gedhé ing Éropah. Arsenal awit taun 2007 duwé kandhang ing Stadion Emirates.

Ing taun 1886 Arsenal madeg ing kutha Woolwich, bagéyan kidul wétan kutha
London. Taun 1913, Arsenal banjur pindhah ngalor menyang Stadion Highbury, kang
dadi markasé nganti wulan Mei 2006. Amarga cedhak kaliyan markas Tottenham
Hotspur, mulané saben pertandhingan Arsenal lawan Tottenham diarani "North
London derby". Arsenal ngrembaka lan misuwur punika kawiwitan saking pelatih
Herbert Chapman kang nglatih ing taun 1925-1935 lan mgasilake juwara liga.

Déné ing Éropah, Arsenal misuwur wiwit taun 1971, ing kejuwaraan Fairs Cup
(sapunika dados Piala UEFA). Arsenal dados juwara sawisé ngalahaké Anderlecht
kanthi gol 4-3. Wanci punika Arsenal dilatih déning Bertie Mee. Sajroné taun
1980an Arsenal kasil nambah sawetara gelar domestik.

Ing warsa 1991, Arsenal dadi juwara bebarengan karo Tottenham ing Community
Shield kanthi skor imbang. Lajeng ing warsa 1994, nalika dilatih déning George
Graham, Arsenal dados juwara manèh ing Éropah bakda ngalahaké Parma kanthi gol
1-0. Arsenal mlebu final ing taun 1995, nanging dikalahaké déning Real Zaragoza
kanthi gol 2-1. Pelatih Arsène Wenger ing warsa 1996 kasil ndadèkaké Arsenal tim
kang gedhé manèh. Arsenal uga kasil ngalahake Manchester United ing Liga Utama
Inggris wektu semana. Arsenal dadi juwara loro (runner-up) ing Piala UEFA taun
2000 bubar nglawan Galatasaray kanthi adu penalti 4-1. Ing taun 2003-2004 lan
2004-2005, Arsenal kasil nyétak rekor 49 pertandingan ora tau kalah lan
medhotaké rekor Nottingham Forest (42 kali) kang dadi rekor paling suwé jroning
sujarah bal-balan Inggris. Nalika taun 2005-2006, Arsenal kasil nggayuh bebungah
manèh ing Liga Éropah, ya iku dadi finalis Liga Champions nanging dikalahaké
déning FC Barcelona 2-1 ing Stade de France, Paris.

Wiwit ngadeg, Arsenal bola bali pindah stadion. Wiwit saka lapangan ing
Woolwich, terus pindah menyang London Lor lan mbangun Stadion Highbury, kang
dianggo pisanan ing taun 1913. Mulai sasi Juli 2006, klub iki ngenggoni markas
anyaré ing Stadion Emirates kang nduwèni kapasitas 60.500 kursi lan dumunung ing
Ashburton Grove sawisé udakara 93 tahun manggon ing Stadion Highbury. Peresmian
nggunaaké Stadion Emirates kanthi nganaaké pertandingan persahabatan kanggo
perpisahan David Bergkamp, sawijining mantan pemain penyerang Arsenal.

Cathetan: Gendéra nuduhaké tim nasional pemain miturut peraturan FIFA. Pemain
bisa waé duwé luwih saka siji kewarganegaraan.

Cathetan: Gendéra nuduhaké tim nasional pemain miturut peraturan FIFA. Pemain
bisa waé duwé luwih saka siji kewarganegaraan.

Cathetan: Gendéra nuduhaké tim nasional pemain miturut peraturan FIFA. Pemain
bisa waé duwé luwih saka siji kewarganegaraan.



https://jv.wikipedia.org/wiki/Apollo_(mitologi)

Apollo (basa Yunani: Απόλλων, Apóllōn; utawane Απελλων, Apellōn) ya iku Déwa
cahya, musik, pemanah, pangobatan, srengéngé, lan penyair ana ing mitologi
Yunani lan mitologi Romawi. Apollo iku putra saka Zeus lan Leto lan sadulur
kembar Artemis. Orakelé ing Delphi misuwur banget. Akèh wong saka saubengé
Yunani nekani orakelé kanggo meruhi ramalan mangsa ngarepé. Jroning mitologi
Etruska, Apollo dikenal minangka Apullu. Apollo disembah déning wong Yunani kuna
lan déning wong Romawi kuna. Apollo duwé busur kang digawé saka emas. Wit salam,
manuk gagak, lan kéwan lumba-lumba dikeramatke kanggo ngormati Apollo.
Pengobatan lan penyembuhan dikaitkan marang Apollo utawaanake marang anak-anaké,
Asklepios (déwa pangobatan), amarga Apollo dianggep dadi déwa kang nggawa
kaséhatan, lan tamba lelara wabah. Minangka dewa musik, Apollo ya iku pandhega
saka para Muse (dewi musik lan nyanyian). Hermes nyiptakake lira kanggo Apollo
lan piranti musik mau dadi atribut kang wigati tumrap Apollo. Himne kang
dinyanyike kanggo Apollo disebut paian. Nalika jaman Yunani kuna, utamane ana
ing abad katelu Sadurungé Masehi, Apollo digandhèngaké karo Helios (déwa
srengéngé) lan dulure wadon, Artemis, dikaitaké karo Selene (dèwi wulan).



https://jv.wikipedia.org/wiki/Anggia_Yulia_Angely

Anggia Yulia Angely luwih kondhang kanthi jeneng Anggia Yulia Hanafi. Angie
(lair ning Serang, Banten, tanggal 25 Juli 1983) ya iku aktris filem saka
Indonésia. Angie kang ngakoni manawa dheweké nduwèni kamampuan spiritual iki,
krama tanggal 5 April taun 2008 karo Habibie Sya'ab, priya kang dingerteni isih
sekolah ing London.

Anggia duwéni anak wadon. Anaké wis bisa nganggo basa inggris awit umur 2,5
taun. Nalika mutusaké manggon ning Indonésia, Anggia ngajaraké anak-anaké
nganggo basa Indonésia. Ora namung ngajaraké basa Indonésia, Angie uga ora lali
kanggo ngajaraké macem-macemé budaya Indonésia. Amarga dheweké duwé keyakinan
agama Islam, dheweké uga ngajaraké budaya Islam.

Angie, miwiti kariré dadi model ning majalah remaja Kawanku taun 1999. Jenengé
mulai mlebu ning donya filem Indonésia, sawisé mbintangi filem remaja kang
judulé VIRGIN, KETIKA KEPERAWANAN DIPERTANYAKAN. Film kasebut arahan déning
sutradara Hanny R Saputra. Film iki kang anggawe dheweké kondhang kanthi jeneng
Angie Virgin.

Ning filem pergaulan malam para remaja metropolitan iku, Virgin kang anduwèni
jeneng asli Anggia Yulia Angely iku tau meranaké karakter Katie, pelajar SMU
kang tau njrumus ning pergaulan bebas lan pelacuran kanggo mbayari tuntutan
kauripan konsumtifé.

Bintang kang lair ning Serang, Banten iki nuli duwé kasempatan kanggo mbintangi
filem LOVELY LUNA arahan sutradara Lasja Fauzia lan diproduksi Virgo Putra Film.
Ananging filem iki dianggap ora sesukses filemé kang paling pisanan, lan
kandhane ora duwé greget.

Film Angie kang paling pungkasan ya iku HANTU JERUK PURUT, arahan sutradara Koya
Pagayo, produksi Indika Entertainment. Film kang diangkat saka carita legenda
ning Jakarta anggawe dheweké tambah pengalaman, pangalaman ing filem horor.



https://jv.wikipedia.org/wiki/Andrew_Johnson

Andrew Johnson (lair ing Raleigh, North Carolina, 29 Dhésèmber 1808 – pati ing
Elizabethton, Tennessee, 31 Juli 1875 ing yuswa 66 taun) ya iku presidhèn
Amérika Sarékat sing ka-17 lan njabat ing 1865 tekan 1869. Muturut konstitusi,
Andrew Johnson sing njabat minangka Wakil Prèsidhèn sing otomatis dadi presidhèn
nalika Presidhèn Abraham Lincoln tilar donya ing prastawa rajapati. Panjenengané
uga salah sijining presidhèn Amérika Sarékat sing nikah ing yuswa paling enom,
nalika dina nikahé 5 Mei 1827, panjenengané 18 taun yuswané, ananging garwané,
Eliza McCardle, yuswané 16 taun.

Andrew Johnson dilairaké 29 Desember 1808. Wong Tuwané mlarat. Bapaké salah
sijining tukang jaga lawang ing salah sijining papan panginepan, lan ibuké bekas
pelayan ing panginepan kasebut.

Andrew Johnson ora tau disekolahaké, ananging lekas sinau dhéwé nalika umuré
isih enom. Nalika enom, panjenengané kerja ing salah sijining tukang jait,
kanthi karep kanggo dadi tukang jait. Ananging panjenengané salanjuté mlayu ing
salah sijining kutha ing Tennessee lan ing papan iku panjenengané mbukak salah
sijining toko jait klambi.

Andrew Johnson nglamar anaké tukang sepatu. Garwané, sing pendhidhikané apik,
nyurung Andrew Johnson ing usaha-usahané kanggo mbangun awaké dewé kanthi sinau.
Ora suwé, panjenengané wés kasil nglumpukaké kauletan-kauletan lan jeneng apik
ing kalangan masyarakat minangka warga sing paling dikenal. Panjenengané nduwé
rasa perhatian ing masalah-masalah kemasyarakatan lan ing akhiré nggawa masalah
iku ing donya pulitik. Panjenengané dadi anggota Dewan Kotapraja, salanjuté
njabat minangka walikutha, lan salanjuté iku wakil nagara bagian lan senator.

Ing yuswa 35 taun panjenengané dadi anggota ing Kongrès Amerika lan njabat
sasuwéné sepuluh taun. Salanjuté panjenengané dadi Gubernur Tennesse lan sawisé
iku dadi senator sasuwéné limang taun.

Ing tanggal 15 April 1865, sawisé Presidhèn Lincoln tilar donya amarga rajapati,
Andrew Johnson diangkat dadi presidhèn.

Sasuwené mangsa jabatané, rong amandemèn wes ditambahaké ing kongrès Amérika.
Amandemèn sing ditambahaké ya iku:

Presidhèn Andrew Johnson ya iku anggota saka Parté Dhémokrat Amérika Sarékat,
padahal Lincoln asalé saka Parté Parté Républik Amerika Serikat. Panjenengané
ora dikancani karo wakil presidhèn. Sasuwené nyekel jabatané, panjenengané béda
pamikirian karo kongres, luwih-luwih karo anggota-anggota parté républik sing
radikal. Golongan iki nyekel peran nalika mutusaké salah sijining undang-undang,
kamasuk mbatalaké veto salah sijining presidhèn. Kanggo sing kapisan ing sejarah
kongrès kasil mbatalaké keputusan presidhèn babagan salah sijining undang-undang
penting. Para anggota pada usaha kanggo mbatesi kanthi ketat kuasané presidhèn
kanthi netapaké jumlah rancangan undang-undang lan nalika Presidhèn Andrew
Johnson nglirwakaké salah sijining peraturan iku kanthi mecat Menteri Perangé,
pamriksaan pelanggaran dikenèkaké kanggo panjenengané lan panjenengané diadili
déning senat Amérika Sarékat, ananging panjenengane dibebasaké saka tuduhan
kanthi béda siji swara.

Nalika taun 1869 Presidhèn Andrew Johnson ninggalaké Gedung Putih lan bali ing
nagara bagian Tennessee.

Ing taun 1875, enem taun sawisé ninggalaké Gedung Putih, Andrew Johnson bali ing
Washington, D.C. minangka Senator. Panjenengané tilar donya pirang wulan
salanjuté ing tanggal 31 Juli 1875 sawisé diserang penyakit lumpuh. Panjenengané
ninggalaké garwa siji, putra telu lan putri loro.



https://jv.wikipedia.org/wiki/Anatolia

Anatolia (Yunani: ανατολή Anatolē utawa Asia cilik, "mlethèké srengéngé" utawa
"wétan"; pabandhingan "Asia Wétan" lan "Levant", ana ing étimologi umum basa
Turki Anadolu saka "ibu" lan dolu "isi"), uga duwé jeneng ing Latin Asia Minor,
ya iku kawasan ing Asia Kidul-kulon kang saiki bisa dipadhaké karo Turki bagéyan
Asia.

Merga panggoné kang strategis ana ing ketemuné Asia lan Éropah, Anatolia dadi
panggonan lairé paradhaban wiwit nalika isih jaman prasajarah, kaya néolitik ya
iku néolitik Catalhöyük, Cayönü, Nevali Cori, Hacilar, Göbekli Tepe lan Mersin.
Pamukiman Troya kang diwiwiti ana ing jaman Néolitiknamun nganti tekan abad
wesi.

Paradhaban lan pendhudhuk utama kang manggon utawa nelukaké Anatolia kalebu uga
Hattia, Luwia, Hittit, Phrygia, Simeria, Lidia, Pèrsi, Kelt, Tabal, Mesekh,
Yunani, Pelasgia, Armenia, Romawi, Goth, Kurd, Bizantium, Turki Seljuk lan Turki
Utsmani. Kabèh suku mau kalebu ana ing budaya ètnis lan linguistik.

Sadawané sajarah kang ana, pendhudhuk Anatolia wis migunakaké basa Indo-Éropah
lan Semit. Kasunyatan kang ana ya iku basa nalika jaman purbakala Hittit
Indo-Éropah lan Luwia. Sapérangan sarjana uga wis ngusulaké Anatolia dadi
panggonan kanggo pusat hipotesis saka basa Indo-Éropah. Panulis liyané uga wis
ngusulaké asal pendhudhuk Anatolia ya iku bangsa Etruria saka Italia kuna. Saiki
akèh saka pendhudhuk Anatolia kang mujudaké panutur asli basa Turki, kang wis
ditepungaké déning paneluk Anatolia déning wong-wong saka Karajan Ottoman abad
ka-13.



https://jv.wikipedia.org/wiki/Amitabha

Amitābha (basa Sanskerta: अमिताभ, Amitābha, Cithakan:IPA-hns; Amitābho; basa
Mandarin: 阿彌陀佛, Ēmítuó Fó; basa Jepang: 阿弥陀如来, Amida Nyorai; basa Tibet:
འོད་དཔག་མེད།, Ö-pa-me; basa Mongol: Одбагмэд Odbagmed, Аминдаваа Amindavaa, Аюуш
Ayush) inggih punika satunggaling Buddha surgawi ingkang dipunandharaken wonten
ing kitab suci Tipiṭaka aliran Buddha Mahāyāna. Amitābha inggih punika buddha
utama ing sekte Tanah Murni ingkang ngrembaka, utamanipun wonten ing Asia Timur.
Miturut kitab punika, Amitābha dados Buddha amargi saking tumindak ingkang becik
saking pagesangan masa rumiyin ingkang boten kaétang cacahipun minangka
Bodhisattva ingkang nama Dharmakāra. "Amitābha" saged dipunterjemahaken minangka
"Cahya Tanpa Winates", amargu punika Amitabha asring dipunsebut minangka "Buddha
kanthi Cahya Tanpa Winates".

Amitābha ugi dipunkenal ing Tibet, Mongolia, lan wilayah sanès ingkang
mraktèkaken aliran Buddhisme Tibet. Wonten ing kelas yoga tantra paling inggil
Wajrayana Tibet, Amitābha dipunsebutaken minangka salah satunggal saking 5
Dhyāni Buddha (sareng kaliyan Akṣobhya, Amoghasiddhi, Ratnasambhava, lan
Vairocana). Beliau dipunasosiasikaken kanthi arah kilén lan skandha saking
saṃjñā, kawicaksanan bédakaken lan kasadharan ingkang saéstu saben individu.
Pasangan beliau inggih punika Pāṇḍaravāsinī. Alamipun winastan Sukhāvatī
(Sanskrit) utawi Dewachen (Tibetan). 2 muridipun ingkang utama (kados déné
Buddha Sakyamuni ingkang ugi kagungan 2 murid utama) inggih punika Bodhisatwa
Vajrapani lan Avalokiteshvara, Vajrapani ing sisih kiwa lan Avalokiteshvara ing
sisih tengen. Wonten ing Buddhisme Tibet, wonten sajumlah doa kondhang supados
miyos malih ing Sukhāvatī (Dewachen). Salah satunggaliipun inggih punika ingkang
dipunserat déning 'Je Tsongkhapa saking panyuwunan Manjushri.

Beliau asring dipundangu ing Tibet minangka Buddha Amitābha – ingkang utama
wonten ing praktik méditasi Phowa- utawi minangka Amitāyus – ingkang utama ing
praktik ingkang gegayutan kaliyan umur dawa lan nyegah séda sadèrèng wekdalipun.

Wonten ing Vajrayāna Jepang utawi Shingon, Amitābha dipunpandhang minangka salah
satunggal saking 13 Buddha ingkang dipunhurmati. Shingon, kados pundi Buddhisme
Tibet, ugi migunakaken manéka mantra devosi mligi dhumateng Amitābha, éwadéné
saben mantra kanggé mumpangat ingkang béda. Amitābha ugi minangka salah
satungaling Buddha ingkang medal ing Mandala Garbhadhatu kanggé ritual Shingon,
lenggah ing sisih kilén ing pundi Tanah Suci Amitābha dumunung.

Amitābha minangka pusat saking sajumlah mantra wonten ing praktik Wajrayana
Buddhisme. Wujud Sanskrit saking mantra Amitābha inggih punika ॐ अमिताभ ह्रीः
(Dewanagari: oṃ amitābha hrīḥ), ingkang dipun-éja wonten ing vérsi Tibetipun
minangka Om Ami Dewa Hri (Sanskrit: oṃ amideva hrīḥ). Wonten ing basa Jepang,
Shingon Buddhisme, mantra Amitabha inggih punika On Amirita Teizei Kara Un
ingkang nedahaken wujud Indic oṃ amṛta-teje hara hūṃ.

Kejawi mantra-mantra ing nginggil, kathah sekolah Buddhis nyebut Amitābha kanthi
nama Nian Fo (念佛) wonten ing basa China lan Nembutsu wonten ing basa Jepang.



https://jv.wikipedia.org/wiki/Am%C3%A9rika_Tengah

Amerika Tengah iku kawasan ing Amérika Lèr bagéyan kidul, nglingkupi wewengkon
ing sisih kidul Lempongan Meksiko nganti tapel wates antara Panama lan Kolombia.
Miturut definisi kang umum, kawasan iki nyakup nagara-nagara ing antarané
Meksiko lan Kolombia:

Miturut pangertèn geografis, Amérika Tengah uga bisa digolongaké minangka
sawijining tanah genting gedhé, ya iku nyakup sawetara nagara bagéyan Meksiko
kang dumunung ing sisih wétan Tanah Genting Tehuantepec.

Tlatah Amérika Tengah ambané 540.000 km² kang diapit déning Samudra Pasifik lan
Segara Karibia ing sisih kulon lan wétan.

Aktivitas géologi kaya bledhosan gunung lan lindhu ing kawasan iki relatif
dhuwur. Ing taun 1931 lan 1972, kadadeyan lindhu ngusak tlatah Managua, kutha
krajan Nikaragua. Tanah subur tilas ilèn lava nyuburaké aktivitas tetanèn ing
laladan pegunungan. Kawasan iki dumunung ing Lèmpèng Karibia.

Amérika Tengah minangka kawasan paling sempit ing Bawana Amérika, utamané ing
Terusan Panama lan Terusan Nikaragua, sawijining terusan kang rencanané bakal
digawé.

Ana ing wiwitan abad ka-19, ana sawijining nagara kang jenengé Propinsi Amérika
Tengah Nyawiji. Wewengkoné nyakup Guatemala, Honduras, El Salvador, Nikaragua,
lan Kosta Rika wektu iki.



https://jv.wikipedia.org/wiki/Aleksandr_Pushkin

Aleksandr Sergeyevich Pushkin (basa Rusia: Алекса́ндр Серге́евич Пу́шкин
 rungokna (pitulung·info)) (6 Juni [K.J.: 26 Mei] 1799 – 10 Februari [K.J.: 29
Januari] 1837) iku sawijining pengarang Romantis Rusia sing dianggep akèh wong
minangka penyair paling gedhé Rusia lan pangadeg sastra Rusia modhèrn. Pushkin
ngrintis panggunaan basa vernakular jroning geguritan-geguritan lan
drama-dramané, nyiptakaké sawijining gaya carita—nyampuraké drama, roman, lan
satir—sing wiwit wektu iku digandhèngaké karo sastra Rusia lan banget mangaruhi
para penulis Rusia ing tembé mburi.

Bapakné Pushkin iku keturunan saka salah sawijining kulawarga bangsawan paling
tuwa Rusia sing nlusuri sajarahé marang Biara Khutyn nalika abad ka-12, sauntara
simbah kakungé ibuné iku Ibrahim Petrovich Gannibal, pawongan Afrika sing
diculik lan didadèkaké budhak nalika dhèwèké isih cilik. Dhèwèké digawa menyang
Rusia lan dadi sawijining pamimpin militèr gedhé, ahli tèknik lan bangsawan
sawisé dhèèwèké diadhopsi déning Peter Agung.

M.I.P. Company http://www.mipco.com nerbitaké Secret Journal nalika taun 1986.
Kawit iku diterbitaké ing 24 nagara. Nalika taun 2006 èdhisi dwi-basa
Rusia-Inggris diterbitaké ing St. Peterburg, Rusia déning Retro Publishing House
http://www.retropublishing.com



https://jv.wikipedia.org/wiki/Al_Gore

Albert Arnold Gore Jr. (lair 31 Maret 1948 ing Washington, D.C.) iku pulitikus
Amérika Sarékat sing mengku jabatan minangka wakil presidhèn ka-45 ing mangsa
pamaréntahan Presidhèn Bill Clinton, wiwit taun 1993 nganti 2001. Ing taun 2000
dhèwèké maju jroning pamilihan presidhèn AS ananging dikalahaké déning George W.
Bush jroning sawiji pemilu sing ketat banget lan kontroversial. Gore nduwèni
gunggung swara pemilih paling akèh, nanging ora kapilih minangka Presidhèn AS
amarga kalah saka Bush jroning cacahing swara èlèktoral.

Sawisé pemilu 2000, Gore dadi sawijining dirèktur prusahaan AS, Generation
Investment Management. Gore dikenal kanthi wicarané ngenani masalah owah-owahan
iklim. Gore tampil jroning An Inconvenient Truth, sawijining filem dokumenter
taun 2006 panampa bebungah Academy Award sing carita ngenani pemanasan global.
Ing tanggal 12 Oktober 2007, Al Gore diumumaké minangka pamenang anugerah
Bebungah Nobel bebarengan karo Intergovernmental Panel on Climate Change "amarga
usahané jroning mbangun lan nyebar luasaké kawruh ngenani owah-owahan iklim sing
disebabaké manungsa sarta jroning ngrintis langkah-langkah sing diperlokaké
kanggo nglawan owah=owahan kasebut."



https://jv.wikipedia.org/wiki/Agen_Oranye

Agen Oranye lan "Super Oranye" iku julukan sing diwènèhaké kanggo herbisida lan
defolian kang digunaaké déning Militer Amérika Sarékat ing peperangan herbisida
(herbicidal warfare) sakwéné Perang Vietnam. Ing peperangan herbisida kasebut,
sapérangan herbisida kalebu Agen Oranye digunaaké kanthi maksud kanggo
ngancuraké prodhuksi bahan pangan lan wiwitan sing didadèaké minangka papan
pandhelikan mungsuh. Agen Oranye digunaaké saka taun 1961 tekan taun 1971, lan
ing antarané kabèh kang disebut " herbisida kluwung" sing paling mbebayani, sing
digunaaké ing program iki. Degradasi Agen Oranye (éwadéné Agen Ungu, Jambon, lan
Ijo) nglepasaké dioxin, sing didakwa wus mbebayani marang kaséhatan wong kang
kapaparaké ing mangsa Perang Vietnam. Agen Biru lan Putih iku bagéan saka
program sing padha nanging ora ngandhut dioxin. Studi ngenani penduduk sing
kapapar dioxin, éwadéné ora kudu Agen Oranye, nunjukaké ningkaté résiko manéka
warna tipe kanker lan cacat genetis. Dampak paparan ing tingkat rendah kanggo
jangka wektu sing suwé durung bisa dipesthèaké. Wiwit 1980-an, sapérangan
tuntutan hukum wus diajokaké marang perusahaan-perusahaan sing mprodhuksi Agen
Oranye, ing antarané ya iku Dow Chemical, Monsanto lan Diamond Shamrock
(ngasilaké mung 5% ). Para vèteran AS antuk ganti rugi AS$180 yuta taun 1984,
lan para vèteran sing paling gedhé kena akibaté nampa ganti rugi sepisan ya iku
AS $1.200. Para vèteran Amérika saka perang ing Vietnam ngupaya antuk pangakuan
ngenani Agen Oranye, kompensasi lan perawatan kanggo penderitaan sing dialami
para veteran lan anak-anaké amarga Agen iki; akèh véteran Vietnam sing kapapar
Agen Oranye ora kasil antuk perawatan medhis sing wus dijanjèaké liwat sistem
medhis Dhépartemèn Urusan Vèteran lan mung ing kasus-kasus sing istiméwa
anak-anaké sing kena prabawa kasil antuk bantuan keséhatan saka pamaréntah. Para
vèteran Vietnam lan kulawargané sing sepisanan ngajokaké tuntutan dhateng Agen
Oranye iki nelaaké 25 taun kapungkur yèn pamaréntah "mung nunggu awake dhéwé
kabèh mati". Para veteran nutuh yèn sapérangan gedhé veteran sing isih urip
bakal mati amarga akibat-akibat paparan racun iki sakwéné pérangan taun ngarep,
sadurungé umur 65 taun. Ing papan-papan liya, para vèteran Australia, Kanada lan
Selandia Baru antuk ganti rugi kanggo panylesaian sakjaban pangadilan ing taun
kang padha. Taun 1999, para vèteran Korea Kidul ngajokaké tuntutan hukum ing
Korea; ing wulan Januari 2006, Pangadilan Bandhing Korea mréntahaké Monsanto lan
Dow mbayar ganti rugi AS$62 yuta. Nanging, ora ana siji-sijiya wong Vietnam sing
kasil antuk kompénsasi. Tanggal 10 Maret 2005 Hakim Jack Weinstein saka
Pangadilan Federal Brooklyn nolak tuntutan sing diajokaké déning wong-wong
Vietnam korban Agen Oranye marang perusahaan-perusahaan kimia sing mrodhuksi
defolian/herbisida iki.

Agen Oranye, antuk jeneng saka tong-tong kanthi garis-garis oranye sing ukurané
55 galon AS, papan pangirimané, kira-kira ya iku campuran 1:1 saka loro
herbisida fenoksi ing wangun ester, 2,4-dichlorophenoxyacetic acid (2,4-D) lan
2,4,5-trichlorophenoxyacetic acid (2,4,5-T). Loro herbisida iki dikembangaké
taun 1940-an déning tim-tim independen ing Inggris lan Amérika Sarékat kanggo
ngendhalèni tetanduran sing godhongé amba. Agen-agen fenoksi iki makarya kanthi
niru hormon tetuwuhan tetanduran, indoleacetic acid (IAA). Yèn disemprotaké ing
tetanduran sing godhongé amba, bakal ngrangsang tuwuh kanthi cepet lan ora bisa
dikendhalèaké lan pungkasané ngrontokaké godhong-godhongé. Yèn disemprotaké ing
tetanduran kaya gandum utawa jagung, bakal sacara selektif matèni mung
tetanduran sing godhongé amba ing ladang – ilalang – lan tetanduran liyané
relatif ora kena prabawa. Herbisida iki sepisanan dikenalaké taun 1946 lan
dipigunaaké sacara wiyar ing tetanèn ing pertengahan 1950-an lan sepisanan
dikenalaké ing ladang-ladang tetanèn ing Aguadilla, Puerto Rico.

Nalika Agen Oranye didol marang pamaréntah AS kanggo digunaaké ing Vietnam,
memo-memo intern pabrik-pabriké ndungkap yèn wus dimangertèni manawa dioxin,
2,3,7,8-tetrachlorodibenzo-para-dioxin (TCDD), diprodhuksi minangka prodhuk
sampingan saka panggawéan 2,4,5-T, saéngga ana ing herbisida ngendi waé sing
nggunaaké. Program Toksikologi Nasional wus nggolongaké TCDD minangka dat
karsinogen (panyebab kanker) kanggo manungsa, sing asring dihubungaké kaliyan
sarkoma jaringan empuk, limfoma non-Hodgkin, penyakit Hodgkin lan leukemia
limfositis kronis (LLK). Wiwit wektu iku 2,4,5-T wus dilarang dipigunaaké ing AS
utawa ing akèh nagara liyané.

Penyakit-penyakit sing dikaitké karo paparan dioxin – ora kudu karo Agen Oranye,
iku sejinis jerawat sing disebut chloracne, sarkoma jaringan lembut, limfoma
Hodgkin, lan limfoma non-Hodgkin. Uga wus ditemokaké kaitané karo diabetes,
miturut sawijining panlitèn déning Institut kedhokteran.

Penyakit-penyakit kanthi bukti-bukti winates ngenani hubungané kaliyan Agen
Oranye iku kanker saluran napas, kanker prostat, myeloma ganda, Porphyria
cutanea tarda (sejinis penyakit kulit), acute lan subacute transient peripheral
neuropathy, spina bifida, diabetes tipe 2, lan leukemia myelogenous akut sing
mung ana ing generasi kapindho utawa katelu. Penyakit-penyakit kanthi
bukti-bukti sing winates utawa bukti-bukti sing ora nyukupi ing sawijining
assosiasi ya iku kanker ati, rongga irung utawa kanker nasopharyngeal, kanker
balung, kanker alat réproduksi wanita, kanker ginjal, kanker testis, leukemia,
aborsi spontan, cacat kalairan, kamatian neonatal utawa bayi lan stillbirths,
bobot awak asor nalika lair, kanker ing mangsa bocah, parameter sperma sing
abnormal, gangguan neuro-psikiatris kognitif, ataxia, gangguan sistem saraf
periferi, gangguan peredaran, gangguan ambegan, kanker kulit, kanker saluran
uyuh lan kandhung uyuh. Penyakit-penyakit kanthi bukti-bukti winates utawa
sugestif ngenani ora anané hubungané ya iku tumor jaringan weteng kaya kanker
weteng, kanker pankreas, kanker usus, kanker anus, lan tumor utek.

Ing wulan September 2000, Perhimpunan Véteran Amérika Sarékat ngakoni yèn Agen
Oranye dipigunaaké ing Korea ing pungkasaning taun 1960-an. [1] Tentara Républik
Korea dilapuraké wus nyemprotaké, lan perkara iki dumadi ing sadawané garis
bébas militer (DMZ) kaliyan Korea Lor. Dhépartemèn Urusan Véteran uga wus
ngakoni yèn Agen Oranye dipigunaaké ing njero nagara déning pasukan-pasukan AS,
uga ing Kanada ing wektu kang padha [2].

Taun 1980, New Jersey maujud Komisi Agen Oranye New Jersey, komisi nagara bagéan
sepisanan sing diwangun kanggé nyinaoni dhampaké. Proyèk panlitèn Komisi iki
sing kakait kaliyan Universitas Rutgers disebut "The Pointman Project". Komisi
iki dibubaraké déning Gubernur Christine Todd Whitman taun 1996. New York Times,
3 Juli 1996.

Ing mangsa Pointman I, para panliti Komisi iki nyiptaaké cara-cara kanggo
nemtokaké tingkat dioxin sing asor ing getih. Sadurungé, tingat dioxin sing asor
banget mung bisa ditemokaké ing jaringan adipose (lemak). Proyèk iki
mbandhingaké tingkat dioxin ing saklompok cilik véteran Vietnam sing wus kapapar
Agen Oranye kaliyan saklompok véteran liyané sing sebandhing sing ora naté tugas
ing Vietnam. Asil proyèk iki diterbiaté ing Journal of the American Medical
Association (JAMA) taun 1988. (Vol. 259 No. 11, 18 Maret 1988).

Taun 1984, pabrik-pabrik Agen Oranye mbayar marang sapérangan veteran Australia,
Kanada lan Selandia Anyar ing sawijining pangrampungan ganti rugi sanjaban
pangadilan.

Tanggal 31 Januari 2004, sawijining klompok pambela hak asasi manungsa para
korban Agen Oranye, Perhimpunan Vietnam kanggo Para Korban Agen Oranye/Dioxin
(VAVA), ngajokaké tuntutan hukum ing sawijining Pangadilan Distrik Federal AS
ing Brooklyn, New York, marang sapérangan perusahaan AS, amarga njalari
kacintrakan pribadi, kanthi ngembangaké lan mrodhuksi bahan kimia iku. Dow
Chemical lan Monsanto iku loro prodhusén paling gedhé Agen Oranye kanggo militer
AS, lan disebut ing tuntutan iki bebarengan kaliyan puluhan perusahaan liyané
(Diamond Shamrock, Uniroyal, Thompson Chemicals, Hercules, lsp.). Sapérangan
tuntutan hukum déning tentara Amérika dirampungaké sanjaban pangadilan – tanpa
pangakuan luput déning pihak perusahaan-perusahaan kimia iku – ing taun-taun
sawisé Perang Vietnam. Taun 1984, sapérangan perusahaan kimia sing mprodhuksi
Agen Oranye mbayar AS$180 yuta dana kanggo para veteran Amérika Sarékat sawisé
sawijining tuntutan hukum.

Tanggal 10 Maret 2005, hakim pangadilan distrik, Jack Weinstein – sing naté
mbela para veteran AS korban Agen Oranye –nolak tuntutan iku, lan nelakaké yèn
para panuntut ora nduwèni dhasar hukum kanggo klaim-klaimé. Hakim nyimpulaké yèn
Agen Oranye ora dianggep racun ing sangisoré undang-undang internasional nalika
dat iku dipigunaaké déning AS; lan yèn AS ora dilarang migunaaké minangka
herbisida; sarta perusahaan-perusahaan sing mrodhuksi dat iku ora bisa dikenani
tuntutan kanggo metode panggunaané déning pamaréntah. Pamaréntah AS ora dadi
bagéan saka tuntutan iku, amarga klaimé marang kakebalan amarga kadhaulatan é.

Tanggal 30 September 2005, wong-wong Vietnam para korban Agen Oranye ngajokaké
bandhing marang Pangadilan Bandhing Sirkuit Kaloro. Diprayogakaké yèn Pangadilan
Bandhing iki bakal mbukak sawijining argumen lisan ngenani bab iki ing Usum
Gugur 2006. Ing wektu iku, bandhing bakal dipusataké ing tekan ngendi kasus iki
bisa diuripaké manèh lan bakal diajokaké menyang pangadilan.

Kanggo nulung wong-wong kang kena dhampak Agen Oranye/Dioxin, pamaréntah Vietnam
wus maujud "Désa perdamaian", kang saben désa nampung antarané 50 tekan 100
korban, mènèhi wong-wong mau bantuan medhis lan psikologis. Taun 2006, ana 11
désa perdamaian kaya mangkono iku, kang mènèhi pangreksan sosial marang ora
nganti 1000 wong korbané. Para veteran AS saka perang ing Vietnam, LSM lan
pribadi-pribadi sing sadhar lan duwé simpati kaliyan dhampak Agen Oranye uga wus
ndhukung program-program iki ing Vietnam. Sawijining klompok internasional
Veteran saka AS lan sekuthu-sekuthuné sakwéné Perang Vietnam makarya bebarengan
kalian bekas mungsuh-mungsuhé – para veteran saka Perhimpunan Veteran Vietnam –
ngedegaké Désa Persahabatan Vietnam [3] sing papané sanjaban Hanoi. Pusat iki
mènèhi perawatan medhis, réhabilitasi, lan pelatihan karya kanggo anak-anak lan
para veteran saka Vietnam sing kena prabawa Agen Oranye.

Dhépartemèn Urusan Veteran AS wus ndaftaraké kanker prostat, kanker saluran
ambegan, myeloma dhobel, diabetes tipe II, penyakit Hodgkin, limfoma
non-Hodgkin, sarkoma jaringan lembut, chloracne, porphyria cutanea tarda,
neuropati periferal, lan spina bifida ing kalangan anak-anak para veteran sing
kapapar déning Agen Oranye minangka dampak saka herbisida iku.

Ing taun 1999, sekitar 20.000 wong Korea Kidul ngajokaké loro tuntutan hukum
sing kapisah marang perusahaan-perusahaan AS, kanthi ganti rugi gedhéné luwih
saka $5 milyar. Sawisé kalah ing kaputusan ing taun 2002, wong-wong kasebut
ngajokaké bandhing.

Ing wulan Januari 2006, Pangadilan Bandhing Korea Kidul mréntahaké Dow Chemical
lan Monsanto mbayar $62 yuta minangka ganti rugi marang sekitar 6.800 wong.
Kaputusan iku ngakoni yèn "pihak sing dilapuraké gagal mesthèkaké kaamanan dat
defolian sing diproduksi amarga nduwé tingkat dioxin sing luwih dhuwur tinimbang
sing standar," lan, sambi ngutip laporan Akademi Èlmu Pangetauan Nasional AS,
nelakaké yèn ana "gegandhéngan sebab-akibat" antarané Agen Oranye lan 11
penyakit, kalebu kanker paru-paru, tenggorokan lan prostat. Nanging sanajan
mangkono, para hakim gagal ngakoni "gegandhéngan antarané dat kimia iku kaliyan
peripheral neuropathy, penyakit sing paling wiyar ditemokaké ing antarané para
korban Agen Oranye" miturut Mercury News.

Tentara Korea Kidul iku kontingen asing paling gedhé saka sekuthu AS ing
Vietnam, kanthi nyumbang sekitar 320.000 pasukan. Korea Kidul kélangan 5.077
tentara sauntara 10.962 lara tatu-tatu, mangkono Mercury News.



https://jv.wikipedia.org/wiki/Adam_Smith

John Adam Smith (5 Juni 1723 – 17 Juli 1790), ya iku sawijining filsuf bangsa
Skotlandia kang dadi pelopor ngèlmu ékonomi modèren. Karyané kang misuwur ya iku
buku An Inquiry into the Nature and Causes of the Wealth of Nations (dicekak The
Wealth of Nations) minangka buku pisanan kang nggambaraké sajarah perkembangan
industri lan padagangan ing Éropah sarta dhasar-dhasar perkembangan perdagangan
bebas lan kapitalisme. Adam Smith dadi salah sijiné pelopor sistem ékonomi
Kapitalisme. Sistem ékonomi iki muncul abad 18 ing Éropah Kulon lan ing abad 19
wiwit misuwur ing kana.

Kemakmuran Nagara (Wealth of Nations) lan kang luwih cilik prabawané Teori Moral
Sentimen, wis dadi titik awal kanggo mbela lan ngritik wangun kapitalisme, kang
paling penting jroning tulisan Marx lan ékonomi. Amarga kapitalisme
laissez-faire sering dihubungaké karo kaegoisan sing ora kakontrol, banjur ana
obahan anyar kang nekanaké filosofi moral Smith, ya iku kanthi fokus simpati
marang manungsa.

Ana uga kontroversi bab asli lan orané Kemakmuran Nagara Smith; sawetara ana
kang nyangkal yèn karya Smith mung awujud tambahan biasa marang karya pemikir
kaya David Hume lan Baron de Montesquieu. Lan, akèh teori-teori Smith mung
nggambaraké trend sajarah ngadoh saka mercantilisme, nuju menyang
perdagangan-bebas, kang wus berkembang ana ing sawetara dekade, lan wis nduwèni
prabawa kang nyata jroning kebijakan pamaréntah. Senajan mengkono, buku iki
ngorganisasèaké pemikiran-pemikiran sacara luas, lan tetep dadi sawijining buku
kang paling berprabawa lan penting jroning bidhang ékonomi nganti saiki.

Adam Smith dikenal kanthi teori ékonomi '"laissez-faire" kang ngumumaké
perkumpulan ing abad 18 Éropah. Smith percaya marang hak kanggo mengaruhi
kemajuan ékonomi diri pribadi kanthi bebas, tanpa dikendalèkaké déning
perkumpulan lan/utawa nagara. Teori iki nganti tekan proto-industrialisasi ing
Éropah, lan ngowahi mayoritas kawasan Éropah dadi daerah perdagangan bebas,
mujudaké kemungkinan anané pengusaha. Smith uga dikenal minangka "Bapak
Ekonomi".

Nalika yuswa 13 taun, Smith sekolah ing Universitas Glasgow. Ing kana Smith
sinau filosofi moral dibimbing déning "wong sing ora éntuk dilalekake" (Smith
marabi kaya mangkono) Francis Hutcheson. Ing kene, Smith ngremabakakake
kepenginanane kang kuwat ing kabebasan, akal séhat, lan kebebasan berpendapat.
Taun 1740 Smith éntuk bebungah Snell exhibition banjur sekolah menyang Kampus
Balliol, Oxford. Smith ninggalake universitas iku taun 1746. Ing buku kang
kaping V saka The Wealth of Nations, Smith ngomentari babagan kurange instruksi
kualitas lan aktivitas intelektual kang sithik cacahe yèn dibandhingake karo
Skotlandia. Komentare iku ditujukake marang wong-wong kang diwenehi bebungah
kasugihan saka kampus-kampus Oxford lan Cambridge. Ing kana Smith golek
dhukungan saka para profesor, ora adhedhasar kaprigelane kanggo golek murid.
Kasunyatane, wong-wong kang menyaru minangka men of letters uripe bisa luwih
ayem tentrem tinimbang menteri ing Church of England.

Taun 1748 Smith miwiti kuliah umum ing Edinburgh kanthi bimbingan Lord Kames.
Saperangan kuliahe nyinggung retorika lan belles-letters, nanging bakalane Smith
bakal njupuk subyek saka "kemajuan dari kesejahteraan," lan bakale, ing tengah
utawa pungkasane abad kaping 20, ing pisanan dhèwèké njelasake filosofi ékonomi
saka "sistem kang cetha lan sederhana saka kabebasan alamiah".



https://jv.wikipedia.org/wiki/Yusuf_Islam

Yusuf Islam ya iku superstar musik donya ing era 60 dan 70-an. Dhèwèké
ninggalake gemerlaping donya kanggo dadi muslim ndadekake dhèwèké entk
pituduh-pituduh kang ora jelas saka medhia sahingga sempet ditudhuh nduwèni
kaitan karo teroris, padhahal sing dilakokake dhweke ora liya kanggo kagiyatan
kamanungsan lan nyebar keapikan.

Yusuf Islam utawa Cat Stevens lair kanthi jeneng Steven Demetre Georgiou tanggal
21 Juli 1948 ing London, Inggris. Yusuf kenal musik ing umur kang relatif nom.
Nalika umur 12 taun, Yusuf wis bisa nggunakake piano, mulai sinau dolanan gitar
lan nulis tembang.

Yusuf mulai karire ing donya musik kanthi dolanan lagu-lagu ''folk' ing ''cafe''
lan ''pub'' ing panggonane dheweke. Taun 1966 nalika Yusuf 18 tahun, Mike Hurst,
sawijining produser ngenyang dhèwèké kanggo rekaman gawé album. Album pertama
Yusuf kang judule MATTHEW AND SON metu ing taun 1967 lan kasil mlebu 10 gedhé
album ing Inggris. ing wektu singkat, popularitas Cat Stevens munggah. Ing umur
kang nembe 18 taun, Cat Stevens wis sepanggung karo musisi kelas dhuwur kayata
Jimi Hendrix lan Engelbert Humperdinck.

Yusuf Islam saiki uga dadi da’i kang ngabdikake uripe kanggo dakwah. Dhèwèké uga
mbangun lan lembaga karitas, kanggo nulungi wong-wong kere ing akèh nagara lan
terus ningkatake pemahaman masyarakat Barat klawan Islam saka pendhidhikan lan
dakwah. Yusuf Islam banget priatin klawan bangsa Arab, lan nduwèni simpati kang
gedhé karo obahan rakyat ing donya sing kepingin éntuk kebebasan lan kamardikan
uga owah-owahan. Yusuf Islam wis nyumbangake tembang-tembang klasik kayata Wild
World, Morning Has Broken and Peace Train.Tembange mau bakal kanggo
dipersembahake kanggo rakyat ing donya Arab.

Cat Stven mlebu Islam amarga mula-mulane nalika dhèwèké lagi dolan ing malibu
(1975), dhèwèké keseret ombak nalika renang ing pasisir. Ing kahanan kang kaya
mau, dhèwèké ngomong, “Oh God! If you save me, I’ll work for you”, lan kanthi
alon-alon ombak mau njujugake dhèwèké ing pasisir manèh. Lan akhire dhèwèké
mulai goleki Tuhan nganti sedulur kandunge menehi terjemahan saka Alquran. Saka
kono dhèwèké sadhar kaendahane Islam. Lan mlebu Islam taun 1977, uga nggenti
jeneng dadi Yusuf Islam taun 1978.Dhèwèké milih jeneng Yusuf amarga saking
senenge klawan kisah nabi yusuf ing Al Quran (Joseph ing versi Inggrise).
Keputusan Cat Stevens kanggo mlebu Islam akhire dilaksanakake kanthi ngrampungi
karir bermusik Cat Stevens kang lagi ana ing puncak wektu iku lan saiki luwih
aktif ing kegiatan agama lan sosial. ing sekitar taun 1995 Yusuf Islam terjun
manèh ing donya musik tapi luwih fokus ing musik religius.

Bapake ya iku Stavros Georgiou, saka Siprus keturunan Yunani. Ibuke saka Swedia
jenenge Ingrid Wickman.



https://jv.wikipedia.org/wiki/Yesus

Yesus saking Nazarèt (kirang langkung antawis taun 6 SM–4 SM - 29–33) punika
satunggaling tukang kayu, pengkhotbah/pangajar, panyaras, guru/rabbi, pedamel
mujizat, lan tokoh Yahudi ingkang paling misuwur; ing kakristenan Yesus Kristus.
Tiyang Kristen pitados, Yesus punika Putraning Allah, Hyang, Mesias, lan Juru
Wilujeng umat manungsa; ing Islam, Isa Almasih punika satunggiling nabi wigatos
(Nabi Isa).

Nami "Yesus" punika alihaksara saking basa Yunani Ιησους [Iēsoûs], ingkang ing
giliranipun ugi arupi alih aksara saking basa Aram utawi basa Ibrani inggih
punika: Yeshua, ingkang tegesipun : Kawilujengan, utawi "Hyang punika
kawilujengan", "Hyang milujengaken". "Kristus" punika gelar ing teologi ugi
asalipun saking basa Yunani Χριστός [Christos], ingkang saking basa Ibrani
"Mesias", tegesipun "ingkang dipunurapi" utawi "ingkang kapilih". Ing Islam,
Yesus (Basa Arab: عيسى‎,[Isa]) sacara umum dipunsebat kanthi nami Isa bin Maryam
ingkang tegesipun Isa putra saking Maria . Panjenenganipun dipunanggep minangka
salah satunggaling nabi wigati saking Hyang. pawarta Injil lan pedamel
kaajaiban.



https://jv.wikipedia.org/wiki/Xabi_Alonso

Xabi Alonso Olano (lair ing Tolosa, Spanyol, 25 Novèmber 1981; umur 35 taun)
inggih punika salah setunggalipun pemain bal-balan ingkang nggadhahi dhuwur
183 cm saking Spanyol. Sapunika Xabi Alonso ndhérék tim bal-balan ing klub Real
Madrid. Xabi Alonso punika pemain tengah bertahan ingkang sapunika main ing Real
Madrid, sadéréngipun main ing Liverpool. Agustus taun 2009, Xabi Alonso
dipunsadé dhateng Real Madrid kanthi regi 30 juta Euro. Ing tim Real Madrid
panjenenganipun nganggé nomer punggung 22. Alonso taksih putranipun mantan
bintang Barcelona Miguel Angel 'Periko' Alonso lan sadhérékipun pemain bal
Bolton Wanderres, Mikel.

Xabi Alonso ndhérék klub Real Sociedad ing musim 1999-2000. Ing musim 2000-2001
Xabi Alonso dipunampilaken dhateng klub Eibar SD. Sasampunipun main ing Eibar
SD, Xabi Alonso wangsul malih ndhérék klub Real Sociedad. Xabi Alonso Xabi
Alonso pikantuk kanugrahan menang ing Liga Champions lan Piala FA nalikanipun
ndhérék klub Liverpool. Sapunika Xabi Alonso ndhérék klub Real Madrid. Alonso
ugi kalebet pemain bal tim Spanyol ingkang suksés ngrebut trophy Euro 2008 ing
Austria lan Swiss.



https://jv.wikipedia.org/wiki/Wuku

Wuku iku arane unit wektu sing ditata saka 30 peken. Sa-peken utawa minggu
katata saka 7 dina. Dadi setaun wuku katata saka 210 dina. Pangitungan nganggo
wuku utawa diarani pawukon digunakake ing Bali lan Jawa.

Sajane ide dhasar saka pangitungan miturut wuku iki ya iku patemonane rong dina
ing sistem pancawara(pasar) lan saptawara(peken) sing dadi siji. Sistem
pancawara utawa pasaran katata saka limang dina, lha banjur sistem saptawara
kata saka pitung dina.

Ing sawuku, patemonane antara dina pasaran lan dina peken wis mesthi. Conthone
dina Setu-Pon ana ing wuku Wugu. Miturut kaparcayan tradisional wong Bali lan
Jawa, kabèh dina-dina iki nduwé arti dhewe-dhewe.

1Jeneng alternatif, biasane sing dienggo ing Bali. Yen dideleng mung pasang
aksarane (ejaan) sing rada beda.

Perabot Wuku sing kagolong Penanggalan iku perabot Wuku sing lumaku miturut
tanggal, ya iku: dina, pasaran, padéwan, paringkelan lan padangon.

Wariga Gemet iku kasimpulan ala becikíng siji-sijiníng dina ing saubengan wuku.
Cacahé ana 210 dina. Saben siji-sijiníng dina ing sajroné saubengan wuku duwé
watak ala utawa becík (rahayu). Carané nemtokaké ala beciking dina nganggo
nggabungaké kabèh watak-wataké prabot Pawukon lan Wetonan. Menawa bakal kanggo
ngadani pakaryan gedhé kayadéné duwé gawé lan sapanunggalané perlu digatèkaké
sirikan-sirikan kasebut ing ngisor iki

Dina penanggalan: Dinå pétungan 7 (Saptawara), kabèh dianggep becik ora ana síng
disirík. Dina Pasaran (Pancawara), kabèh ora ana síng disirík. Dina Paringkêlan
(Sadwara), síng disirík siji paringkelan ya iku: Aryang.

Dina kang dudu penanggalan: Dina Padéwan (Astawara), síng disirík siji : padéwan
Kala. Dina Padangon (Sangawara), síng disirík siji : padangon Wurung.

Wariga Gemet lumrahé isíh diganepi nganggo waton-waton liyané nalikané golèk
dina becik kanggo sawijiníng kaperluwan. Jalaran manut panemuné wong Jawa pancèn
ana waton-waton síng kudu dienggoni tumrapíng sasi, tanggal, lan dina. Sasi :

Cathetan: Panampané saben wong marang anané Wariga Gemet sing nengeri dina ala
lan becík ora padha. Bisa percaya bisa ora. Ana síng nganggep kabèh dina becík
ora perlu wedi manawa arep nindakaké apa waé.



https://jv.wikipedia.org/wiki/Wayang_kulit

Wayang Kulit iku pagelaran wayang ingkang mbabaraké lakon mahabharata utawa
ramayana sing wayangé digawé saka kulit. Jinising wayang iki kang paling
disenengi ing Tanah Jawa. Wayang iki digawé saka kulit kang ditatah lan diéntha
kaya déné manungsa. Umumé wayang kulit nglakonaké lakon Wayang Purwa, nanging
ana uga kang nganggo Crita Menak lan Babad Tanah Jawa, carita agama (Kristen,
Buddha), perjuwangan, lan manéka warna carita liyané.

Wayang kulit dilakokaké ing layar putih kang sinebut kelir. Déné wayang-wayang
iku ditancepaké ing debog ana ing sisih tengen lan kiwané dhalang. Gamelan kang
ana ing sisih mburi ngiringi pagelaran iki. Pagelaran wayang wis diakoni déning
UNESCO ing tanggal 7 November 2003, dadi karya kabudayan kang édi péni ing
babagan carita dongéng lan warisan kang berharga banget (Masterpiece of Oral and
Intangible Heritage of Humanity). Suwaliké, UNESCO nyuwun supaya Indonésia njaga
(preserve) warisan iku.

Wayang iki ora mung sumebar ing Jawa waé, nanging uga ing tlatah liya ing
Nuswantara. Wayang kulit sumebar ing tanah Jawa lan uga pérangan liya ing
Nusantara, nanging wayang iki luwih disenengi déning wong Jawa Tengah lan
saperangan Jawa Wétan. Ing antarané panggonan siji lan liyané duwé gagrag
dhéwé-dhéwé, sing paling gedhé ya iku Gagrag Ngayogyakarta lan Gagrag Surakarta.
Gagrag Banyumas lan Gagrag Pesisiran uga kondhang ing tlatahé dhéwé.

Ing jaman saiki, pagelaran wayang antuk owah-owahan. Campursari lan dhagelan
mlebu ing antarané pagelaran mau. Amarga wayang uga wis mlebu dadi acara
televisi, suwéné pagelaran kang asliné sewengi bisa dikurangi dadi sawetara jam
waé.

Wayang kulit umumé digawé saka bahan kulit kebo sing wis diprosès dadi kulit
lembaran, saben siji paraga wayang mbutuhaké watara ukuran 50 x 30 cm kulit
lembaran sing banjur ditatah nganggo piranti arupa wesi lancip. Wesi waja iki
digawé luqih dhisik kanthi manéka wangun lan ukuran, ana sing lancip, pipih,
cilik, gedhé lan wangunliyané sing nduwèni fungsi béda-béda.

Wosé piranti mau kanggo gawé manéka bolongan ukiran ana ing lembaran wayang.
Sabanjuré dipasang pérangan awak liyané ya iku tangan. Tangan wayang dumadi saka
rong pérangan ya iku lengen dhuwur lan ngisor, saéngga tangan bisa diobahaké
niru obahing tangan manungsa. Gagang wayang digawé saka bahan sungu kebo utawa
sapi. Tangan wayang uga diwènèhi gagang supaya dhalang bisa ngobahaké tangan
wayang kasebut.



https://jv.wikipedia.org/wiki/Uzbek

Uzbek iku salah siji suku Bangsa Turkik kang akèh urip ing Uzbekistan, Asia
Tengah. Wong Uzbek uga akèh kang urip ing Afganistan, Tajikistan, Kyrgyzstan,
Turkmenistan, Kazakhstan, Rusia lan provinsi Xinjiang ing Républik Rakyat Cina.
Paling sithik wong Uzbek ana ing Iran, Turki, Pakistan, Amerika Lor lan Éropah
Kulon.

Jeneng Uzbekistan pisanan saka Uzbekistan Khan, salah siji panguwasa ing
sangisoré Kakaisaran Mongol ing abad ka-14. Nalika abad 15, nalika bebarengan
pecahé Kakaisaran Mongolia para pedagang Uzbekistan mlaku ing sadawané Jalur
Sutra liwat Xinjiang kanggo bisnis.

Wong suku Uzbek akèh kang dadi wong tani lan ngopèni wedhus, lan jaran. Cacahé
wong Uzbek kurang luwih ana 14.800 ing Cina, utamané kang mapan ing Yining,
Tacheng, Kashgar, Urumqi, Shache, lan Yecheng ing Dhaérah Otonom Uigur Xinjiang.

Umumé wong Uzbek iku wong kutha. Para wargané wis éntuk pendhidhikan, ngèlmu,
lan kerajinan. Mung sithik saka wong kang urip ing Xinjiang kidul, uripé dadi
petani.

Suku bangsa Uzbek nduwèni basa dhéwé, ya iku kang diduwèni Turki Austronesia
saka Filum Altai. Karakter basané iku nggunakaké tembung-tembung fonètik miturut
alfabèt Arab.



https://jv.wikipedia.org/wiki/Utang

{{Sidebar with collapsible lists |name = Keuangan |style = width: 20em; |title =
Keuangan |above = bageyan saka Ekonomi |expanded =

|list1name = Pasar duit |list1title = [[Pasar duit] |list1 = Pasar Bond  · Pasar
bursa efek (Ekuitas)  · Devisa  · Derivatif  · Komoditi  · Uang  · Spot (tunai)
 · Pasar OTC  · Real estat  · Ekuitas swasta

|list2name = Pelaku pasar |list2title = Pelaku pasar |list2 = Investor  ·
Spekulan  · Lembaga Investor

|list3name = Keuangan korporasi |list3title = Keuangan korporasi |list3 =
Struktur keuangan  · Penganggaran pemodalan  · Manajemen risiko keuangan  ·
Merger dan Akuisisi  · Akuntansi  · Laporan Keuangan  · Audit  · Lembaga
pemeringkat kredit  · Daya ungkit pembelian  · Pemodalan venture

|list4name = Keuangan personal |list4title = Keuangan personal |list4 = Kredit
dan Hutang  · Perjanjian ketenagakerjaan  · Pensiun  · Perencanaan keuangan

|list5name = Keuangan publik |list5title = Keuangan publik |list5 = Pajak  ·
Hutang pemerintah  · Defisit pebelanjaan  · Waran (pembayaran)

|list6name = Bank |list6title = Bank lan perbankan |list6 = Cadangan minimal
perbankan  · Deposito  · Pinjaman  · Pasokan uang  · Bank  · Daftar Bank di
Indonesia  · Daftar bank di dunia

|list7name = Regulasi keuangan |list7title = Regulasi keuangan |list7 =
Akreditasi keuangan  · Skandal akuntansi

|list8name = Standar |list8title = Standar |list8 = ISO 31000 Pelaporan keuangan
internasional

|list9name = Sejarah |list9title = Sejarah ekonomi |list9 = Gelembung pasar
saham  · Resesi  · Crash pasar saham  · Sejarah ekuitas swasta

|list10name = Sistem pembayaran |list10title = Sistem pembayaran |list10 =
Sistem pembayaran tunai  · Sistem pembayaran non-tunai

}} Utang ya iku sawijining prajanjen sijining wong (kang utang, disebut debitur)
marang liyane (kang menehi utang, disebut krèditur), biasane amarga anane asèt
kang diwenehake kreditur marang debitur sakdurunge.

Dumadine utang ya iku nalikane kreditur nyetujoni menehake aset kanthi cacah
tinamtu marang debitur. Anane utang biasane dibarengi janji kapan utang mau
bakal disaur mbesuke, lan bisa uga disebutake akehe anakan kang disyaratake.



https://jv.wikipedia.org/wiki/Universitas_Stanford

Leland Stanford Junior University, ingkang kondhang dipunsebut Universitas
Stanford (utawi Stanford kémawon), inggih punika sawijining universitas swasta
ingkang dumunung kinten - kinten 60 kilomèter ing tenggara San Francisco lan
kinten - kinten 30 km ing sisih wètan laut San Jose ing wewengkon Kabupaten
Santa Clara ingkang dèrèng dipunresmikaken minangka kutha. Stanford dumunung
wonten ing caket kutha Palo Alto, California, Amerika Serikat pas ing jantung
Lembah Silikon kanthi geografis punapa déné historis.

Universitas Stanford dumunung ing kampus universitas kaping 2 paling ageng ing
donya, lan dumunung saking Sekolah Teknik, Hukum, Kadhokteran, Pendidikan,
Bisnis, Ilmu bumi, lan Humaniora sarta Sains. Universitas punika kagungan
sajumlah program lan sawijining griya sakit pendidikan kejawi manéka kegiatan
ingkang njangkau masyarakat lan inisiatif relawan.

Wiyar Universitas Stanford inggih punika 32 km². Kampus utamanipun dipunwatesi
déning El Camino Real Stanford Avenue, Junipero Serra Boulevard lan Sand Hill
Road ing sisih kilèn laut saking Lembah Santa Clara ing Jazirah San Francisco.
Wonten ing musim panas 1886, nalika kampus punika pisanan dipunrancang, Stanford
ngrawuhaken presiden saking Massachusetts Institute of Technology Francis Amasa
Walker lan arsitèk lansekap ingkang kondhang Boston Frederick Law Olmsted
dhateng pasisir kilèn kanggé amringi konsultasi. Olmsted migunakaken sawijining
konsèp umum kanggé kampusipun sarta bangunan-bangunanipun. Piyambakipun nmpik
bagèyan ingkang berbukti-bukit lan langkung milih permukaan ingkang rata,
ingkang langkung ika praktis. Charles Allerton Coolidge lajeng ngrembakakaken
konsèp punika miturut gaya almarhum mentoripun, Henry Hobson Richardson wonten
ing gaya Romanesk Richardsonian, ingkang dipuncirikaken déning bangunan-bangunan
watu persegi 4, ingkang dipungayutaken kaliyan lorong-lorong beratap kanthi
lengkungan sasampuning bunderan. Kampus aslinipun ugi dipunrancang kanthi gaya
kolonial Spanyol ingkang asring dipunsebut kanggé California ingkang dipunkenal
minangka Mission Revival.

Stanford kanthi konsistèn wonten ing jajaran universitas paling apik ing donya,
inggih wonten ing bab pangajaran punapa déné panalitèn. Majalah U.S. News and
World Report (USNWR) mapanaken Stanford wonten ing peringkat 5 donya kanggé
program sarjananipun taun 2009. Stanford ugi dipundunungaken wonten ing
peringkat 3 ing donya kanggé universitas panalitèn paling apik déning Academic
Ranking of World Universities (ARWU) taun 2010. Pemeringkat sanèsipun, Times
Higher Education World University Rankings, mapanaken Stanford ing posisi angka
4 donya minangka universitas panalitèn paling apik ing donya taun 2010.



https://jv.wikipedia.org/wiki/Universitas_Diponegoro

Universitas Dipanagara (Universitas Diponegoro), luwih dikenal kanthi cekakan
UNDIP, iku universitas ing Jawa Tengah, Indonésia sing diadegaké taun 1956
minangka universitas swasta lan nembé ngéntukaké status perguruan tinggi negri
taun 1961. Tembung Dipanagara dijupuk saka jeneng pahlawan nasional ya iku
pangéran saka Jawa Tengah sing ngobaraké semangat kamardikan saka tindakan
kolonialisme Walanda ing wiwitan abad kaping-18. Semangat iki mèlu nginspirasi
madegé UNDIP.

Universitas Diponegoro dirintis wiwit tengahan taun 1956 diwiwiti kanthi madegé
Yayasan Universitas Semarang. Déné tokoh-tokoh sing mrakarsai madegé Universitas
Semarang ya iku Mr. Imam Bardjo , Mr. Soedarto, Mr. Dan Sulaiman lan Mr.
Soesanto Kartoatmodjo.

Sacara resmi Universitas Semarang dibukak tanggal 9 Januari 1957. Ngèlingi umuré
sing isih anom banget kanthi prasarana pendhidhikan sing isih kawates mula wektu
iku nembé bisa dibukak institusi-institusi pendhidhikan Akademi Administrasi
Nagara kanthi Dekan pisanan Mr. Goenawan Goetomo, Akademi Tata Niaga kanthi
Dekan pisanan Drs. Tjioe Sien Kiong, Akademi Teknik sing sabanjuré dadi Fakultas
Teknik kanthi Dekan pisanan Prof. Ir. Soemarman.

Jroning upacara Dies Natalis katelu Universitas Semarang ing tanggal 9 Januari
1960 Presidhèn R.I. Dr. Ir. Soekarno ngganti jeneng Universitas Semarang dadi
UNIVERSITAS DIPONEGORO, minangka pakurmatan marang Universitas Semarang saka
prèstasiné jroning pembinaan bidang pendidikan tinggi ing Jawa Tengah.
Universitas (swasta) Diponegoro dinyatakaké minangka Universitas Negri, kapétung
wiwit tanggal 15 Oktober 1960. Tanggal iki sing sabanjuré ditetepaké minangka
dina dadi Universitas Diponegoro. Ing wektu semana fakutas-fakutas sing wis
madeg ya iku Fakultas Hukum lan Pengetahuan Masyarakat; Fakultas Ekonomi,
Fakultas Teknik lan Fakultas Keguruan & Ilmu Pendidikan. Dikutip saking buku
Universitas Diponegoro, Pergulatan Menuju Universitas Kelas Dunia, Dr. Ir.
Soekarno maringi wéjangan kanggo Universitas Diponegoro, ...setiap tunas bangsa
selalu ingin madju dan selalu gandrung akan alam hidup jang akan datang. Ia
adalah masa depan. Djangan hanya berpikir bahwa siapa jang memiliki pemuda
adalah masa depan. Tetapi berpikirlah djuga jang memiliki djaman depan ia akan
memiliki pemuda...

Taun 2015, Universitas iki diparingi panghargyaan saka Webometrics, mlébet
kategori Universitas ingkang saé ing urutan énem (6) .

Lokasi Universitas Diponegoro kasebar ing sawetara lokasi ing Kutha Semarang lan
Jepara kanthi lemah sing jembaré 2.009.862 m2, dumadi saka 7 lokasi kampus lan 1
lokasi omah dines:



https://jv.wikipedia.org/wiki/Unit_731

Unit 731 ya iku sawijining unit rahasia kanggo pangrembakan senjata biologi kang
diduweni Jepang nalika taun 1937-1945. Unit iki dipimpin déning Jendral Ishii
Shiro kang duweni kator pusat ana ing pinggir kutha Habin lan cabange ana ing
Manchuria. Organisasi Jepang iki minangka sawijining kompleks laboratorium gedhé
kang ana kasusun déning 150 gadhung lan 5 perkemahan satelit kanthi 3000 ilmuwan
lan teknisi kang ana ing kono. Ing taun 1932, Ishii Shiro ngedegake sawijining
Laboratorium Pencegahan Epidemik ing sekolah medis militer Tokyo lan Unit Togo
ing désa Bri-inho, sisihe kutha Harbin. Laboratorium iki tau ditutup nalika taun
1934 amarga ana 12 tawanan perang kang minggat saka panggonan mau, lan wektu iku
pasukan Cina kasil anggone nyerang pasukan Ishii. Rong taun candhake, Unit Togo
dibukak manèh lan ganti jeneng dadi Departemen Pencegahan Tentara Kwantung (Unit
Ishii) lan ing taun 1940 diowahi manèh dadi Departemen Pencegahan Epidemik lan
Purifikasi Air (dadi Unit 731 nalika taun 1914). Saliyane ing Manchuria, militer
Jepang uga duweni cabang ing Beijing (Unit 1855), Nanking (Unit 1644), Guangzhou
(Unit 8604), lan Singapura (Unit 9420) kang cacahe ngancik 20.000 staf. Sabe
cabang mau nindakakake eksperimen biologi lan kimia kang wis ngrembaka déning
Unit 731.



https://jv.wikipedia.org/wiki/Uni_Emirat_Arab

Uni Emirat Arab (dicekak UEA) iku nagara persatuan saka pitung emirat sing sugih
lenga patra. Pitung emirat iki ya iku: Abu Dhabi, Ajman, Dubai, Fujairah, Ras
al-Khaimah, Sharjah lan Umm al-Qaiwain.

Nagara-nagara bagéan (luwih dikenal minangka emirat) ing sadawaning pesisir
pasisir Lempongan Pèrsi mènèhaké hak pertahanan lan urusan njaba marang Krajaan
Britania Raya ing abad kasangalas. Ing taun 1971, enem saka nagara-nagara bagéan
iki - Abu Dhabi, Ajman, Fujairah, Sharjah, Dubai, lan Umm al-Qaiwain - gabung
kanggo ngadegaké Uni Emirat Arab. Taun 1972, Ras al-Khaimah mèlu gabung.

Majelis Agung dumadi saka pamaréntah-pamaréntah pitung nagara bagéan. Jabatan
Presidhèn lan Wakil Presidhèn dilantik déning Majelis Agung saben limang taun.
Majelis Agung uga nglantik barisan kabinèt, sawetara iku Majelis Federasi
Kabangsan sing nduwèni anggota 40 wong saka kapitu nagara bagéan nliti lan
ngrembug undhang-undhang sing dianut. Ana siji sistem mahkamah pasekuton; kabèh
nagara bagéan kajaba Dubai lan Ras al-Khaimah wis mèlu sistem pasekuton iki;
kabèh negeri nduwèni undhang-undhang sekular lan Islam kanggo kasus-kasus sipil,
kajahatan, lan mahkamah tinggi.

Sheikh Zayed bin Sultan Al Nahyan minangka Presidhèn kesatuan iki wiwit madegé
nganti séda tkaping 2 November 2004. Anak lanangé, Khalifa bin Zayed Al Nahayan
dilantik dadi presidhèn dina ésuké.

Kasugihan Uni Emirat Arab asal saka kasil lenga patra ya iku 33% saka GDP nagara
iku. Emirat Arab iku nagara pangasil lenga paling gedhé katelu ing kawasan
lempongan sawisé Arab Saudi lan Iran. Wiwit 1973, Uni Emirat Arab wis ngalami
owah-owahan saka nagara cilik sing dumunung ing segara wedhi dadi nagara modhèrn
kanthi taraf kauripan sing dhuwur.

Uni Emirat Arab dumunung ing kidul kulon Asia lan diubengi Lempongan Oman lan
Lempongan Pèrsi ing antara Oman lan Arab Saudi. Nagara iki dumadi saka dataran
siang garing lan segara wedhi sing jembar kanthi gunung-gunung ing sisih wétan.
Dunungé kang strategis andadèkaké papan ampiran ekspor lan impor lenga donya.

Perjanjèn tapelwates antara Uni Emirat Arab lan Arab Saudi ing taun 1974 lan
1977 ora naté disebaraké marang umum. Amarga saka iku tapel wates sing persis
mung diweruhi déning pamaréntah kaloro nagara mau.

Emirat Arab nduwèni padunung 4 yuta jiwa lan 1,6 juta jiwa sing dudu warganagara
- 50% saka iku asal saka Asia Kidul. Masarakat pribumi akèh-akèhé asal saka
katurunan Pèrsi. Tingkat tuwuhing padunung luwih sithik katimbang nagara-nagara
tanggané. Mèh kabèh rakyat ing Uni Emirat Arab Muslim. Watara 80% padunung bisa
maca lan nulis.

Uni Emirat Arab nduwèni hubungan sing cukup kuwat karo masarakat Arab liya ing
saindhenging donya. pamaréntah njaga unsur-unsur tradhisional jroning kasenian
lan kebudayan liwat anané Yayasan Kabudayan Abu Dhabi.



https://jv.wikipedia.org/wiki/UNEP

UN Environment Programme (UNEP), iku sawjining badan Perserikatan Bangsa-Bangsa
kang tugasé koordhinasi bab aktifitas lingkungan, mbantu nagara berkembang
jroning nerapaké kawicaksanan kang ramah lingkungan lan nyurung anané
pembangunan berkelanjutan liwat praktèk-praktèk kang ramah lan peduli marang
lingkungan. Diadegaké minangka kasil saka Konferènsi PBB bab lingkungan urip
sasi Juni taun 1972 UNEP nduwé kantor pusat ing Gigiri, Nairobi, Kenya. UNEP uga
nduwé enem kantor regional lan kantor-kantor cabang ing sawetara nagara.

Jroning sistem PBB, UNEP kang nduwé kuwasa bab lingkungan ing tatar global lan
regional. Mandhat UNEP kanggo koordhinasi ngenani konsènsus bab kawicaksanan
lingkungan kanthi njaga lingkungan global supaya tansah digatèkaké lan ngajokaké
masalah kang muncul supaya dadi kawigatèn nagara-nagara lan komunitas
international supaya dirampungaké. Mandhat lan sasaran UNEP asalé saka Resolusi
Sidang Umum PBB 2997 (XXVII) tanggal 15 Desember 1972 lan owah-owahé ing UNCED
taun 1992, Dhéklarasi Nairobi bab Peran lan Mandhat UNEP, kang diangkat jroning
Sèsi ka-19 Dewan Pengarah (Governing Council) UNEP, lan Dhéklarasi Tingkat
Mentri Malmö tanggal 31 Mei 2000.

Aktifitas UNEP nyakup babagan kang magepokan karo atmosfir lan ékosistem laut
lan ékosistem dharat. Organisasi iki uga nduwé peran wigati nganakaké konvènsi
lingkungan international, ningkataké ngèlmu lingkungan lan informasi lan mènèhi
gambaran supaya bisa lumaku sarujuk karo kawicaksanan, nyiapaké lan nglakoni
kawicaksanan karo pamaréntah nagara lan institusi regional lan sarujuk karo
organisasi non pamaréntah (NGO) kang memetri lingkungan. UNEP uga aktif mbiayani
lan ngayahi proyèk-proyèk kang magepokan karo lingkungan.

Dewan Pangatur (Governing Council) UNEP cacahé 58 saka nagara-nagara anggota
kang mengku jabatan telung taun suwéné. Kursi jabatan dialokasèkaké miturut
pèrangan regional. Dewan iki minangka panyusun utama paugeran kawicaksanan
kanggo program-program lingkungan PBB lan nglakokaké peran diplomatik kanggo
ningkataké kerjasama antara nagara anggota PBB bab isu lingkungan

Sekretariat UNEP dumadi saka 890 staf, watara 500an arupa staf international,
lan staf liyané arupa staf lokal. Sekretariat iku badan kang ngawasi
implemèntasi kawicaksanan lan program UNEP lan tanggung jawab tumrap anggaran
taunan kang gedhéné watara $105 yuta (US) kang méh kabèh mau asalé saka
nagara-nagara anggota.



https://jv.wikipedia.org/wiki/UN-HABITAT

United Nations Human Settlements Programme (UN–HABITAT) iku badan Perserikatan
Bangsa-Bangsa tumrap padunungan manungsa (human settlements). UN Habitat
didegaké ing taun 1978 lan nduwé markas ing Kantor PBB ing Nairobi, Kenya.
Organisasi iki ditugasi déning Sidang Umum PBB kanggo ningkataké kutha-kutha
supaya luwih tahan / abadi (sustainable) ing babagan sosial lan lingkungan
kanthi sasaran nyediakaké papan kang cukup kanggo sakabèhané.

Miturut laporan taunan 2006, lan tengah taun 2007, mayoritas padunung ing donya
bakal urip ing kutha (cilik lan gedhé), kanggo kang sepisanan ing sajarah; bab
iki sarujuk karo tekané "urban millennium". Taun 2007 padunung mlarat uga bakal
ngancik angka sak milyar. Kanggo trèn mangsa ngarep, dikira-kira 93% pertumbuhan
kutha bakal kadadéyan ing Asia lan Afrika, lan sethithiké uga ing Amérika Latin
lan Karibia. Taun 2050 luwih saka 6 milyar manungsa, rong proteloné manungsa
urip, bakal manggon ing kutha.

Dokumèn utama kang nggambaraké mandat organisasi iki ya iku Dhéklarasi Vancouver
(Vancouver Declaration on Human Settlements), Agéndha Habitat, Dhéklarasi
Istambul (Istanbul Declaration on Human Settlements), Dhéklarasi Kutha
(Declaration on Cities and Other Human Settlements in the New Millennium), lan
Resolusi 56/206.

UN Habitat mbantu proyèk pambrantasan laladan kumuh ing Durban, Afrika Kidul
kang akèh dikritik amarga kanthi peksan lan ora manut hukum.



https://jv.wikipedia.org/wiki/Tumpeng

Tumpeng iku cara nyuguhaké sega lan lawuh jroning wangun bucu; amarga saka iku
banjur diarani sega tumpeng. Olahan sega sing dianggo umumé arupa sega kuning,
senadyan kerep uga digunakaké sega putih biasa utawa sega uduk. Cara nyuguhaké
sega iki mligi Jawa utawa masyarakat Betawi katurunan Jawa lan biasané
disuguhaké wektu kenduri utawa prayaan mèngeti kedadéyan wigati. Senadyan
mangkono, masyarakat Indonésia wis ngenal kagiatan iki sacara umum.

Tumpeng uga diarani tumpukan sega kang padhet. Tumpeng bentuké kerucut. Wujud
kerucut nduwèni filosofi pangarep-arep supaya urip saya munggah lan dhuwur ing
bab drajat, pangkat, lan martabat.

Tumpeng tau diklaim dadi duwèkké Malaysia. Déné pangan liyané kang uga diklai ya
iku kupat, cendol, lan rendang. Tumpeng kanggo ubarampé upacara ingkang
sifatipun seneng utawa suka uga sedhih. Ing acara ritual, tumpeng biyasané
dihias karo sayuran lan iwak kang nduwèni teges kang sakral lan nduwèni
pralambang lan pangarep-arep.

Tumpeng bentuké kerucut lan ditata ing wadah utawa tampah kang diléméki godhong
gedhang. Tumpeng manggoné ing tengah lan diubengi lauk lan sayur.

Jaman biyèn tumpeng wernané putih, nanging supaya katon éndah tumpeng banjur
diwernani. Saiki tumpeng kuning kang dienggo ing upacara-upacara khusus.
Saliyané tumpeng kuning kang kanggo upacara tradisiomal masyarakat Jawa, uga ana
tumpeng putih. Jaman saiki banjur ana tumpeng-tumpeng kanthi werna liyané,
kayata tumpeng ijo (daun suji campur daun pandan), tumpeng ireng (biji keluwek
utawa abu merang padi), tumpeng abang (sari angkak utawa sari bayam abang), lan
tumpeng orén (sari wortel).

Sega tumpeng biyasané dadi hidangan istiméwa ing acara-acara penting. Carané
gawé tumpeng sing énak ya iku.

Tumpeng ya iku sega kang bentuké kerucut kanthi werna-werna lauk pauk. Tumpeng
dihidangaké ing tampah kang arupa nampan gedhé, bunder, saka anyaman pring.
Tumpeng biyasané dianggo ing upacara tradisional. Tumpeng ing ritual Jawa ana
macem-macem jinisé. Ana tumpeng sangga langit,Arga Dumilah, Tumpeng Megono lan
Tumpeng Robyong. Tumpeng kebak ing simbol kang nggambaraké makna kauripan.
Tumpeng robyong asring dianggo dadi sarana upacara Slametan (Tasyakuran).
Tumpeng Robyong dadi simbol keslametan, kasuburan lan kasejahteraan. Tumpeng
sing bentuke kaya Gunung nggambarake kamakmuran sing langgeng. Banyu sing mili
saka gunung bakal nguripi tanduran-tanduran. Tanduran kang bentuké ribyong
diarani semi utawa semen kang tegese uri lan thukul ngrembaka.

Wujud tumpeng kaya wujud gunung. Indonésia kalebu nagara kepulauan kang nduwèni
akèh gunung merapi. Nenek moyang warga Indonésia nduwèni persépsi tumprap
gunung. Gunung dianggep papan panggonan kang luhur. Sega tumpeng utawa tumpengan
nduwèni teges simbol gunung Mahameru.

Tum­peng iki da­di tra­dhi­si su­guh­an kang di­gu­na­ka­ke jro­ning upa­ca­ra
kang asi­pat ka­se­dhih­an ut­awa gum­bi­ra.

Sa­we­ta­ra sum­ber nye­bu­ta­ké ma­na­wa ja­man bi­yèn tum­peng mes­thi
di­su­gu­ha­kè sa­ka se­ga pu­tih. Se­ga pu­tih lan la­wuh jro­ning tum­peng iku
duwé mak­na, yai­ku se­ga pu­tih kang awujud gu­nung­an utawa ke­ru­cut iku
nglam­ba­nga­ké ta­ngan kang nyem­bah mring Gusti Pa­nge­ran. Se­ga pu­tih uga
nglam­bang­ké sa­mu­ba­rang ka­lir kang di­pa­ngan, da­di ge­tih lan da­ging
ku­du di­pi­lih sa­ka sum­ber kang re­sik lan ha­lal. Wu­jud gu­nung­an iku uga
bi­sa di­te­ge­si mi­nang­ka pa­nga­jab su­pa­ya ka­ra­har­ja­ning urip
ma­nung­sa san­sa­ya mung­gah lan dhu­wur.

Kus­ta­wa Esye, Pang­ar­sa Ko­mu­ni­tas Kiai Da­mar Se­su­luh, mra­te­la­ka­ké
tum­peng ut­awa in­thuk-in­thuk iku ngan­dhut pi­wu­lang lu­hur, ya iku
pa­nga­ja­be ma­nung­sa ma­rang ku­was­aning Pa­ngéran. Jro­ning uri­pe
ma­nung­sa ing do­nya iku ana tra­pe, ka­ya kang ka­gam­bar ing tum­peng.

Sa­na­jan wu­ju­dé ke­ru­cut, sa­ja­né tum­peng iku ka­pa­ra da­di te­lung trap.
Ngi­sor dhe­we, te­ngah lan pu­cu­kan ut­awa dhu­wur dhe­we. Ka­beh ngan­dhut
pi­wu­lang. Pe­rang­an pa­ling ngi­sor dhe­we kang di­pa­sa­ngi gu­dha­ngan lan
ja­jan­an iku da­di ge­gam­ba­ra­ning do­nya­né ma­nung­sa. De­ne trap ka­lo­ro
utawa te­ngah iku da­di sa­ra­na me­ne­ping ra­sa ma­nung­sa kang­go nu­ju
ka­sam­purn­an. De­ne pu­cuk dhe­we da­di sim­bul pa­nga­ja­bé ma­nung­sa mring
Gus­ti kang­go ngga­yuh ka­ba­ha­gyan ha­ki­ki. Yai­ku kang di­ara­ni il­mu
sang­kan pa­ra­ning du­ma­di ana ing pu­cukan tum­peng ku­wi. Mu­la ing
pu­cu­kan di­tan­ce­pi lom­bok abang nga­cung je­jeg. Iku kang­go pe­pe­ling
su­pa­ya ma­nung­sa ku­du tan­sah eling ma­rang Kang Ma­ha Tung­gal, yai­ku
Pa­ngéran.

Ja­man bi­yèn, se­se­puh kang mim­pin do­nga sla­me­tan lum­ra­he ba­kal
ngu­dhar dhi­sik mak­na kang ka­kan­dhut jro­ning su­guh­an tum­peng. Kan­thi
ca­ra kang mang­ko­no iku wong kang mélu sla­me­tan ba­kal ma­nger­teni mak­na
tum­peng lan an­tuk we­dha­ran kang aru­pa pi­wu­lang urip sar­ta pe­pe­ling.



https://jv.wikipedia.org/wiki/Trombon

Trombon ya iku salah sawijining piranti musik kang kagolong kuningan. Kaya dene
piranti kuningan liya, swara kang diasilake rikala lambe kedher banjur nggawé
kolom angin ing njero piranti mau uga kedher. Arep kabèh trombon duwé cara
telescoping slide kang béda-béda dawa pirantine kanggo ngubah swara. Aloh-alih
slide, trombon katup duwé elung katup kaya denen trompet. Trombon, asale saka
tembung Tromba (trompet) basa Italia lan –an (akhiran kang tegese “gedhe"),
saengga bisa ditegesi “trompet gedhe”. Trombon duwé bolongan silinder kaya kanca
valvede tanduk bariton lan béda karo kanca-kanca kang wujude krucut valved,
Euphonium lan tanduk orkestra. Kang luwih kereb ditemoni ya iku trombon tenor
lan trombon bass, dene E ♭ alto trombone ora patia umum ditemoni mawa teknik
tenor didhawakake udakara sadhuwure piranti iku, nanging saiki karya-kaya
romantis kang lembut wiwit diajeni. Varian kang paling umum, tenor B ♭, sakoktaf
ing ngisore ♭ B lan sakoktaf ing dhuwure B ♭tuba. Musik trombon, bareng karo
musik nganggo Euphonium lan tuba, biasane dianggokake ing konser, senajan
biasane ana sing dhewekake, utamane ing arep kabèh piranti musik kuningan ya iku
trombon tenor kang digawakake mawa piranti ♭ B. Wong kang ngonekake trombon
diarani pamain trombon utawa tromboner.

Kang paling kereb ditemoni ya iku trombon jinis tenor lan bass, senajan akèh
jinis piranti reinaissance liya, trombon wis digawé ing ukuran saka picoolo
kanggo kontrabas. Trombon digawé karo slide kang dianggo ngowahi dhuwure swara.
Trombon valse nggunakake telung katup (tunggal utawa kombinasi) ora slide. Katup
ngetutake skema kang padha karo valved liyane. Katup pisanan ngudhunake swara
mawa salangkah, katup kaloro karo ½ langkah lan katup katelu 1-1/2 langkah.
Trombon geser duwé siji itawa rong katup rotari dilakokake déning jempol tangan
kiwa. Katup rotary tunggal ya iku perangan saka lampiran F, kang nambahake dhawa
pipa kanggo ngudhunake swara piranti fundamental saka B ♭ menyang F. Ana uga
trombon bass kang duwé pemicu kaloro lan dhawane béda saka tabung. Pemicu kaloro
digunakake kanggo mainake B dhasar yèn ora ana masalah.



https://jv.wikipedia.org/wiki/Tripoli

Tripoli (Basa Arab: طرابلس Ṭarābulus - uga طرابلس الغرب Ṭarā-bu-lus al-Gharb
Basa Libia sadina-dina: Ṭrābləs asal saka "kanggo telung kutha" Basa Yunani:
Τρίπολη, Basa Turki: Trablus) iku kutha paling gedhé lan kutha krajan Nagara
Libia. Tripoli nduwèni padunung 1.69 yuta jiwa. Kutha iki dumunung ing sisih
lor-kulon ana ing pinggir ara-ara pasir, lan pinggir Segara Mediterania. Tripoli
diadegaké ing abad kaping-7 SM déning wong Phoenicia, sing mènèhi jeneng Oea.

Tripoli iku kutha sing paling gedhé, kutha pelabuhan utama, lan pusat
perdagangan lan indhustri ing Libia. Ing kutha iki uga dumunung Universitas
Al-Fateh. Amarga dawané sajarah kutha iki, akèh tinemu situs-situs arkèologi
wigati ing Tripoli. Cuaca ing Tripoli umumé padha karo cuaca ing tlatah
Mediterania, kanthi mangsa panas sing garing lan panas, mangsa adhem kang njekut
lan curah udan kang samadya.

"Tripoli" uga duwé makna "Sha'biyah" (pamérangan administratif paling dhuwur ing
sistem Libia).

Kutha iki diadegaké ing abad kaping-7 SM, déning bangsa Phoenicia, kang mènèhi
jeneng "Oea". Bangsa iki manawa katarik marang tlatah iki amarga anané pelabuhan
alam kang apik, diapit déning ujung cilik ing sisih kuloné, Sabanjuré tlatah iki
dikuwasani déning panguwasa Cyrenaica (sawijining koloni wong Yunani saka
pasisir Afrika Lor, wétané Tripoli, setengah dalan saka Mesir. Iklim:



https://jv.wikipedia.org/wiki/Travis_Landon_Barker

HIDDEN ERROR: Usage of "Position" is not recognizedHIDDEN ERROR: Usage of
"Imge_size" is not recognized

Travis Landon Barker ditepungi kanthi jeneng Travis Barker, iku pamain karawit
ing grup band Blink 182. Dhewéke nyekel piranthi drum. Dhèwèké (lair 14 Novèmber
1975; umur 41 taun). Travis Barker, cèlukane Travis Landon Barker, iku pamain
drum kaping pindho ing Blink 182. Dhèwèké nggenteni Mas Scott Raynor ing wayah
tengah taun 1998. Rikala Blink 182 wontèn tur ing San Fransisco, Amérika
Sarékat. Sadéréngipun nggabung menyang Blink 182, Travis Barker main drum ing
band parodi The Aquabats. Asmanipun mas Travis Barker ing band punika uga Baron
von Tito . Amargi kekancan marang Markus Allen Hoppus lan manggung barèng Blink
182 (rikala punika mas Scott Raynor dèrèng medal saking Blink 182), Travis
Barker nyoba main drum kanggo Blink 182 ing salah sawijining lagunè Blink 182.

Travis Barker cilik urip ing kutha Fontana, California, Amérika Sarékat, urip
ing kutha ingkang kathah tindhak-tandhuk alanè. Nèlangsa ing wayah cilik iku
sampun biyasa kanggé Travis. Ibune , Gloria Barker, nyambut damèl dadi pangasuh
bayi; lan Bapaké, Randy Landon nyambut damèl dadi montir lan mékanik. Alat
instrumen musik kaping pisan Travis ingkang diparingi bapaké ya iku trompet.
Latihan ngedrum diwiwiti Travis Barker ing wangsa sekolah dasar utawa SD. Nalika
SMA, Travis miwiti latihandrum ing Blue Devils Drum and Bugle Corps. Banjur
Travis lulus tes kanggo main drum ing band-band rock. Piyambake uga miwiti dadi
marching band ing sekolah, uga kathah ndérek ing kompetisi panghargyaan.

Barker sabanjure lulus SMA, piyambake dadi tukang sampah ing daerah Laguna
Beach, lan kagungan sambi main musik ing band-band alit. Saka réncange, Chad
Larson, Travis diajak marang band The Aquabats. Travis banjur ngisi posisi drum
ing The Aquabats. Travis uga urun rembug ing album The Fury of the Aquabats!
saka band The Aquabats. Nanging nalika taun 1997, The Aquabats iku tur bareng
Blink 182, nalika iku drummer saka Blink 182 tasih Scott Raynor. Tur diwiwiti,
nanging Scott Raynor uga ana masalah kaliyan kabiasaan mèndhem uatawa mabukan.
Banjur Markus Allen Hoppus, Thomas Matthew DeLonge, lan manajemén Blink 182
tansah pédhot kontrak Scott Raynor. Mark nalika iku nyuwun pitulung saka Travis
kanggo ngisi posisi drum nalika tur. Travis uga latihan lagu-lagune Blink 182
namung 45 ménit sadurunge manggung. Tom uga maringi panghargyaan maean Travis,
amarga Blink182 uga luwih becik musike . MCA utawa Geffen / Interscope maringi
artha kanggo rèkaman sabanjure mirsani Blink 182 manggung. Kapisan, rékaman
diwiwti ing DML Studio ing Poway. Travis uga medal ing Los Angeles saka griyane
ing kutha Riverside kanggo rékaman swara drum. Travis Barker namung cukup rékam
drum sékedhik. Blink 182 uga direwangi karo Jerry Finn dadi produser musik .
Taun surya 2015 iku taun ingkang kahuripané Barker ditulis ing sajroning buku
waos. Judhul bukuné ya iku Can I Say: Living Large, Cheating Death, and Drums
Drums Drums . Buku iki nyérat cariyos kahuripa pribadhiné Travis Barker, miwiti
saka makarya bareng Blink 182, kacilakaan pèsawat, nganthi lairè anak-anaké.



https://jv.wikipedia.org/wiki/Tobey_Maguire

Tobey Maguire utawa Tobias Vincent "Tobey" Maguire (lair 27 Juni 1975) ya iku
aktor saka Amerika Sarekat kang misuwur nalika dadi Peter Parker/Spider-man ing
filem Spider-man. Dhèwèké lair ing Santa Monica, California. Tobey mulai main
filem wiwit taun 1989.

Maguire lair ing Santa Monica, California. Dhèwèké putrane Wendy (Brown née),
sekretaris skenario lan prodhuser, lan Vincent Maguire, buruh konstruksi lan
tukang masak. Dhèwèké duwé patang sedulur tiri. Wong tuwane umur 18 lan 20 taun,
durung nikah nalika babarane. Kekarone nikah banjur pegatan nalika Maguire umur
rong taun. Sasuwene urip, Maguire bola-balo pindhah saka kutha siji mara kutha
liyane kanggo urip karo bareng wong tuwane lan sedulur-sedulure liyane. Nalika
cilik, Maguire seneng dadi koki lan kepingin ndaptar ing kelas ékonomi ing rumah
siswi kelas enem. Ibune nawarake US $ 100 kanggo njupuk kelas drama, lan Tobey
setuju.

Sifat nomaden saka sekolahe nalika umur nom ngganggu emosinale Maguire, lan
pungkasane, sawise relokasi sekolah sing pungkasan, Maguire pedhot sekolah
tinggi ing taun pisanane lan ora gelem balik manèh mula dhèwèké bisa fokus ing
karir aktinge.



https://jv.wikipedia.org/wiki/Titanic_(film_1997)

Titanic iku sawijining filem romantis lan bencana ing Amerika Serikat kang
digawé tahun 1997. Sekenarione digawé denig sutradarane dhéwé ya iku James
Cameron. Film iki nyeritakake babagan Jack lan Rose (diparagani déning Leonardo
DiCaprio lan Kate Winslet) kang padha-padha tresnane nanging dhèwèké kaloron
duweni status sosial kang béda ing dhuwur kapal RMS Titanic kang keleb tanggal
15 April 1912.

Ide carita Cameron rikala nggawé filem iki éntuk saka batang kapal RSM Titanic,
dhèwèké pengen nerusake pesen emosional saka kedadean iku lan mikir yèn carita
babagan katresnan kang diselang-seling karo bencana lan kepaten penting kanggo
nyiptakake pesen kasebut. Film iki digawé wiwit tahun 1995. Rekontruksi kapal
Titanic digawé ing Playas de Rosarito, Baja California. Model skala lan teknik
Computer-Generated Imagery (CGI) uga dianggo kanggo nggambarake kelebe kapal
kasebut. Film iki didanai déning Paramount Pictures lan 20th Century Fox. Rikala
semono Titanic dadi filem kang paling larang sing tahu digawé, anggarane
kira-kira nganti $200 juta.

Titanic éntuk 14 nominasi ing acara Academy Awards tahun 1998 lan bisa menangake
11 ing antawise, kelebu Film kang paling apik lan Sutradara paling apik. Film
iki uga didadekake filem kang paling laris sadawane mangsa suwene 12 tahun lan
nembe tahun 2010 filem iki dikalahake déning filem James Cameron liyane kang
judhule Avatar. Ukara paribasan kang misuwur saka filem iki ya iku "nothing on
earth could come between them" utawa ing basa Indonesia "tiada sesuatu pun di
bumi yang sanggup memisahkan mereka" lan yèn diJawake “Ora ana siji-sijia ing
donya iki kang saguh misahake dhèwèké kaloron”. Tanggal 4 April 2012, versi 3
dimensi saka filem iki diputerake ig bioskop (versi iki kereb diwartani Titanic
3D). Diputerake meneh kanggo mengeti 100 tahun kelebe kapal RSM Titanic.



https://jv.wikipedia.org/wiki/Titan_(mitologi)

Titan (basa Yunani: Τιτάν) wonten ing mitologi Yunani inggih punika para
panguwaos bumi saderengipun para dewa Olimpus . Pemimpin ingkang anama Kronos
ingkang samangke badhé lèngser déning Zeus. Kaping 12 Titan inggih punika putra
saking Uranus dewa langit lan Gaia dewi bumi.

Titan nglampahi perang ageng kalihan para Dewa Olimpus ingkang dipunwastani
Titanomakhia. Kathahipun Titan ndhèrèk ing perang punika. Wonten ing perang
punika Titan kalah lan nalika perang ndhèrèk tempur kalihan Kronos ingkang
dipunguwang dhateng Tartaros.

Titan generasi kapisan kapérang dados 6 kakung (Okeanos, Hiperion, Koios,
Kronos, Krios lan Iapetos) sarta 6 ingkang estri (Mnemosine, Tethis, Theia,
Foibe, Rhea lan Themis. Déné Titan generasi kaping kalih kapérang dados
lare-lare Titan generasi kapisan inggih punika laré Hiperion (Eos, Helios, lan
Selene); laré saking Koios (Leto lan Asteria); laré saking Iapetos (Atlas,
Prometheus, Epimetheus, lan Menoitios); sarta larénipun Krios (Astraios, Pallas,
lan Perses).

Wonten ing satunggaling mitos kacariyosaken déning Kallimakhos lan Nonnos, Zeus
gadhah kekajengan ndadosaken Zagreus (Dionisos) minangka ingkang nggantos Zeus.
Anangin Hera dukha amargi Zagreus wiyos saking perselingkuhan Zeus. Lajeng Hera
ngirim para Titan supados mateni Zagreus. Para Titan ngecat praupanipun
ngginakaken gipsum supados damel Zagreus remen dhateng para Titan kasebut.
Lajeng para Titan ngrisak awakipun Zagreus banjur dipunpangan. Zeus dukha lajeng
mateni para Titan. Ananging jantungipun Zagreus saged dipunslametaken déning
Athena supados dipundamel malih dados Zagreus.

Nalika masa Yunani klasik, wonten saperangan syair babagan perang antawisipun
para dewa lan para Titan. Perang kasebat kawéntar minangka Titanomakhia ("Perang
Titan"). Ananging namung setunggal sumber ingkang tasih wonten ing masa
sapunika, inggih punika Theogonia damelanipun Hesiodos. Dene setunggaling epik
kanthi irah-irahan Titanomakhia damelan penyair ingkang tuna netra saking
Thrakia, Thamiris, sapunika ical.

Titanomakhia nyariosaken babagan perang ingkang kalampahan wonten ing langit.
Perang kasebut awit saking pata dewa ingkang mberontak lan gadhah kekajengan
ngrebut kuwaosan para Titan. Mios kados mekaten ugi kathah medal wonten ing
dhaérah sanèsipun ing Éropah utawi Wetan tebih, inggih punika nalika
setunggaling generasi dewa mungsuhi kelompok dewa ingkang langkung dominan.
Kadang kala panguwaos dangu kagantosaken, ugi kadang kala ingkang kalah
dipunguwang sarta dipunlebetaken wonten ing kelompok. Tuladha peperangan
sanèsipun punika perang antawisipun Æsir kalihan Vanir sarta Jotun
wontenmitologi Nordik, epik Enuma Elish sakingBabilonia, cariyos Pamarentahan
swarga saking bangsa Hittite, konflik generasi ing fragmen Ugarit, lan
pemberontakan Lucifer wonten ingmitologi Kristen.



https://jv.wikipedia.org/wiki/The_S.I.G.I.T

The S.I.G.I.T ya iku band Indonesia, wiwitan saka kutha Bandung lair malih ing
[taun 2002]. Band iki uga diarani band rock and roll Indonesia. Anggotane cacah
papat, kagungan digdaya ingkang apik marang musik, iku dadi asal mulane wonten
tulisan "Intemperance Talent" ing asmane band. Kaping pisan, The S.I.G.I.T iku
lair ing taun 1994 saka acara kumpul-kumpul bareng. Nanging, The S.I.G.I.T nèmbe
tekèn kontrak rèkaman ing wayah taun 2002, Band iki uga nggadahi albim lagu 4,
ya iku Visible Idea of Perfection (2002), Black Amplifier (2005), Hertz Dyslexia
part 1 (2008), lan Hertz Dyslexia part 2 (2009). The S.I.G.I.T naté makarya lan
manggung ing nagara Australia. Karya album Black Amplifier (2005) iku direkam
malih ing FFWD Studio Australia, judule dadi Visible. . (2006)

The S.I.G.I.T' iku dipendhét saka asmane almarhum bapake Rektivianto Yoewono,
Sigit Pambudi. Asma Sigit iku dianggo, nanging dijabarake dadi Super Insurgent
Group of Interperance Talent supaya dadi luwih becik. Kaping pisan pada ketemu
iku ing wayah taun 1994. Rikala iku tasih bèntuk kumpul-kumpul bareng, nulis
lagu barèng, lan ngejam barèng..

2004 ya iku taun nalika The S.I.G.I.T miwiti damel rékaman kaliyan studio Spills
Records, miwiti damel album asma-piyambak, ya iku uga album kapisan saka band
iki. Lagu ingkang laris ya iku Soul Sister, uga siar kaping kathah ing radio
Bandung lan kutha Jakarta. Genéya, MTV Trax Magazine maringi panghargyaan dadi
Band Rock 'n Roll Apik. The S.I.G.I.T uga dadi band rock garasi ingkang damel
lagu latar wuri saka filem Catatan Akhir Sekolah, lagu ingkang dipundhut ya iku
Did I Ask Your Opinion,

2005, sabanjure medal saka Spills Records, The S.I.G.I.T sampun dadi band ageng.
Lagu Black Amplifier uga diputèr ing nagari Singapura lan Malaysia.

2006, band The S.I.G.I.T sampun dhatèng marang FFWD Records kanggo damel album
kapindho, ya iku Visible Idea of Perfection

2007, band iki diparingi kaparcayaan kanggo manggung ing nagari Australia . The
S.I.G.I.T uga diundhang marang Radio Triple J nagari Australia kanggo pawarta
babagan album kapindho, Visible Idea of Perfection . Nalika ing Australia, The
S.I.G.I.T uga dadi band ingkang tamu ing acara Caveman, lan damel mini-album
saka Visible Idea of Perfection, ya iku Visible....

Laman Web The S.I.G.I.T Laman Web MySpace The S.I.G.I.T The S.I.G.I.T akun ing
Last FM



https://jv.wikipedia.org/wiki/Tari_Remo

Tari Remo punika tari kagem pengantar ludruk, dipunperagaaken kaliyan tiyang
jaler. Ananging, wonten ing kemajuan jaman tari punika dipunparagakaken kaliyan
tiyang estri. Tari remo asalipun saking kitha Jombang. Remo punika
dipunmangertosi rekma (rambut), amargi wonten salah satungaling obahan ingkang
ngudhari rambut utawi rekma. Gerakan punika kasebut tatasan ure rekmo.

Tari Remo punika sampun wonten wiwit warsa 1907, sareng kaliyan medalipun acara
besud utawi besutan. Tari remo ing wekdal sapunika boten dados tari kangge
miwiti ludruk, ananging sampun dados tari kangge nyambut tamu saking Jawa Wétan.

Ciri utami tari remo saking obahan suku ingkang rancak kalean dinamis. Penari
tari remo ngagem lonceng-lonceng, kagem obahan punika. Karakteristik tari remo
inggih punika gerak selendang utawi sampur, gerak anggukan kalean godekan
mustaka, ekspresinipun pasuryan, kalean kuda-kuda penari.

Tari remo punika kagem pambikaipun adicara utawi pertunjukan. Tari remo
berkembang kalean seni ludruk. Jawa Wétan terkenal saking kebudayaan ingkang
inggil, inggih punika saking ibu kitha Jawa Wétan, Surabaya.

Surabaya sampun dikenal dados kitha pahlawan. Babagan punika dadosaken
kabudayaan Surabaya dados kabudayaan ingkang inggil kalean keras. Ing kitha
Surabaya wonten tarian ingkang cariyos babagan pangeran ingkang medan perang,
tarian punika dipunmangertosi dados Tari Remo.

Motifipun tari remo wonten 3, inggih punika mustaka, salira, gerak asta, gerak
suku.

Tari Remo punika iringanipun ngagem gamelan kawujud bonang, saron, gambang,
gender, slentem, siter, seruling, ketuk, kenong, kempul , gong lan irama
slendro. Gendinganipun ngagem gendingan jula-juli Suroboyo tropongan,
padatanipun ngagem walang kekek,gedong rancak, krucilan kalean sanesipun.

Ageman penari Jawa Wétan kagungan ciri khas piyambak. Damel ageman cemeng kalean
celana bludru cemeng kalean pernak-pernik emas lan batik, sabuk, kalehan keris.
Ing wentis nengen, penari ngagem selendang ngantos soca wuku, lan penari estri
ngagem sanggul.

Ageman Surabayaan inggih punika iket abrit, ageman ingkang boten kagungan
kancing, saking gaya keraton abad 18-an. Ndamel celana ngantos wengkelan ingkang
dikaitaken jarum emas, sarung batik Pesisiran ingkang gantung ngantos jengku,
setagen ing pamekan, keris ing wingking. Penari ndamel kaleh selendang, ingkang
di selipaken ing pamekan lan satunggale di selipaken ing pamidhangan, ugi damel
gelang wuku.

Ageman malangan punika sami kalean ageman surabaya, bedanipun ingkang kaus
pethak lengen panjang.

Ageman malangan punika sami kalean ageman surabaya, bedanipun celana ing ageman
malangan boten dikaitaken jarum.

Ageman jombangan sami kalean sawunggaling, nanging ing ageman jombangan penari
boten damel rompi.



https://jv.wikipedia.org/wiki/T%C3%A8knik_sipil

Tèknik sipil iku salah siji cabang èlmu tèknik sing nyinaoni cara ngrancang,
mbangun, rénovasi ora mung gedhung lan infrastruktur, ananging uga nyakup
lingkungan kanggo kamaslahatan urip manungsa.

Tèknik sipil nduwèni ruang lingkup sing jembar, ing jeroné ana kawruh
matématika, fisika, kimia, biologi, géologi, lingkungan nganti komputer. Tèknik
sipil dikembangaké sairing karo tingkat kabutuhan manungsa lan solahbawané,
saéngga bisa diarani yèn èlmu iki bisa ngowahi sawijining alas dadi kutha gedhé.

Prabédan saka arsitèk, arsitèk nyumbangaké rancangan, idhé, kamungkinan
pelaksanaan pembangunan ing sadhuwuring kertas. Asil rancangan kasebut sabanjuré
dipasrahaké marang staf ahli bidang tèknik sipil kanggo pelaksanaan pembangunan.
Tahapan iki, ahli tèknik sipil ndandani /mènèhi saran saka pelaksanaan
perencanaan, koordinasi jroning proyèk, ngamati proyèk supaya miturut rencana.
Saliyané iku, ahli tèknik sipil uga mbangun konsèp finansial lan manajemen
proyèk.

Ahli tèknik sipil ora mung urusan karo pembangunan proyèk bangunan, nanging ing
bidang liya kaya sing magepokan karo informatika, kanggo memodelisasi sawijining
wangun nganggo pitulung program CAD, pemodelan karusakan akibat lindhu, banjir.
Bab iki wigati banget ing nagara maju minangka tolok ukur kelayakan pembangunan
sawijining bangunan vital sing nduwèni risiko bisa nyebabaé korban manungsa kaya
réaktor nuklir utawa bendungan, amarga anané kagagalan perencanaan tèknis.
Rancangan bangunan kasebut biasané dimodhèlaké nganggo komputer lan diwènèhi
faktor-faktor ancaman bangunan kasebut kayata lindhu lan keruntuhan struktur
material. Peran ahli tèknik sipil uga isih ana senadyan fase pembangunan gedhung
wis rampung, kayata ana ing babagan pangopènan fasilitas gedhung kasebut.



https://jv.wikipedia.org/wiki/Suku_Mongol

Suku Mongol (Basa Mongol; ; Hanzi: 蒙古族, hanyu pinyin: mengguzu;) iku suku saka
limang suku kang gedhé ing Républik Rakyat Cina. Suku iki uga diarani Mongolia.
Ing donya iki ana kurang luwih 8,5 yuta wong suku Mongol.

Suku Mongol, iku suku minoritas nomer 9 paling gedhé ing Cina, sawise Suku Han,
Suku Zhuang, Suku Manchu, Suku Hui, Suku Miao lan Suku Uighur, Suku Tujia, lan
Suku Yi. Suku Mongol akèh kang urip ing Cina Lor ing Panggon Otonomi Inner
Mongolia, sisane ing Lianing, Jilin, Heilongjiang, Xinjiang, Qinghai, Gansu,
Ningxia, Hebei, Henan, Sichuan, Yunnan lan Beijing.

Suku iki nduwèni basa dhéwé lan aksara dhewe. Basa kang digunakake iku basa
Mongolia saka basa Altai. Basa Mongolia nduwèni telung dialek ya iku: Inner
Mongolia, Barag-Buryat lan Uirad. Ana Script Suku Mongolia kang digawé nalika
abad-13 miturut naskah kuna Huihu lan Uighur.

Suku Mongol kang urip ing papan suket kang dawa, banjur wong suku mongol akèh
kang dadi tukang ngingu kewan, saliyane iku uga dadi tani. Nalika abad ka-16
suku Mongol percaya marang Shamanisme nanging ngalih dadi Lamaism nalika Dinasti
Yuan.



https://jv.wikipedia.org/wiki/Suku_Han

Suku Han (Hanzi sedherhana: 汉族; Hanzi tradisional: 漢族; hanyu pinyin: hanzu) iku
suku mayoritas kang ana ing Tiongkok. Sukuiki éntuk jeneng saka Dinasti Han lan
nduwèni sajarah kang dawa wiwit 2200 taun kepungkur. jeneng Han digunakake
kanggo ngarani bangsa Tiongkok wis suwe, kedadean iku amarga Dinasti Han kang
makmur lan mrentah Tiongkok suwene 400 taun punjul. Nalika Dinasti Han kuwasa
akèh babagan kang maju, kayata kabudayan, nasionalisme, ékonomi, lan pulitik.

Suku Han iku suku kang paling gedhé ing donya. 19 % saka wong donya, lan 91 %
saka warga Cina iku asale saka Suku Han. Suku Han akèh sing urip ing Asia,
kayata Laos, Nepal, Tanzania, Kamboja, lan Thailand.

Suku Han nduwèni kurang luwih 4000 taun cathetan sajarah. Suku Han sumebar ing
kabèh Tiongkok, lan padha nggunakake Hanyu Basa Han. Sajarah Hanyu dawa lan akèh
nduwèni tetembungan. Saiki Hanyu nggunakake Hurup Blok pesagi (fangkui Hanzi),
kang maju saka Jiaguwen lan Jinwen.

Wong suku Han iku sregep, lan prigel gawé kabudayan kang misuwur. Wiwit jaman
Chunqiu(770-476 SM), wong Han wis miwiti mbangun pertanian lan irigasi. Irigasi
Dujiangyan di Sichuan dibangun nalika jaman Zhanguo(475-221 SM) nganti saiki
isih isa digunakake.



https://jv.wikipedia.org/wiki/Sudoku

Sudoku (数独, sūdoku?), uga dikenal minangka Number Place utawa Nanpure, iku
sajinis teka-teki logika. Angkahé kanggo ngisi angka-angka wiwit saka 1 nganti 9
ing sajroning jaring-jaring 9×9 sing dumadi saka 9 kothak 3×3 tanpa ana angka
sing padha ing larikan, kolom utawa kothak. Sepisanan kababr ing sawijining
koran Prancis ing taun 1895 lan mbokmanawa dipengaruhi déning matematikawan
Swiss Leonhard Euler, sing agawémisuwur Latin square.

Versi modern dolanan iki diwiwiti ing Indianapolis taun 1979. Banjur dadi
misuwur manèh ing Jepang taun 1986, nalika penerbit Nikoli nemokaké teka-teki
iki sing diripta déning Howard Garns.

Jeneng "Sudoku" iku cekakan basa Jepang saka "Suuji wa dokushin ni kagiru"
(数字は独身に限る, "Suuji wa dokushin ni kagiru"?), tegesé "angka-angkané kudu tetep
tunggal".

Senadyan Sudoku kanthi 9 x 9 kothak sing kabagi dadi 3 x 3 blok minangka jinis
sing paling umum, nanging sejatiné akèh jinis utawa varian liyané kayata 4x 4
sing kabagi dadi 2x2 blok, kothak 5x5 kanthi blok pentomino ya iku blok sing
dumadi saka limang kothak singkagandhèng lan wanguné werna-werna). Ana uga
kothak 7x7 sing kabagi jroning blok-blok wolung kothak (heptomino)

Jinis liyané (sing luwih rumit) antara liya kothak 16x16 kanthi isian
angka/aksara 1 nganti F (angka hexadesimal). Banjur ana manèh Mini Sudoku ( 6x6
kanthi 3x2 blok), Killer Sudoku, Hyper Sudoku, Extreem Sudoku, Diagonal Sudoku,
Squiffy, Sudoku Alfabet, Su Moji, Sum Sudoku, Cryptogram Sudoku, Circular
Sudoko, Assembling Sudoku, Pathfinder, Kakuro lan liya-liyané.



https://jv.wikipedia.org/wiki/Stasiun_sepur

Setatsiyun sepur utawa uga ditulis minangka setasiyun, tasiyun utawa stasiun iku
papan mandheging sepur. Ing papan iki para penumpang bisa munggah-mudhun nalika
nganggo sarana transportasi sepur. Saliyané stasiun, ing mangsa kapungkur
dikenal uga halte sepur sing nduwèni fungsi amèh padha karo stasiun sepur.
Tumrap laladan/kutha sing nembé dibangun manawa stasiun portabel bisa
dipigunakaké minangka halté sepur.

Tembung setatsiyun iku dijupuk saka basa Walanda station (/stat.ˈsʲɔn/,
/stɑt.ˈʃɔn/). Banjur basa Walanda njupuk saka basa Prancis Kuna estacion.
Nanging ing basa Prancis, setatsiyun sepur iku sajatiné diarani la gare, kejaba
setatsiyun métro sing diarani station. Iki tembung silihan saka basa Inggris.
Banjur tembung estacion iku saka Latin stātiō utawa stātiōnem.

Setatsiyun gedhé biasané diwènèhi perlengkapan sing luwih akèh tinimbang stasiun
cilik kanggo nunjang kenyamanan penumpang lan calon penumpang sepur, kaya ruang
tunggu (VIP mawa AC), rèstoran, toilèt, mushola, area parkir, sarana kaamanan
(pulisi khusus sepur), sarana komunikasi, dipo lokomotif, lan sarana pangisèn
bahan bakar. Ing papan jeneng stasiun sing dibangun ing jaman Walanda, umumé
dilengkapi kanthi ukuran èlevasi rata-rata wewengkon iku saka lumahing segara,
umpamané Stasiun Bandung ing sangisoré ana tulisané plus-minus 709 mèter.



https://jv.wikipedia.org/wiki/Star_Wars

Star Wars (basa Jawa: Perang Bintang) ya iku seri filem wiracarita, fiksi
ngèlmiah, opera antariksa Amerika Serikat ingkang didamel karo George Lucas.
Film ikii filem ingkang dibagi dadi carita trilogi, ingkang saka filemé boten
ana urutané. Trilogi kapisan utawa diarani trilogi asli iku babagan saka episode
IV, V lan VI ingkang dirilis nalika taun 1977 kanthi taun 1983. Nanging trilogi
ingkang kapindho utawa trilogi prekuel babagan saka episode I, II lan III
dirilis miwiti taun 1999 kanthi taun 2005.

Tema barung ingkang sajroning filem Star Wars ya iku sèmangat lan pèrjuangan ing
alamé dunya lan semésta ingkang abadi saka kabecikan lan candala. Tema iki
dicaritakaké saka kasaimbangan sakak kabecikan lan ala ingkang digambaraké
nganggo kakuata "The Force"

Seri filem iki uga gadhah carita ing sajroning kulawargané Skywalker ingkang
sampun diramal bakal migati kasaimbangan "The Force". Déning kasaimbangan iki
didamel kaliyan Luke Skywalker, anak Anakin Skywalker lan Leia Organa.



https://jv.wikipedia.org/wiki/Sosis

Sosis ya iku daging kang wis digiling lan wis dicampur bumbu-bumbu, lemak, bahan
pengiket, bahan pengisi, banyu, irisan bawang, ndhog, lan bahan- bahan liya.
Kabeh bahan mau banjur dilebokake ing selongsong(casing) banjur dijiret ing
pucuke lan langsung digodhog.

Jeneng sosis asale saka basa Latin “Salsus”, artine diasike utawa diawetke.
Jaman biyen, nalika mesin pendingin durung ditemokake kanggo ngawétake daging,
mula nggawé sosis dadi salah siji alternatif. Dinuga sosis digawé déning wong
Sumaria ( saiki Irak ) udakara taun 300 SM. Sosis sing kapisan dikenali saka
dokumen Yunani kang katulis udakara taun 500 SM. Ing perkembangane sosis saiki
dadi pangan kang populer ing donya, kanthi Jerman dadi kiblate. Sosis kanggo
wong Jerman ya iku kalebu panganan primer lan luwih saka1200 macem sosis digawé.
Pertamane sawijining tukang daging kang pinetr nduwèni ide kanggo nyampur daging
giling karo uyah lan bumbu – bumbu kang dilebokake ing selongsong. Banjur
selongsong daging mau dimasak kanthi digodhog, diasep, utawa digaringake.
Pengasapan dadi salah siji metode pengawétan kang populer tekan saiki.

Proses dilakukake kanthi ngiris daging gedhene sak tlapak tangan (10X10X2 cm)
lan diolesi uyah lan campuran gula (1%), garam kristal NaNO2 utawa KNO2 (7,5
gram kanggo 50 kg daging) banjur sodium aritrobat akehe 22,5 gram kanggo 50 kg
daging. Curing dilakokake ing suhu 2 – 4 0C suwene sakdino sakwengi. Nalika gawé
adonan dilakukake pencincangan, menehi bumbu-bumbu kaya uyah, gula pasir, bawang
putih, merica, sendawa, masako, Sodium Tripoliphosphat (STPP), binding, lan
filling. Banjur daging dilebokake ing selongsong. Selongsong umum digawé saka
usus sapi, kambing, domba, lan babi.

sosis ngandhut gizi kang cukup dhuwur, tapi kandhutan kolesterol sosis uga
dhuwur lan bisa nyebabke hipertensi. Apamaneh kandhutan uyah sosis uga dhuwur.

Ketentuan mutu sosis saka Standar Nasional Indonesia (SNI 01–3820-1995) ya iku:
kadar banyu maksimal 67 persen, abu maksimal 3 persen, protein minimal 13
persen, lemak maksimal 25 persen, lan karbohidrat maksimal 8 persen.



https://jv.wikipedia.org/wiki/Skala_Mohs

Skala Mohs ya iku skala pangukuran kang dipigunakaké kanggo ngukur tingkat
kakerasan (atos empuké) sawijining mineral. Skala iki ditemokaké déning
mineralogis Jerman, Friedrich Mohs taun 1812. Mohs ndèfinisèkaké 10 tingkatan
kakerasan mineral, kang wektu iku wis ditemokaké kabèh kajaba watu permata.
Skala iku nuduhaké 1 kanggo kang "paling empuk" lan 10 kanggo kang "paling
atos". Kakerasan sawijining bahan diukur kanthi golèk bahan paling atos kang
bisa digorès déning bahan kang diukur, lan/utawa bahan paling empuk kang bisa
nggorès bahan kang diukur. Contoné, yèn sawijining bahan bisa digorès
déningapatit nanging ora bisa digorès déning fluorit, tingkat kakerasan bahan
kasebut ing skala Mohs ya iku 4,5.

Tabel ing ngisor iki nuduhaké perbandingan karo kakerasan mutlak kang diukur
nganggo sklerometer.

Ing skala Mohs, kuku nduwèni biji 2, koin tembaga duwé biji 3, péso 5, kaca 5,5
lan wesi 6,5. Sawijining tabel alternatif dikenalaké kanggo ngakomodir
bahan-bahan tambahan kang ing tabel lawas duwé angka kakerasan ing antarané 2
nilai.



https://jv.wikipedia.org/wiki/Sitologi

Biologi sel (uga disebut sitologi, saka basa Yunani kytos, "wadhah") iku èlmu
sing nyinaoni sèl. Bab sing disinaoni jroning biologi sèl nyakup sifat-sifat
fisiologis sèl kayata struktur lan organel sing ana ing njeron sèl, lingkungan
lan antaraksi sel, dhaur urip sèl, panyigaran sèl lan fungsi sel (fisiologi),
nganti patining sel. Bab-bab mau disinaoni ing skala mikroskopik uga ing skala
molekular, lan sel biologi nliti organisme mawa sèl tunggal kayata baktèri uga
sèl-sèl kaspesialisasi ing organisme multisel kayata manungsa.

Kawruh ngenani komposisi lan cara tandang gawéné sèl arupa babagan paling dhasar
kanggo kabèh bidhang èlmu biologi. Kawruh ngenani pepadhan lan prabédan ing
antarané manéka jinis sel iku babagan wigati khususé kanggo bidhang biologi sèl
lan biologi molekular. Pepadhan lan prabédan paling dhasar mau nuwuhaké téma
pamanunggal, sing mungelaké prinsip-prinsip sing disinaoni saka sawijining sèl
diekstrapolasikaké lan digeneralisasikaké ing jinis sèl liya. Panalitèn biologi
sèl gegandhèngan raket karo génétika, biokimia, biologi molekular, lan biologi
perkembangan.

Protein disintesis déning ribosom ing sitoplasma. Proses kasebut juga dikenal
minangka translasi protein utawa biosintesis protein. Sawetara jinis protein,
upamané protein sing bakal digabungaké menyang membran sèl (protein membran),
ditranspor menyang retikulum endoplasma (RE) sajroning proses sintesisé lan
sabanjuré diprosès ing badan Golgi. Saka badan Golgi, protein membran bisa
ngalih menyang membran plasma (membran sèl), menyang kompartemen subselular
liyané, utawa bisa uga disekresiaké metu saka sèl. Retikulum endoplasma bisa
dianggep minangka "kompartemen papan sintesis protein membran", déné badan Golgi
bisa dianggep minangka "kompartemen papan pamrosesan protein membran". Ana
aliran protein semi-konstan liwat kompartemen-kompartemen kasebut.
Protein-protein sing ana ing RE lan badan Golgi berasosiasi karo protein-protein
liya nanging tetep ana ing kompartemené dhéwé-dhéwé. Protein-protein liya "mili"
liwat RE lan badan Golgi menyang membran plasma. Saka membran plasma, protein
wusanané diurai manèh ing sajroning kompartemen intraselular lisosom dadi asam
amino-asam amino panyusuné.

Sing dimaksud isolasi sèl ya iku proses panjupukan sawijining partikel sèl saka
papan asalé kanggo diteliti luwih jero. Sèl bisa diisolasi saka suspensi
jaringan.

Sawisé diisolasi, sèl dituwuhaké (diperbanyak) nganggo cara in vitro (migunakaké
media) utawa in vivo (nglibataké sèl urip).

Ana 2 macam biakan utawa kultur, ya iku biakan primer lan biakan sekunder.
Biakan primer ya iku biakan sing dijupuk langsung saka jaringan organisme tanpa
proliferasi sèl sacara in vitro. Sauntara iku, biakan sekunder ya iku biakan
sing dikembangbiakaké saka biakan primer, biasané di-refresh jroning jangka
wektu tinamtu.

Sèl hibrid ya iku gabungan loro sèl béda sing dadi siji inti sèl. Tujuan digawé
sèl hibrid ya iku kanggo mbentuk antibodi monoklonal.

Fraksinasi sèl ya iku pamisahan sèl dadi organel lan molekul, biasa dilakoni
karnthi sentrifugasi. Sentifugasi minangka tahap pisanan jroning fraksinasi,
misahaké organel adhedhasar ukuran lan densitasé. Prinsip sentrifugasi ya iku
kanggo ngolèhaké organel sing gedhé, diperlokaké kacepetan sentrifugasi sing
alon, lan suwaliké.



https://jv.wikipedia.org/wiki/Sistem_saraf_pusat

Sistem saraf pusat (SSP) ngliputi otak (Latin: ensephalon) lan sumsum balung
mburi (Latin: medulla spinalis). Kaloroné arupa organ kang lunak banget, kanti
fungsi kang penting banget mangka perlu perlindungan. Sakliyane tengkorak lan
ruas-ruas balung mburi, otak uga dilindungi 3 lapisan selaput meninges. yèn
membran iki kena infeksi mangka bakal dadi radang kang disebut meningitis.

Senajan otak lan sumsum balung buri duweni materi pada ananging susunane beda.
Ing otak, materi kelabu mapan ing bagiyan jaba utawa kulite (korteks) lan
bagiyan putih mapan ing tengah. Ing sumsum balung buri bagian tengah arupa
materi kelabu kang bentuke kupu-kupu, wondene bagian korteks arupa materi putih.

Ing penampang melintang sumsum balung mburi ketok bagiyan jaba kanti warna
putih, wondene bagiyan jero awujud kupu-kupu lan kanti warna kelabu. Ing
penampang melintang sumsum balung mbur ana bagiyan kaya swiwi kang kabagi atas
swiwi nduwur disebut tanduk dorsal lan swiwi ngisor disebut tanduk ventral.
Impuls sensori saka reseptor dihantar mlebu marang sumsum balung mbur lewati
tanduk dorsal lan impuls motor metu saka sumsum balung mburi lewat tanduk
ventral tumuju efektor. Ing tanduk dorsal ana badan sel saraf penghubung
(asosiasi konektor) kang bakal nampa impuls saka sel saraf sensori lan bakal
menghantarkannya marang saraf motor



https://jv.wikipedia.org/wiki/Seni_ukir

Seni Ukir utawa Seni Tatah ya iku cabang karya seni rupa kang kagolong seni
terapan uga ngandut biji kaéndahan utawa nyenengaké sarta cara nggawéné nganggo
piranti tatah lan palu. Seni ukir bisa digolongaké ing sakjroning seni terapan
ing seni rupa karana seni ukir asring dibutuhaké sakjroning panguripan ing
masarakat sakdina-dina. Sarta ukiran ing wujud piranti terapan kanggo ngéndahaké
saéngga nyenengaké.

Asil saka seni ukir diarani ukiran. Seni ukir kang migunakaké tatah kanggo
perabot saka kayu kayata lemari, kursi, méja, bufèt, ranjam, lan barang-barang
kabutuan omah liyané, bisa mbentuk ukiran kang apik.

Kutha kang misuwur ukirané ya iku Kabupatèn Jepara kang dadi julukan kutha ukir.

Seni ukir awal mulané ana ing Indonésia kanggo ngèndahake omah utawa bangunan
kayata lawang,cendela, gebyok utawa bagean salah sijiné kang ana ing omah.Seni
ukir uga ana ing sakjroning perahu, perisai, lan wujud liyané kang bisa diukir
utawa dihiasi karo ukiran.Bangsa Hindu ing Indonésia, lan ing mangsa bangsa
kahanan panguripan isih primitip, wiwit iku bangsa Indonésia ngenal ukiran lan
wis pinter ngukir ana ing kayu, watu, wesi lan waja. Corak ukir primitip bisa
ditemukake ing piranti-piranti kang dimumpanggatake kanggo upacara-upacara
adat.Kahanan kaya mengkana kawujud ana ing laladan Sumatra Kulon lan Toraja kang
dihiasi warna-warna seni ukir.Ing Irian Jaya ngiasi omah karo ukiran tembus karo
motif manungsa lan kèwan kang dilambangake lan dianggep leluhur (nenek
moyang).Wujud perahu kang ana ing Bugis, Madura, lan Lombok asring dihiasi karo
ukiran kang ngambarake panguripan ana ing segara. Ing Jawa lan Ing Bali bisa uga
ditemukake oamah utawa piranti (alat) kang dihiasi karo ukiran-ukiran.

Sakjrojing bangsa Hindu teko ing Indonésia ing abad I, seni ukir Indonésia kang
utama seni ukir ing jawa ndadekake pangembangan karana anané prabawa kang anané
corak ukir Hindu.Mangsa misuwur seni ukir ing Indonésia kurang luwih wiwit abad
X (sepuloh) ya iku mangsa misuwuré raja-raja Hindu-Budha kang ana ing Jawa
Tengah.Ukiran ing mangsa abad X bisa digolongake ing seni ukir kuno (klasik)
kang bisa dibuktekake anané bangunan candhi ing Jawa Tengah kayata andi
Borobudur lan candhi Lara Jonggrang.

Seni ukir kuno utawa seni ukir klasik Indonésia kasebut bisa ndadekake panutan
perkembangan seni ukir ing mangsa-mangsa sakbanjuré.Ing jawa kang didadekake
pusat kerajaan Hindu kang akhire ing kerajaan Majapahit kang dumunung ana ing
laladan Jawa Wetan kang munculake gaya seni ukir Pajajaran, Cirebon, Mataram,
Surakarta, Jepara lan Majapahit.Seni ukir kang ana ing kerajaan Jawa Wetan ing
abad XVI bisa munculake tandha-tandha kayata seni ukir kang nganggo corak
dekoratif.Ana uga laladan-laladan kang ura kena prabawané corak ukir Hindu kaya
laladan Toraja, Bugis, lan Iriankang nahanake wujud laladan kang asli kang
relegius magis lan kanthi wujud ekspresip.

Jenising seni ukir kang dikasilake ing para seniman utawa pangrajin kapengkar
ana enem macem:



https://jv.wikipedia.org/wiki/Sari

Sari utawa saree utawa shari ya iku sakah sawijining kain kang dianggo déning
wanita ing India, Bangladesh, Nepal lan Srilangka. Sari iku sandhangan kang
arupa kain lan ora dijahit, modhele macem-macem lan dhawane bisa nganti 4-9
meter kang digubetake ing awak mawa modhel kang werna-werna. Jinis kang paling
umum ya iku kang digubetake ing bangkekan lan pucuke disampirke ing pundak
nganti geger mburi. Sari biasane kanggo nutupi petticoat utawa bagiyan njero
(pavada/pavadai ing India Selatan lan Shaya India Timur), karo Blus choli utawa
ravika. Choli duwé lengen cendhak lan bagiyan gulune rada mangisor tujuane
kanggo warga Asia Selatan rikala mangsa ketiga kang panase ora umum.

Cholis manawa backless utawa gaya halter neck. Iki biasane ana hiasan bordir lan
bisa dianggo rikala nekani acara-acara tartamtu. Wanita ing militer, uga duwé
seragam sari. Rikala nembe nganggo sari tentara wanita nganggo kemeja lengen
cendhak lan sari diselipake ing bangkekan. Sari dikembangake mawa usaha garmen
dhéwé ing India Kidul lan Loring wektu kang barengan. Sari iki uga dadi
pralambang tibane rahmat marang wanita India.

Tembung sari asale saka basa Sansekerta “Sati”, lembaran kain kang tegese padha
karo Sadi ing Prakit lan nglebur dadi Sari ing basa Hindi. Tembung “Sattika”
diarani mawa nggambarake sandhangan wanita kuno ing India, saka literatur
Buddhis Kain kasebut diarani Jataka. Iki padha karo Sari ing jaman modern.

Ana ing sajarah sandhangan Sari ing India kang ditelusuri meneh ing pradaban
lembah Indus, kang ngembang suwene 2800-1800 SM ing cedhake perangan kulon
bawana Asia. Gambaran pisanan kang dingerteni saka sari ing India ya iku patung
salah sawijining Imam ing lembah hindus kangg nggantungake kain.

Geguritan Tamil kuno, kaya Silappadhikaram ing basa sansekerta, Kadambari déning
Banabhatta, nggambarake wanita ing jero kain kang endah utawa sari. Prasasti
watu kuno saka Gangaikonda Cholapuram ing cathetan Tamil duwé rujukan marang
tenunan kain sari. Ana ing tradisi India Kuno lan Natya Shastra (salah sawjini
carita India kuna kang nggambarake tari lan sandhangan kang dianggo ing kono),
udel kang dhuwur dianggep dadi sumber panguripan lan kreativitas, mula dijarak
ora ditutupi karo sari.



https://jv.wikipedia.org/wiki/Sajarah_Prancis

Tapak tilasipun kawontenan manungsa ing Prancis sampun wonten 1.800.000 warsa
kapengker . Kinten-kinten wekdal punika nedahaken menawi évolusi ngengingi
sajarah Prancis punika panjang sanget . Warsa 600.000 SM manungsa ngginakaken
geni. Ing antawisipun warsa 35.000-10.000 SM, évolusi sajarah wiwit katingal
langkung cetha nalika mlebet satunggaling tahap pangrembakan ingkang
dipunwastani jaman Palaéolitikum. Jaman Palaéolitik ingkang tinandha kanthi
karya-karya seni rupa ingkang nggadhahi mutu sae paling wiwitan kadosta ingkang
katingal saking manéka pethétan ing gebyoking guwa ing Lascaux utawi réca-réca
alit kadosta réca Venus saking Brassempouy. Warsa 10.000 SM, kawontenan iklim
ngalami ewah-ewahan ingkang ageng . Jaman ès sampun paripurna lan kagantosaken
déning periode ingkang iklimipun langkung sedeng. Mammaouth ugi sampun kandeg,
déné rusa kutub tumuju lèr. Sapérangan jinising kéwan sanesipun wiwit
dipundadosaken kéwan pangingon kadosta segawon ing warsa 800 SM. Kususipun ménda
lan ménda gibas ing warsa 6000 SM ing wewengkon kiduling Prancis lan lembu ing
warsa 5.000 SM. Ing antawisipun warsa 10.000 dumugi 5.000 SM punika dipunwastani
minangka periode Epipaleolitik utawi Mesolitik ingkan puncakipun ing révolusi
Néolitik lan dusun-dusun purba, manungsa lajeng dados pambudidaya alam. Évolusi
lamat-lamat punika ingkang dipunlukisaken lumantar ringkesan kronologis ingkang
ngiket salebetipun roman La Guerre du Feu anggitanipun J.-H. Rosny.

Wiwit milenium kaping 6 SM kadadosan pergeseran pola pagesangan pendhudhuk ing
Barat. Wiwit jaman punika Prancis kenging kalih prabawa ingkang salajengipun
dados ciri ajeg sajarah inggih punika arus prabawa ingkang dhateng saking
kawasan Laut Tengah lumantar pangrembakan pelayaran maritim paling wiwitan, lan
arus prabawa saking kawasan lembah Kali Danube ing Éropah Tengah. Lumantar
kaling alur hubugan punika ingkang asalaipun saking Wetan. Senajan kadar prabawa
ing saben wewengkon bènten-bènten, ananging asil patemon kanthi unsur-unsur
njawi punika dadosaken sadaya ing setunggal tipé évolusi ingkang sami, inggih
punika komunitas-komunitas petani purba ingkang nglompok mbentuk satuan-satuan
dusun, sarta nerapaken satunggaling sistem produksi campuran antawisipun
peternakan, pertanian, lan kerajinan, tuladhanipun pandamelan tembikar.
Kawontenan punika ngeteraken tiyang-tiyang ingkang kathah-kathahipun tasih
nindakaken pola pagesangan pindhah-pindhah punika sangsaya dadosaken masarakat
nindakaken pola pagesangan kanthi ajeg. Kanthi ajeg wonten satunggaling
wewengkon tartemtu, ingkang strukturipun dipuntemtokaken piyambak, pramila
kadadosan ewahing tata pagesangan ingkang utami sanget salebeting
komunitas-komunitas padusunan punika kanthi nerapaken pola hierarki sosial
ingkang adhedhasar paclathon, jinising pagaweyan, lan peranan saben-saben
tiyang. Kanthi cara punika dadosaken tiga satuan wewengkon ageng ing gadhahi
ciri kas.

Wewengkon Prancis ingkang pisanan ngalami fenomena Neolitik wiwit milennium
kaping 5 SM inggih punika wewengkon kidul (Midi). Prabawa njawi ingkang nyawiji
ing kawontenan punika utaminipun saking kawasan Laut Tengah. Kawontenan tembikar
kanthi tatahan pethétan kulit kerang saking wewengkon punika, ingkang dipunsebat
cardium, saking istilah kabudayan cardiale. Kabudayan punika sumebar ngantos
sekubenging wewengkon pesisir Laut Tengah, sanajan namung kasil mlebet kirang
saking 100 kilometer ing wewengkon terpencil. Pendhudhuk kanthi kabudayan
cardiale punika tasih tumemplek kanthi kabiyasan lami kadosta methik tandhuran,
manggen ing guwa-guwa watu, ngingu mendha lan mendha gibas, sarta nanem gandung
lan Hordeum vulgare (orge). Sampun wonten bentuk-bentuk panggenan ingkang
kawangun ing dataran terbuka minangka perintis wujud dusun, kadosta
dipunpanggihi ing situs Couthezon ing wewengkon Vaucluse ingkang gubuk-gubukipun
bunder. Lumebet millenium kaping 4 SM prabawa kabudayan cardiale punika sumebar
ngantos njangko wewengkon-wewengkon ing sigaran lèr (situs Roucadour ing
wewengkon Lot), senajan lingkup panyebaranipun tetep winates. Sejatosipun
ingkang pisanan ngembangaken kabudayan pertanian inggih punika
wewengkon-wewengkon ing belahan wetan Prancis. Kabudayan punika sinebat rubanée
satunggaling istilah ingkang ugi saking name jinis kerajinan tembikar ingkang
pinethétan goresan kanthi wujud spiral, uliran, utawi lengkungan. Kabudayan
punika dipuntepangaken déning klompok-klompok pamdhateng saking Lembah Danube
lan kawasan Éropah Tengah. Kelompok-kelompok ing pangrawuh saking lembah Danube
lan kawasan Éropah Tengah. Klompok-klompok ingkang dumugi kanthi bekta uba rampe
jangkep lan lajeng bikak tegalan ing nginggilipun lahan-lahan kanthi lapisan
lemah endapan (loess) ingkang subur, lan bangun dusun-dusun kanthi gegriya ing
dhawanipun ingkang mancik 8-40 meter. Tapak tilas leng tilasanipun saka pancang
saking griya-griya kala wau dipunpanggihi ing sapérangan situs purbakala, ing
Cuiry-lès-Chaudardes (Aisme) lan ing Charmoy (yonne). Ing nginggilipun lahan
ingkang tumata rapi lan dipunparingi pager semak belukar minangka panjagi, para
petani kala wau tetanem (serealia) sarta ternak lembu lan babi. Ing mangsa
punika laladan-laladan pesisir Samudra Atantik Tengah ngalami satunggaling
fénomena budaya sanès, inggih punika kabudayan Megalitik. Sampun dangu kabudayan
punika tansah dipungayutaken kaliyan tiyang-tiyang Celt (ide ingkang ngantos
sapunika tasih wonten ing tokoh Obelix ing serial komik Asterix). Sejatosipun
dolmèn-dolmèn ingkang paling sepuh saking milenium kaping 5 SM. Dolmèn utawi
meja watu punika ingkang wiwitanipun dipundeleh ing salabetipun bangunan tumulus
utawi cairan inggih punika ruangan mayit. Mènhir utawi tugu batu ngantos
samangké tasih boten gampil dipunpastèkaken umuripun lan hambok menawi
dipundamel paling wingking. Ginanipun tasih dados teka-teki, kalebet deretan
menhir ingkang dipunpanggihi ing Carnac. Pandamelan monumen-monumen ageng kala
wau kadosta ménhir-ménhir ingkang dipunpanggihi ing Barnenez caketipun Morlaix,
utawi wewangunan-wewangunan tulus ing Bougon (Deux-Sèvres), nyirataken
kawontenan satunggaling wujud masarakat ingkang gadhahi tatan organisasi lan
hiérarki. Kawontenan bentuk-bentuk arsitéktur asli kados punika sejatosipun
gegayutan kaliyan manéka éwah-éwahan pola ékonomi ingkang caket sesambetanipun
kaliyan gejala manggen netep lan pangrembakan pertanian.

Kabudayan Chasséen asalipun saking satunggaling situs purbakala, Chassey,
ingkang dumunung ing wewengkon Saône-et-Loire, sanajan kabudayan punika
aslinipun saking wewengkon kidul (Midi). Ing salebeting kabudayan punika
unsur-unsur prabawa laut Tengah katingal punjul. Kanthi wekdal ingkang boten
dangu, kabudayan punika sampun sumebar ing sapérangan wewengkon Prancis, kejawi
ing wewengkon-wewengkon wétan. Ciri utami saking kabudayan Chasséen inggih
punika punjulipun pangrembakan pendhudhuk sarta kagiyatan pertanian. Papan
panggenan, sangsaya kathah awit dipunadegaken dusun-dusun ageng kadosta
Saint-Michel-du-Touch lan Villeneuve-Tolosane ing lembah Kali Garonne, ingkang
ambanipun 20 lan 15 hektar. Ing sapérangan wewengkon dipunbikak lahan-lahan
pertanian enggal kanthi ciri kas kanthi wujud perkampungan mawa bèntèng ing
kawasan Wetan-Tengah, inggih punika kabudayan tiyang Matignons (Charente) lan
Peu-Richardn(Charente-Maritime), ingkang bènten kaliyan budayan Chasséen. Ing
wewengkon-wewengkon pinggiring danau ugi wonten dusun-dusun, tuladhanipun
Charavines ing pinggiring Danau paladru (Isère).

Ing antawisipun warsa 2500-2000 SM inggih punika mangsa pangrembakan
peradapan-peradapan Neolitik ingkang tinandha kanthi mindhakipun intènsitas
palenggahan lahan. Kabudayan Fontbouisse, ing wewengkon pedalaman Montpellier
inggih punika tuladha sae kanthi cacah perkampungan ingkang kathah (20-25
perkampungan saben 100 km²) kaperang dados bidang-bidang laham pinisah ingkang
tumata nglompokaken para pendhuhuk dataran rendah lan pendhudhuk dataran tinggi,
para peternak lan petani, perkampungan Fontbouisse lan Cambous (Hérault) ingkang
nggadahi gubuk-gubuk kanthi wujud bunder sarta bangunan-bangunan ageng saking
watu lonjong ingkang minangka kandhang ménda gibas. Gejala pangrembakan ingkang
sami katingal ing wewengkon aliran Lèpèn Seine (Bassin Parisien), inggih punika
lembah Lèpèn Seine, Oise lan Marne. Ananging babagan ingkang paling katingal ing
mangsa punika inggih ngginakaken logam (emas lan tembaga). Metalurgi sampun
tinepang ing dunya Wetan wiwit warsa 6000 SM, lajeng dumugi Kilèn. Papan
panggenan ingkang pisanan ngginakaken wiji tembaga inggih punika wewengkon
Cévennes lan wewengkon Massif Central sisih Kidul-wétan . Papan panggenan punika
ugi dipunpanggihi ciri kabudayan Fontbouisse ananging ingkang ngrembakakaken
metalurgi ing sakubenging Éropah inggih punika klompok ingkang asal-usulipun
tasih dadosaken silang pamanggih ingkang winastan tiyang Companiformes . Asma
punika saking gelas kanthi wujud loncèng ingkang gegayutan kaliyan ekspansi
klompok punika . Periode Néolitik punika ingkang nglarasaken anggenipun
ngginakaken barang-barang tradisional saking watu kaliyan benda-benda logam
ingkang nembé wonten ingkang ugi dipunwastani periode Chalcolitik.



https://jv.wikipedia.org/wiki/Saint-Denis

Saint-Denis minangka satunggaling komune wonten ing pinggiran lèr Paris,
Perancis. Dumunung 9.4 kilometer (5.8 mil) saking pusat kutha Paris. Saint-Denis
minangka sous-préfecture wonten ing département Seine-Saint-Denis, dados kutha
krajan Arondisemen Saint-Denis.

Saint-Denis minangka griya kanggé nekropolis kerajaan Basilika Saint Denis lan
ugi lokasi biara ingkang sami sesambungan. Ugi griya kanggé stadion nasional
Perancis, Stade de France, ingkang dipunbangun kanggé ngawontenaken Piala Donya
FIFA 1998.

Saint-Denis minangka pinggiran kutha industri ingkang mangsulaken basis
èkonominipun. Kathah-kathahipun tiyang ingkang dumunung wonten ing Saint-Denis
minangka imigran Muslim saking tilas koloni Perancis.

Dumugi abad kaping 3 Saint-Denis minangka papan dunung alit ingkang nama
Catolacus utawi Catulliacum, mbok menawi "papan dunung Catullius", satunggaling
tuan tanah Galia-Romawi. Sakitar taun 250, uskup Paris kapisanan, Saint Denis,
dipunmartiraken wonten ing bukit Montmartre lan dipunsarèkaken wonten ing
Catolacus. Lajeng pasarèyanipun dados kuil lan pusat ziarah, kanthi bangunan
Biara Saint Denis, lan pemukiman punika gantos nama dados Saint-Denis.

Taun 1793, sadangunipun Revolusi Perancis, Saint-Denis gantos namanipun dados
Franciade wonten ing penolakan agama. Taun 1803, wonten ing sangandhapipun
Konsulat Napoléon Bonaparte, kutha punika migunakaken nama dangunipun, inggih
punika Saint-Denis.

Sadanguning sujarahipun, Saint-Denis kagayutaken kaliyan papan dunungipun
kerajaan Perancis; wiwit Dagobert I, mèh saben raja Perancis dipunsarèkaken
wonten ing basilika punika.

Ananging, Saint-Denis langkung sepuh. Wonten ing abad kaping 2, wonten
sawijining désa Galia-Romawi ingkang nama Catolacus wonten ing papan ingkang
dipundunungi Saint-Denis sapunika. Saint Denis, uskup kapisanan Paris lan santa
patron Perancis, dipunmartiraken taun 250 lan dipunsarèkaken wonten ing
pasarèyan Catolacus. Pasarèyan Denis dados papan ziarah.

Sainte Geneviève, sakitar 475, kagungan sawijining kapel alit ingkang
diunmadhegaken wonten ing pasarèyan Denis, lajeng dados papan kondhang kanggé
ngibadah.

Sadangunipun Abad Pertengahan, amargi kamardika ingkang dipunparingi déning
Dagobert, Saint-Denis ngrembaka sanget. Pedagang saking sadaya wewengkon Éropah
(lan saking Kekaisaran Bizantium) rawuh saperlu mirsani pekenipun.

Sadanguning Perang Agama Perancis, Pertempuran Saint-Denis ingkang
dipuntindakaken antawisipun Katolik lan Protestan tanggal 10 November 1567.
Protestan dipunkasoraken, ananging komandan Katolik Anne de Montmorency séda.
Taun 1590, kutha punika kasor déning enry IV, ingkang pindhah agama dhateng
Katolik taun 1593 wonten ing biara Saint-Denis.

Raja Louis XIV madhegaken sapérangan industri wonten ing Saint-Denis: kincir
angin lan pengering. Ingkang dados panerus, Louis XV, ingkang putranipun
minangka biarawati wonten ing papan dunung biarawati, Carmelite, remen kaliyan
kutha punika: piyambakipun mbiyangun kapel wonten ing papan punika lan ugi
ndandosi bangunan biara kerajaan.

Sadangunipun Revolusi Perancis, boten namung kutha punika ingkang dipunsukani
nama "Franciade" wiwit 1793 dumugi taun 1803, ananging nekropolis kerajaan
dipunrebut lan dipunrisak. Sisanipun kapindhahaken saking pasaréyan lan
dipunbuwang sesarengan;sadanguning Restorasi Perancis, wiwit boten saged
dipundamel malih, lan dipunkuburaken wonten ing osuari umum.

Raja pungkasan ingkang dipunsumpah wonten ing Saint-Denis inggih punika Louis
XVIII. Sasampunipun Perancis dados republik lan kekaisaran, Saint-Denis kicalan
hubungan kaliyan kerajaan.

Tanggal 1 Januari 1860, kutha Paris dipunwiyaraken kanthi nganèksasi komune
sakitaripun. Amargi punika, komune La Chapelle-Saint-Denis dipunbisak lan
dipunpérang antawis kutha Paris, Saint-Denis, Saint-Ouen, lan Aubervilliers.
Saint-Denis pikantuk bagéyan baratlaut La Chapelle-Saint-Denis.

Sadanguning abad kaping 19, Saint-Denis dados papan industri. Angkutan sami
dipunénggalaken: taun 1924 Canal Saint-Denis dipunbangun, ngubungaken Canal de
l'Ourcq ing sisih timurlaut Paris kaliyan Kali Seine ing L'Île-Saint-Denis, lan
wonten ing taun 1843 jalur kereta ingkang kapisanan dumugi Saint-Denis. Wonten
ing pungkasaning abad, wonten 80 pabrik ing wewengkon Saint-Denis.

Pambangunan kathah sèktor industri ugi maringi paningkatan pergerakan sosial
ingkang wigati. Taun 1892, Saint-Denis milih administrasi sosialis
kapisananipun, lan wonten ing pungkasaning taun 1920-an, kutha punika pikantuk
julukan la ville rouge, kutha abrit. Dumugi Jacques Doriot wonten ing taun 1934,
sadaya wali kota Saint-Denis minangka anggota Parté Komunis.

Sadangunipun Perang Donya II, sasampunipun kasoripun Perancis, Saint-Denis dados
jajahanipun Jerman tanggal 13 Juli 1940. Wonten sapérangan aksi sabotase lan
pemogokan, ingkang misuwur tanggal 14 April 1942 wonten ing pabrik Hotchkiss.
Sasampunipun kahahan darurat ingkang dipunwiwiti rikala tanggal 18 ppAgustus]]
1944, Saint-Denis dipunbébasaken déning Jenderal Leclerc tanggal 27 Agustus.

Sasampunipun perang, krisis èkonomi 1970-an lan 1980-an nglanda kutha punika,
ingkang gumantung sanget dhateng sèktor industri agengipun.

Wonten ing taun 1990-an, kutha punika wiwit tuwuh malih. Piala Donya FIFA 1998
maringi dmapak ingkang ageng sanget; stadion utama kanggé turnamèn kasebut,
Stade de France, dipunbangun wonten ing Saint-Denis, sesarengan kaliyan
ngènggalaken infrastruktur, kados déné nambahi jalur metro dhateng
Saint-Denis-Université.

Wiwit taun 2000, Saint-Denis kerja sama kaliyan 7 commune sakitar
(Aubervilliers, Villetaneuse, Pierrefitte-sur-Seine, Épinay-sur-Seine,
L'Île-Saint-Denis (wiwit taun 2003), Stains (wiwit taun 2003) lan La Courneuve
(wiwit taun 2005) ing Plaine Commune.

Taun 2003, sesaengan kaliyan kutha Paris, Saint-Denis ngawontenaken Forum Sosial
Éropah ingkang angka kalih.

Saint-Denis dipunlayani déning sekawan stasiun wonten ing Métro de Paris Jalur
13: Carrefour Pleyel, Saint-Denis - Porte de Paris, Basilique de Saint-Denis (di
pusat kota, dekat Saint Denis Basilica), lan Saint-Denis - Université.

Saint-Denis ugi dipunlayani stasiun La Plaine – Stade de France wonten ing RER
jalur B Paris, ingkang minangka stasiun paling caket kaliyan aréna ulah raga
Stade de France.

Pungkasan, Saint-Denis dipunlayani kalih stasiun wonten ing RER jalur D Paris:
Stade de France – Saint-Denis lan Saint-Denis. Stasiun pungkasan, minangka
satunggalipun stasiun sepur wonten ing Saint-Denis sadéréng wontenipun Métro lan
RER, nglayani ugi minangka stasiun persimpangan kanggé jalur rèl pinggiran
Transilien Paris – Nord.

Saint-Denis kagungan 29 publik écoles maternelles. Saint-Denis kagungan 30
publik écoles élémentaires, kanthi salah satunggaling sekolah (École Élémentaire
Maria Casarès) dados sekolah antar komuntias. Saint-Denis kagungan 8 publik
collèges. Saint-Denis kagungan Lycée Bartholdi, Lycée Paul Éluard, Lycée Suger,
lan Lycée d’application de l’E.N.N.A.

Saint-Denis kagungan SD, SMP, lan SMA pribadi (Ensemble scolaire Jean-Baptiste
de La Salle et Notre-Dame de la Compassion) lan satunggal SMA swasta lan
perguruan tinggi (Collège et lycée Saint-Vincent de Paul).



https://jv.wikipedia.org/wiki/Ronaldo

Ronaldo Luís Nazário de Lima (lair ing Bento Ribeiro, Brasil, 22 Sèptèmber 1976;
umur 40 taun; limrahipun dipuncekak kanthi asma Ronaldo mawon) inggih punika
salah setunggaling legendha pemain bal saking Brasil. Biyasanipun Ronaldo main
bal minangka penyerang. Ronaldo gadhah julukan Il Fenômeno (Sang Fenomena).
Ronaldo sampun pikantuk prestasi minangka pemain bal paling sae FIFA ingkang
kathahipun ngantos tigang penghargaan. Ronaldo sampun ping sekawan mbela Brasil
ing Piala Dunia, lan ugi nate dados pencetak gol paling kathah ing Piala Dunia
taun 2002.

Kados kathahipun pemain bal saking Brasil, Ronaldo lair wonten ing kondhisi
mlarat. Piyambakipun ageng ing kota Bento Ribeiro lan main bal ing margi ingkang
kumuh ing laladan asalipun. Piyambakipun ngantos boten saged tumbas sepatu bal
kagem latian ing klub ingkang piyambakipun remeni Flamengo. Ananging bakatipun
sampun ketingal déning legendha Brasil, Jairzinho ingkang mbekta Ronaldo
nggabung ing klub bal Cruzeiro.

Wekdal yuswanipun nembe 17 taun, Ronaldo kalebet salah satunggalipun pemain bal
tim Samba Brasil ingkang juara Piala Dunia 1994 ing Amerika Serikat. Ronaldo
kalebet pemain bal saking Brasil ingkang sukses ing Éropah. Piyambakipun sampun
nate main ing klub bal-balan ing Éropah, kados Barcelona, Inter Milan, Real
Madrid, lan AC Milan. Klub ingkang pungkasan inggih punika Corinthians, Brasil.



https://jv.wikipedia.org/wiki/Rob%C3%A9rto_Carlos

Robérto Carlos iku salah siji pemain bal-balan saka Brasil. Dhèwèké anggone
bal-balan dadi bek kiwa. Carlos ing sasuwene bal-balan wis tau melu ing tim kang
misuwur, kayata Palmeiras, Inter Milan, Real Madrid, lan Fenerbahce.

Robérto Carlos miwiti urip ing ndonya bal-balan nalika dhèwèké nandhatangani
kontrak karo Palmeiras, liga Brasil. Robérto Carlos nalika ing Palmeiras anggone
bal-balan katon apik, mula akèh tim-tim ing Éropah akèh kang padha rerebutan
kanggo ngentukake jasane pemain bal kang misuwur nduweni sadhukan sikil kiwa
kang banter. Saka Palmeiras, Robérto Carlos banjur gabung ing Inter Milan.

Robérto Carlos ing Inter Milan mung samusim. Dhèwèké ngakoni yèn tim-tim Italia
nduweni kekuwatan ing bek kang apik. Ing taun 1995–1996, Carlos mlebu ing timnas
Brasil, lan melu mbela Brasil ing Olimpiyade, nanging dhèwèké asring dadi pemain
cadhangan. Ing taun iku Brasil mung kasil medhali perunggu saka Olimpiyade.

Ing taun 1996, Real Madrid resmi ngontrak Robérto Carlos kanggo nambahi tenaga
ing bek Real Madrid. Ing Real Madrid, Robérto Carlos betah nganti 11 taun lan
wis nyetak 47 gol saka 370 pertandhingan. Cacahe Carlos main ing Real Madrid
kaping 584 lan wis gawé 71 gol ing kabèh kompetisi kang dilakoni déning Real
Madrid. Januari 2006, Carlos mecahke rekor ing Real Madrid, dhèwèké pemain saka
sajabane Spanyol kang wis main kaping 330. Dhèwèké mecahake rekor saka Alfredo
Di Stefano kang wis main kaping 329.



https://jv.wikipedia.org/wiki/Ricardo_Carvalho

Ricardo Alberto Silveira Carvalho OIH (pangucapan ing basa Portugal: [ʁi'kaɾðu
kɐɾ'vaʎu], lair ing Amarante, Portugal, 18 Mèi 1978; umur 38 taun) ya iku pemain
bal-balan sing asalé saka Portugal sing main minangka bek tengah kanggo Real
Madrid ing La Liga lan Portugal.

Carvalho miwiti karir bal-balan ing klub lokal Amarante Futebol Clube. Sadurungé
main kanggo Real Madrid, panjenengané naté main kanggo Porto, Leça F.C., Vitória
de Setúbal, F.C. Alverca, lan Chelsea. Jenengé lekas dikenal wiwit main ing
Porto. Bareng Porto, Carvalho kasil éntuk gelar juara Super Liga Portugal, Taça
de Portugal, Supertaça Cândido de Oliveira, Piala UEFA, lan Liga Champions UEFA.
Salanjuté panjenengané gabung ing klub Liga Primer Inggris Chelsea ing Juli
2004. Sasuwené enem musim ing klub London kasebut, Carvalho nyatetaké ping 200
main ing kabèh kompetisi lan kasil éntuk gelar juara Liga Primer Inggris, Piala
FA, Piala Liga Inggris, lan Community Shield. Panjenengané banjur pindah ing
Madrid lan gabung karo Real Madrid ing wulan Agustus 2010. Bareng Real Madrid,
Carvalho kasil éntuk gelar juara Copa del Rey. Panjenengané uga naté kapilih
minangka bek paling apik Liga Champions UEFA musim 2003-04.

Carvalho main ing timnas Portugal wiwit wulan Oktober 2003. Panjenengané kamasuk
skuat Portugal ing Euro 2004, Piala Donya FIFA 2006, Euro 2008, dan Piala Donya
FIFA 2010. Carvalho mutusaké pensiun saka timnas ing wulan Agustus 2011.
Panjenengané wés nyatetaké ping 75 main lan 4 gol kanggo timnas Portugal.



https://jv.wikipedia.org/wiki/Retina

Retina iku selapis tipis sèl sing dumunung ing bagéan mburi bola mata vertebrata
lan cephalopoda. Retina minangka bagéan mata sing ngowahi cahya dadi sinyal
syaraf.

Retina nduwèni sèl fotoreseptor ("rods" lan "cones") sing nampa cahya. Sinyal
sing diasilaké sabanjuré ngalami proses rumit sing diayahi déning neuron retina
sing liya, lan diowahi dadi potensi aksi ing sèl ganglion retina. Retina ora
mung ndhetèksi cahya, nanging uga mainaké peran wigati jroning persepsi visual.
Ing tahap embrio, retina lan syaraf optik berkembang minangka bagéan saka
perkembangan njaba utek.

Struktur unik pambuluh getih ing retina wis dipigunakaké minangka idhèntifikasi
biometrik.

Retina manungsa dumadi saka sepuluh lapis. Urutan lapisan-lapisan kasebut ( arah
kornea) adalah:

Struktur retina manungsa iku 72% kaya bola kanthi diameter watara 22 mm. Ing
bagéan tengah retina ana cakram optik, sing dikenal minangka "titik wuta" (blind
spot) amarga ora anané fotoreseptor ing dhaérah iku. Cakram optik katon minangka
area oval awarna putih ukuran 3 mm2.



https://jv.wikipedia.org/wiki/Republik_Rakyat_Tiongkok

Républik Rakyat Cina utawa Républik Rakyat China utawa Républik Rakyat Tiongkok
(Mandarin) 中华人民共和国 Zhōnghuá Rénmín Gònghéguó) uga kerep dicekak dadi RRC utawa
Cina Dharatan waé iku nagara ing Asia Wétan sing resminé isih nagara komunis.
Nagara iki nduwé padunung sing akèh dhéwé sadonya. Cacahé gunggungé kurang luwih
ana 1.321.851.888 jiwa. Yèn miturut ambané wewengkon, nagara iki nagara kaping
papat sadonya mawa jembaré ana 9.598.086 km2 (jembar iki tanpa Taiwan lan
sawetara tlatah pasulayan liyané). Kutha krajan RRC iku Beijing, nanging kutha
sing gedhé dhéwé iku Shanghai. Saliyané Cina Dharatan dhéwé, nagara iki uga
ndarbèni kadaulatan sadhuwuring apa sing diarani "Tlatah Administratif Kusus"
Hong Kong lan Makau. Banjur wewengkon Tibet uga dikuwasani minangka de facto
senadyan ora diakoni sawetara pihak. Saliyané manèh Républik China utawa Taiwan
sing dianggep sawijining propinsi sing mbaléla uga diklaim nanging ora
dikuwasani minangka de facto.

Basa resmi ing RRC iku basa Mandarin. Nanging ing sawetara tlatah uga ana basa
laladan liyané sing dumadi basa resmi, ya iku basa Kanton ing Hong Kong lan
Makau saha basa Inggris ing Hong Kong lan basa Portugis ing Makau.



https://jv.wikipedia.org/wiki/Rani_Mukherjee

Rani Mukerji (রাণী মুখার্জী jeneng laire Rani Mukherjee lair ning tanggal
(1978-03-21) 21 Maret 1978 (umur 38), dhèwèké iku aktris saka India. Dheweké
miwiti debut aktingé karo Raja Ki Aayegi Baraat (1997), lan olih jeneng kaping
pisanan awit dheweké mainkaé peran ning filem KUCH KUCH HOTA HAI (1998) riptané
Karan Johan. Amarga perané ning filem kasebut, dheweké olih bebungah ning
Filmfare Best Supporting Actress Award. Sawisé iku dheweké meranaké peran ning
filem kang kondhang, kayata KABHI KUSHI KABHI GAM. Awit taun 2006 dheweké
diianggep ning insan filem kang anduweni prestasi.

Ning taun 2004, penampilané ning hit HUM TUM lan YUVA anggawe dheweké olih
bebungah Filmfare Best Supporting Actress Award manèh. Dheweké olih pujian
sacara mutlak amarga perané dadi wanita bisu tuli ning filem Black (2005), kang
anggawe dheweké olih bebungah lan nominasi perfileman. AAwit iku, Rani dikenal
dadi artis kondhang ning bioskop Hindi. Ora namung njegur ning donya filem,
Mukherjee uga anduweni usaha tampil ning talk show bebarengan karo artis
kondhang liyané, kayata Kareena Kapoor, Shahrukh Khan lan Kajol Devgan.

Ning taun 2010, Rani dikabaraké bakal nikah karo Aditya Chopra. Aditya iku
sutradara ning India. Kabare bakal diumumaké sawisé kaluwargané ngelakoni
tradisi kuno kaluwargané, Durga Puja, kang dilakoni ning sasi Oktober 2010.

Aditya lan Rani terus mbantah babagan berita kasebut. Digosipaké uga, Aditya
nyeceraikaké garwané kanggo ngeresmikaké hubungané karo Rani.

Didelok saka kariré ning Bollywood, Rani dikira wis luntur kakondhangané. Mula,
dheweké anduweni pamikiran kanggo urip bebrayanan lan urip tentrem karo garwané.
Aditya dhéwé ngusahakaké kanggo mbalikaké 'pesona' Rani ning filemé kang paling
anyar, ya iku filem kang judulé DIL BOLE HADIPPA, Ning filem kasebut, Rani
mainaké peran karo Shahid Kapoor kang luwih enom saka Rani. Rani kang ngudhunaké
aboté pirang kilo kanggo filem kasebut namung tujuané supaya katon luwi enom lan
cocog dipacangaké karo Shahid. Ananging, filem kasebut ora patiya sukses ning
box office lan karir Rani meh rusak gara-gara iku.



https://jv.wikipedia.org/wiki/Ramayana

Ramayana (basa Sangskreta: Rāmāyaṇa utawa lelakuné sang Rama), iku salah siji
saka rong wiracarita saka tanah India kang misuwur sanget. Wiracarita sijiné iku
Mahabharata.

Kitab iki dianggep buku fiksi paling tuwa sadonya yèn kitab Weda ora mlebu
pètungan. Kitab iku ditulis déning Walmiki kang kira-kira ing taun 300 SM. Crita
iki banjur nyebar lan akèh banget variasiné kang ana ing njero India dhéwé utawa
ing donya.

Ing tlatah Jawa, naskah Ramayana paling tuwa tinemu iku Kakawin Ramayana. Crita
iki kasebar lan mlebu dadi lakon wayang kanthi irah-irahan ing sawetara
panggonan. Crita iki katatah ing Candhi Prambanan. Ing candhi iku, uga kagelar
sendratari Ramayana ing platarané.

Sawetara iku, ing tanah Mlayu carita iki dadi kitab Hikayat Sri Rama, ing
Thailand dadi Ramakien. Sawetara ahli uga nemokaké yèn Ramayana sumebar uga ing
suku Indian, Amérika. Ana uga kang ditemokaké ing Siberia.

Kang paling béda ya iku ing Sri LankaSri Lanka. Ing tlatah iki Ravana dadi wong
kang becik lan Rama dadi wong kang ngrusak Lanka. Ravana iku kecathet salah
sijiné raja kang naté nyekel kuwasa ing tlatah iki.

Kejaba vèrsi Sri Lanka, umumé Ramayana nyritakaké lelakoné Sri Rama kang ngrebut
manèh Sita. Rahwana nyulik Sita supaya gelem dadi bojoné. Rama banjur ditulungi
déning para wanara lan kasil ngrebut Sita.

Wiracarita Ramayana ana pitu kitab kang asring sinebut Saptakanda. Urutan kitab
nuduhaké carita kang kadadéan ing sajeroné Wiracarita Ramayana.



https://jv.wikipedia.org/wiki/Radhiasi_%C3%88l%C3%A8ktromagnetik

Radhiasi èlèktromagnetik ya iku kombinasi antarané médhan listrik lan médhan
magnet kang nglakoni osilasi lan mrambat ngliwati ruang lan nggawa ènèrgi saka
sawijining panggon menyang panggon liyané. Cahya kang katon ya iku sawijining
wangun saka radhiasi èlèktromagnetik. Panelitèn teoritis ngenani radiasi
elektromagnetik dijenengi elektrodinamik, sub-bidang èlèktromagnetisme.
Gelombang èlèktromagnetik ditemokaké déning Heinrich Hertz. Gelombang elektro
magnetik kalebu ana ing gelombang tranversal. Saben muatan listrik kang duwé
percepatan mancarake radhiasi èlèktromagnetik. Nalika kawat (utawa panghantar
kaya antena) ngirimka arus bolak-balik, radhiasi èlèktromagnetik dirambataké ing
frekuensi kang padha karo arus listrik. Gumantung saka situasi, gelombang
elektromagnetik bisa dadi kaya gelombang utawa kaya partikel. Minangka
gelombang, dicirike déning kecepatan (kecepatan cahaya), dawa gelombang, lan
frekuensi. Nalika dadi partikel, mereka gelombang dadi foton, lan duwé energi
kang ana gandhengane karo frekuensi gelombang dituduhake déning hubungan Planck
E = Hf, ya iku E energi foton, h konstanta Planck — 6.626 × 10 −34 J·s — lan f
frekuensi gelombang. Einstein banjur nganyari rumus iki dadi Ephoton = hf.

Sinar kosmis ora kalebu gelombang èlèktromagnetik merga dawané gelombang luwih
cilik saka 0,0001 nm. Sinar kang dawane gelombang gedhe, ya iku gelombang radio
lan infra abang, duwé frekuensi lan tingkat ènèrgi kang luwih cendhèk. Sinar
kang gelombang cilik ya iku, ultra violèt, sinar x utawa sinar rontgen, lan
sinar gamma, duwé frekuensi lan tingkat ènèrgi kang luwih dhuwur.



https://jv.wikipedia.org/wiki/Racun

Racun bisa awujud zat padat, cair, utawa gas, kang bisa ngganggu uripé sél kang
ana ing sawijining organisme. Zat racun bisa mlebu ana ing njero awak. Yoiku
liwat oral (mulut) lan uga topikal (permukaan tubuh). Gandhengane karo ilmu
biologi, racun ya iku zat kang bisa nyebabake luka, lara, lan mati organisme,
biasane ana reaksi kimia utawa aktivitas liyane ing skala molekul. Bapak
Toksikologi, Paracelsus, nyebutna yèn kabèh iku racun lan ora ana kang ora
nganggo racun. Dosis kang ndadekake perkara mau ora dadi racun (Dosis solum
facit venum).

Racun nduwèni arti padha karo tembung toksin lan bisa, nanging maksud
bedha-bedha. tembung "toksin" artine racun sing diasilke saka proses biologi,
utawa disebut biotoksin. Bisa artine cairan sing mengandung racun kang diasilke
déning kéwan nalika proses jaga awak utawa nyerang kéwan liyane nganggo
cokotane.

Ana ing buku forensik medis sing ditulis déning JL Casper, racun dibedakake dadi
5 golongan, ya iku:

Penawar racun iku obat sing bisa nglawan èfèk saka racun. Sawetara penawar racun
sing kerrep dianggo ya iku:



https://jv.wikipedia.org/wiki/RAW

RAW ya iku salah sawijining acara gulat ingkang tayang ing tivi. RAW iku uga
padha kaliyan Smack Down, uga sawijining acara ingkang didamel kaliyan World
Wrestling Entertaintment. Iki uga salah sawijing program gulat ing tivi kanggo
hiburan. Adégan-adégan gulak ingkang kawaruh iku namung kanggo hiburan. Ulah
raga iku uga diprèdikat tayangan tiyang diwasa lan pinisepuh. Ing nagari Amerika
Serikat, kaping pisan RAW iku tayng ing tivi nalika taun 1993. Ing nagari
Indonesia, acara tivi gulat ingkang didamel karo World Wrestling Entertaintment
kayata Smack Down lan RAW iku tayang miwiti taun 2006. Nanging déning wonten
masalah kanggo rating tivi lan aksi kékérasan ing Indonesia amarga tayangan iku,
ijin siarane banjur dicabut.

RAW iku kapisan tayang ing labuh 11 Januari taun 1993. Nalika iku namung tayang
1 jam ing stasiun tivi USA Network. Tampilan kapisan iku nguguhake Yokozuna
lawan tanding karo Koko B. Ware. Iki uga dadi episode ingkang The Undertaker
main kapisan ing RAW, ora Smack Down, tarung karo Max Moon. Nalika ing ngandhape
gendéra World Wrestling Federation, gulat iki tasih murni ulah raga, ora ana
adègan-adègan ingkang ngemot unsur drama. Nanging banjur ganti asma ing World
Wrestling Entertaintment, kathah adègan ingkang sakburine layar, ora namung ing
ring gulat.



https://jv.wikipedia.org/wiki/R%C3%A9gga%C3%A9

Reggae ya iku kombinasi saka iringan tradhisional Afrika, Amerika, lan Blues
sarta folk (tembang rakyat) Jamaika. Reggae mujudake irama kang misuwur saka
nagara Jamaika kanthi nganggo elemen folk lan rock, ska, callypso lan mento
disuguhake ing garis bass nganggo hentakan ing sela-selane tabuhan drum.

Taun 1968 akèh diarani taun kelairane musik reggae. Sejatine ora ana prastawa
khusus kang dadi pratanda mula bukane, kajaba malihe selera musik wong-wong
Jamaika saka Ska lan Rocksteady, kang tau kawentar ing kalangan nom-noman nalika
taun wiwitan nganti pungkasan taun 1960-an,ing irama musik anyar kang tempone
luwih kalem, ya iku reggae. Tembung reggae diarani asale saka pangucapan tembung
"ragged" ing logat utawa dialek Afrika. Tembung "ragged" tegese gerak kagok kaya
obahing awake wong kang njoged nganggo iringan ska utawa reggae. Wirama musik
reggae dhéwé dipengaruhi elemen musik R&B kang lair ing New Orleans, Soul, Rock,
ritmik Afro-Caribean (Calypso, Merengue, Rhumba) lan musik rakyat Jamaika yang
disebut Mento, kang sugih déning wirama Afrika. Reggae iku pancen musik unik
kanggo Jamaika, nanging ironise asale iku saka New Orleans R&B.



https://jv.wikipedia.org/wiki/R%C3%A8k

Rèk utawa erèk (Basa Indonésia: korek), ya iku piranti kanggo ngasilakè geni
kang bisa dikendalikake. Rèk didol ing toko-toko kanthi wadhah kothak-kothak
cilik kang isiné rèk. Korek geni (ing sawetara panggonan diarani rèk jrès),
kasusun saka kayu kang dadi gagangé lan salah siji pucuké ditutup karo bahan ya
iku fosfor. Fosfor iki bakal ngasilaké geni awit kena gésékan karo bagéyan kang
digawé khusus ing rèk, bagéyan iki manggon ing sisih kiwa tengené kerdhus rèk.
Sanajan ana uga bagéyan rèk kang kena uga diuripké nganggo parmukaan kasar. Rèk
kang nggunakakè cuwèran kayata naphtha utawa butana diarani korek api gas.
Bangsa Tiongkok wiwit taun 577 wis nggawé rèk sederhana kang digawé saka kayu
kang ngandhut belerang. Rèk modern kang sepisanan ditemokake taun 1805. Déné
kang nemokaké ya iku K. Chancel, asisten Profesor L. J. Thénard ing Paris.
Endhas rèk digawé saka campuran potasium klorat, belerang, gula lan karet. Rèk
iki diuripké kanthi cara nyelupaké ing jero botol asbes kang isiné asam sulfat.
Rèk iki kagolong barang kang larang regané nalika iku.

Rèk kang diuripké kanthi digesek, ditemokaké déning kimiawan Inggris John Walker
nalika taun 1827. Penemuan iki ditemokaké Robert Boyle taun 1680-an kanthi
campuran fosfor lan belerang, ananging usaha wektu iku durung misuwur. Walker
nemokaké campuran antimon (III) sulfida, potasium klorat, natural gum, lan pati.
Campuran iki bisa diuripké kanthi cara nggesékaké ing bagéyan kang kasar.



https://jv.wikipedia.org/wiki/QRIO

QRIO ("Quest kanggo cuRIOsity", iku jeneng saka Robot impenan Sony utawa SDR) Ya
iku sawijining Bipédal Robot kanggo hiburan sing dikembangké lan didol ing pasar
(nanging ora tau didol) karo Sony kanggo pangembang saka dolanan (robot asu)
AIBO. Dhuwur awak QRIO robot kiro-kiro 0,6m (2 suku) lan abotè kiro-kiro 7,3 kg
(16 pon). Slogan QRIO ya iku: "Makes life fun, makes you happy!". Ing tanggal 26
Januari 2006, ing dina sing padha kaliyan dina Sony mandhekaké AIBO lan produk
sak panunggalané, Sony ngumumaken yèn Sony arep nyetop pangembangan QRIO. kajaba
pangembangan QRIO dibatalké, QRIO arep dikembangké, diuji lan mlebu masa
skabilitas, pinuju arep didol kanggo komersil ing saklajengé telung taun utawa
patang taun.

Prototype saka QRIO dikembangké lan diproduksi dèning Sony Intelligence Dynamics
Laboratory korp. Prototype sing digarap dèning Sony nganti saiki ora konangan.
Nganti saiki, ana kiro-kiro 10 QRIO sing digarap dèning Sony Corp. 10 robot iku
ketok amerga ana ing pidio ning internèt, iki dinformasi dèning perwakilan Sony
ing Museum of Science ing Boston, MA ing tanggal 22 Januari 2006.

Sekawan prototype robot QRIO generasi kaping papat didelokaké njoged ing vidèo
musik Hell Yes sing direkam déning artis Beck. Prototype iki ora dhuwèni kamèra
katiga ing nirwa sirah, improvisasi tangan lan pergelangan tangan sing ditambah.
Kalebu telung minggu kanggo mrogram robot QRIO nganti isa joged.

QRIO bisa pengenalan swara lan pengenalan sirah, modul iki dadi ngasilaké QRIO
bisa dètèksi manungsa sapa waè sing is ketemu napa ora. Ing website QRIO, robot
iki isa ngomong karo bocah-bocah cilik. QRIO isa mlaku nganti kecepatan
23 cm/detik. QRIO mlebu ing Guinness World Records (edisi 2005) kajaba robot
bipédal (humanoid) kaping pisan sing bisa mlaku (tenanan mlaku, nalika sikil
siji nganggkat sijiné isa midek lemah). Baterè ing QRIO generasi kaping papat
iki standaré isa urip nganti 1 jam.



https://jv.wikipedia.org/wiki/Pudhing

Pudhing ya iku jeneng kanggo werna-werna hidhangan panutup kang umumé digawé
saka bahan-bahan kang digodhog, dikukus, utawa dipanggang. Istilah pudhing uga
dianggo ing werna-werna jinis pai kang isiné lemak kéwan, daging, utawa
woh-wohan kang dipanggang.

Pudhing kang bahan dhasaré susu (yogurt), glepung maizéna, tapioka, utawa endhog
kang dipangan kanthi diademaké dhisik. Pudhing kaya ngéné iki rasané legi kanthi
bahan campuran kayata coklat, karamél, vanila, utawa woh-wohan. Pudhing
ager-ager digawé kanthi myampuraké ager-ager karo susu, glepung maizena, utawa
endhog kang dikocok. Pudhing ager-ager kerep dipangan karo saos. Saos pudhing
iki diarani vla. Tepung puding instan luwih gampang nalika digawé pudhing awit
mung dicampur karo susu utawa banyu panas lan dijarké nganti adhem lan kenyal.
Ing Indonésia ana werna-werna pudhing kang rasané tradhisional. Pudhing iki
biyasané nggunakaké klapa nom, gula abang, tapè, ketang ireng, utawa campuran
godhong suji lan godhong pandhan. Woh-wohan kang dianggo nggawé pudhing kayata
jeruk, nanas, sirsak, mangga, utawa markisa.

Pudhing asalé saka basa Perancis, boudin kang tegesé "sosis darah", saka basa
Latin, botellus kang tegesé "sosis cilik". Istilah pudding digunakake Èropa abad
pertengahan kanggo jinis hidhangan kang digawé saka daging kang dibungkus. Ora
kabéh pudhing rasané legi. Kayata suet pudding (puding lemak) ya iku jinis
pudhing kang isiné daging sapi kang dibungkus adonan pai saka trigu kang
dicampur lemak wedhus gibas utawa lemak sapi.

Ing Britania Raya, istilah pudding kerep digunakaké kanggo hidhangan panutup
kang digawé saka endhog lan glepung kang dimasak kanthi cara dikukus, digodhog
utawa dipanggang.



https://jv.wikipedia.org/wiki/Pramoedya_Ananta_Toer

Pramoedya Ananta Toer (Blora, Jawa Tengah 6 Februari 1925 – Jakarta 30 April
2006) dianggep minangka salah sijiné pengarang sing produktif ana sajroning
sajarah sastra Indonésia. Pramoedya wis ngasilaké luwih saka 50 karya lan wis
diterjemahaké menyang luwih saka 41 basa.

Pramoedya, utawa asring dicekak dadi "Pram", lair ing Blora, sing dumunung ana
ing jantungé Pulo Jawa, ing taun 1925 minangka anak pembarep. Bapaké dadi guru,
déné ibuné dodolan sega. Jeneng asli Pramoedya ya iku Pramoedya Ananta Mastoer,
kaya sing katulis sajroning kolèksi carita cekak semi-otobiografiné sing judulé
Cerita Dari Blora. Amarga jeneng keluarga Mastoer (jenengé bapaké) dirasa rada
aristokratik, mulané dhèwèké ngilangaké jejeran Jawa "Mas" saka jeneng iku mau
lan nggunaaké "Toer" minangka jeneng keluargané. Pramoedya mlebu Sekolah
Kejuruan Radio ing Surabaya, lan sabanjuré nyambut gawé dadi juru tik layang
kabar Jepang ing Jakarta nalika jaman pendhudhukan Jepang ing Indonésia.

Sajroning jaman perang kamardikan Indonésia, dhèwèké mèlu mlebu klompok militèr
ing Jawa lan kerep dipapanké ing Jakarta. Pram sregep nulis carita cekak sarta
buku sakjroning karir militèré lan nalika dikunjara Walanda ing Jakarta taun
1948 lan 1949. Ana ing taun 1950-an Pram manggon ing Nagara Walanda minangka
bagéan saka "program pertukaran budaya", lan nalika mulih menyang Indonésia Pram
dadi anggota Lekra, salah sijining organisasi sayap kiwa ing Indonésia. Gaya
penulisané owah jroning wektu iku, kayadéné kang dikatonaké ana ing karyané
Korupsi, fiksi kritik tumrap pamong praja sing keblasuk ing ajang korupsi. Bab
iki mujudaké friksi antarané Pram lan pamaréntahan Soekarno.

Sajroning kurun wektu iku mau, Pram wiwit nyinaoni panyiksan tumrap Tionghoa
Indonésia, lan sak banjuré wiwit kekanthènan karo para penulis ing Tiongkok.
Sacara khusus, Pram nerbitaké rangkéan kirim-kiriman layang karo penulis
Tionghoa bab sajarah Tionghoa ing Indonésia, kanthi judhul Hoakiau di Indonésia.
Pram mono sawijining kritikus sing ora nggatèkaké pamaréntahan sing Jawa-sèntris
tumrap kaperluan lan aspirasi saka laladan liya ing Indonésia, lan ngusulaké
supaya pamaréntahan kudu dipindahaké menyang njaban Pulo Jawa. Ana ing taun
1960-an Pram ditahan déning pamaréntahan Soeharto amarga pandhangan pro-Komunis
Tiongkok-é. Bukuné dipenging lan dhèwèké ditahan tanpa prosès pengadilan ing
Pulo Nusakambangan ing lepas pasisir Pulo Jawa, lan pungkasané dibuang ing Pulo
Buru ing kawasan wétan Indonésia.

Saliyané tau ditahan suwéné 3 taun ana ing mangsa kolonial lan 1 taun ing mangsa
Orde Lama, sajroning mangsa Orde Baru Pramoedya ngrasakké 14 tahun ditahan
minangka tahanan pulitik tanpa prosès pengadilan.

Senadyan Pram dipenggak nulis sakjroning masa penahananné ing Pulo Buru, nanging
tetep isih bisa ngatur kanggo nulis sèrial karya kawentar sing judhul-é Bumi
Manusia, sèrial 4 kronik novel semi-fiksi sajarah Indonésia. Tokoh utamané
Minke, bangsawan cilik Jawa, nggambaraké pengalaman RM Tirto Adisuryo,
sawijining tokoh pergerakan ing jaman kolonial sing ngadegaké organisasi Sarékat
Priyayi lan diakoni déning Pramoedya minangka organisasi nasional sing kawitan.
Jilid sepisanan diréka sacara lisan marang para kanca sekunjaran, lan sisané
diselundupaké menyang manca nagara kanggo dikolèksi déning pengarang Australia
lan sakbanjuré diterbitaké ing basa Inggris lan basa Indonésia.

Pramoedya dibébasaké saka tahanan tanggal 21 Desember 1979 lan éntuk layang
pambébasan sacara hukum ora salah lan ora kagilut utawa "terlibat" G30S/PKI,
nanging isih dipatrapi tahanan omah ing Jakarta nganti taun 1992, sarta tahanan
kutha lan tahanan nagara nganti taun 1999, lan uga wajib lapur saben minggu ing
Kodim Jakarta Wétan kurang luwih 2 taun lawasé.

Sajroning mangsa iku Pram nulis Gadis Pasisir, novel semi-fiksi liyané
adhedhasar pengalaman embahé dhéwé. Pram uga nulis Nyanyi Sunyi Seorang Bisu
(1995), otobiografi adhedhasar tulisan sing ditulis kanggo putriné nanging ora
olèh dikirimké, lan Arus Balik (1995).

Nalika Pramoedya dianugerahi Bebungah Ramon Magsaysay, 1995, diwartakaké yèn
udakara 26 tokoh sastra Indonésia nulis surat 'protès' menyang yayasan Ramon
Magsaysay, nélaaké yèn ora setuju Pramoedya sing dituding minangka "juru wicara
sekaligus algojo Lekra sing paling galak, ngantem, nggasak, mbantai lan
ngganyang" nalika dhémokrasi terpimpin, ora pasisirs diwènèhi hadiah lan nuntut
supaya pakurmatan sing dianugerahaké marang Pramoedya dicabut.

Nanging sawetara dina manèh, Taufik Ismail minangka pemrakarsa, ngralat
pemberitaan iku. Jaréné, dudu nuntut 'pencabutan', nanging ngélingaké 'sapa
Pramoedya iku'. Ujaré, akèh wong sing ora ngerti 'reputasi peteng' Pram mbiyèn.
Lan penganugerahan pakurmatan Magsaysay dianggep sawijining kacerobohan. Nanging
pihak liyané, Mochtar Lubis malah ngancam arep mbalèkaké hadiah Magsaysay sing
dianugerahké marang awaké ing taun 1958, yèn Pram pancèn tetep arep dianugerahi
hadiah sing padha.

Lubis uga kandha, yèn HB Jassin uga arep mbalèkaké hadiah Magsaysay sing tau
ditampa. Nanging tibaké sajroning pemberitaan sakbanjuré, HB Jassin malah
nyatakaké bab sing béda banget karo pratélané Mochtar Lubis.

Wiwit Orde Baru kuwasa, Pramoedya ora naté éntuk kabebasan nyuwarakaké suarané
dhéwé, lan wis bola-bali dhèwèké diserang lan dikroyok sacara kabuka ing koran.

Pramoedya wis nulis akèh kolom lan artikel cekak sing ngritik pamaréntahan
Indonésia. Pram nulis buku Perawan Remaja dalam Cengkraman Militer, dhokumentasi
sing ditulis nganggo gaya nyedihaké para wanita Jawa sing dipeksa dadi 'wanita
penghibur' nalika jaman pendhudhukan Jepang. Kabèh digawa menyang Pulo Buru lan
ngalami kekerasan sèksual, milih tetep manggon ing kana tinimbang mulih menyang
Jawa. Pramoedya nggawé perkenalané nalika dhèwèké dhéwé dadi tahanan pulitik ing
Pulo Buru 1970-an.

Akèh tulisané sing nyentuh tema interaksi antar budaya; antara Walanda, krajan
Jawa, wong Jawa umumé, lan Tionghoa. Akèh tulisané arupa semi-otobiografi, ya
iku nggambaraké pengalamané dhéwé. Pram terus aktif dadi penulis lan kolumnis.
Dhèwèké ngéntukaké Ramon Magsaysay Award kanggo Jurnalisme, Sastra, lan Seni
Komunikasi Kreatif 1995. Dhèwèké uga wis dipertimbangaké kanggo Bebungah Nobel
Sastra. Saliyané iku dhèwèké uga menangaké Bebungah Budaya Asia Fukuoka XI 2000
lan ing taun 2004 Norwegian Authors' Union Award tumrap sumbangané marang jagat
sastra. Pram ngrampungaké lelungan menyang Amerika Utara ing taun 1999 lan éntuk
penghargaan saka Universitas Michigan.

Nganti akhir hayaté Pram aktif nulis, senajan kondhisi kasihatané sing wis
mudhun amerga umur sing wis sepuh lan kesenengané ngrokok. Tanggal 12 Januari
2006, Pram dikabarké wis rong minggu lara ning omahé ing Bojong Gede, Bogor, lan
terus dirawat ing rumah sakit. Miturut lapuran, Pramoedya nyandhang penyakit
diabetes, sesak napas lan jantung lemah.

Tanggal 6 Februari 2006 ing Teater Kecil Taman Ismail Marzuki, dianakaké pameran
khusus sampul buku karya Pramoedya. Pameran iki sekaligus hadiah ulang tahun
ke-81 kanggoné Pramoedya. Paméran sing jejuluk Pram, Buku lan Angkatan Muda
mamèraké sampul-sampul buku sing naté diterbitaké ing manca nagara. Ana kurang
luwih 200 buku sing naté diterjemahaké menyang rupa-rupa basa ing donya.

Tanggal 27 April 2006, Pram semaput. Pihak kulawarga pungkasané mutusaké kudu
digawa menyang RS Sint Carolus dina iku uga. Pram didiagnosis nandang radhang
paru-paru, penyakit sing selawasé ora tau dialami, ditambah komplikasi ginjal,
jantung, lan diabetes. Pram mung tahan telung dina ing rumah sakit. Sawisé
sadar, dhèwèké njaluk mulih manèh. Senadyan panyuwun mau ora disarujuki, Pram
ngotot pengin mulih. Sabtu 29 April, watara jam 19.00, bareng tekan omah,
kondisiné dadi luwih apik. Najan isih kritis, nanging Pram wis bisa miringaké
awaké lan ngobah-obahaké tangané.

Atusan pelayat ngebaki omah lan pekarangan Pram ing Jalan Multikarya II No 26,
Utan Kayu, Jakarta Timur. Pelayat sing rawuh antara liya Sitor Situmorang, Erry
Riyana Hardjapamekas, Nurul Arifin lan bojo, Usman Hamid, Putu Wijaya, Goenawan
Mohamad, Gus Solah, Ratna Sarumpaet, Budiman Sujatmiko, serta puluhan aktivis,
sastrawan, dan cendekiawan. Hadir uga Mentri Kabudayan lan Pariwisata Jero
Wacik. Katon sawetara karangan kembang tandha béla sungkawa, antara liya saka
KontraS, Wapres Jusuf Kalla, artis Happy Salma, pengurus DPD PDI Perjuangan,
Dewan Kesenian Jakarta, lan liya liyané. Kanca-kancané Pram sing naté ditahan
ing Pulo Buru uga katon nglayat. Semono uga para mudha fans-é Pram.

Jenazah di adusi jam 12.30 WIB, nuli disalataké. Sawisé iku, digawa nganggo
ambulans menyang TPU Karet Bivak. Lagu Internationale lan Darah Juang
ditembangaké déning para pelayat.

Kejaba judhul pisanan, kabèh judhul wis diselarasaké karo Ejaan Yang
Disempurnakan.



https://jv.wikipedia.org/wiki/Pistul

Pistul ya iku gaman geni kang bisa ditembakaké nganggo tangan siji. Tembung
pistul digunakaké kanggo nggambaraké sanjata geni kang digegem nalika abad
kaping 18. Ing abad 15 pistul tegesé péso cilik kang bisa didelikaké ing
sandhangan. Pistul dipérang dadi rong jinis ya iku révolver kang biyasané
nggunakaké kamar peluru kang muter. Saliyané iki diarani pistul biyasa ya iku
pistul kang kamar pluruné dadi siji karo laras. Pistul nggunakaké kalibèr pluru
kang nduwéni variasi wiwit .22 nganti .50 cal.

Pistul semi-otomatis modhèrn nggunakaké magazen kanggo nyimpen pelurune. Pistul
iki wis nggantékaké pistul revolver kang dianggo ing militèr lan kapulisèn
modern. Pistul semi-otomatis nduwèni kapasitas ruang pluru kang gedhé. Kapasitas
iki nganti 20 pluru kanthi tipe tinamtu. Pistul iki sacara otomatis bakal
ngetokaké pluru saka kamar peluru, banjur njupuk peluru anyar saka magazen. Iki
dilakokaké kanthi nggunakaké energi kang diasilaké saka mbledhosé peluru utawa
rekoil. Peluru kang mbledhos bakal ngobahaké sistem gas kanggo nyurung hammer,
lan bagéyan ndhuwur pistul. Bagéyan iki bakal kasurung memburi. Nalika bagéyan
iki obah memburi, pluru bakal maju ing kamar pluru lan peluru anyar bakal mlebu
lan ngisi kamar pluru saka magasèn.

Pistul otomatis utawa diarani Pistull mesin (machine pistol), ya iku pistul kang
bisa némbak kanthi otomatis. Pistul iki kalebu pistul kang arang dianggo karo
satuan kapulisèn. Pulisi biyasané nganggo submachine gun (pistul mitraliur),
awit pistul mesin angèl dikontrol lan kurang pas sasaran. Akèh-akèhé pistul
mesin nduwèni aksésori tambahan kanggo ningkataké kerjané kayata peredham swara
(sound suppressor), perpanjangan magasèn, cekelan ngarep, lan popor bahu. Pistul
otomatis contone ya iku seri MAC-10 lan MAC-11 kang digawé Amérika lan seri Uzi
gawéyan Israèl.



https://jv.wikipedia.org/wiki/Pestisida

Pestisida utawa pembasmi hama ya iku bahan kang digunakaké kanggo ngendhalèkaké,
nulak, narik kawigatèn, utawa mbasmi organisme pengganggu. Tembung pestidida
asalé saka pest ( "hama") kang diwènèhi tembung -cide ("pembasmi"). Sasarané
manéka werna, kayata srangga, tikus, gulma, manuk, mamalia, iwak, utawa mikroba
kang dianggep ngganggu. Padatan pestisida asipat racun, saéngga ing padinan
pestisida asring diarani racun.

Pestisida kang digunakaké kanggo ngundhakaké kasil pertanian bisa nyebar lan
nregeti panggonan liya. Yèn iki kadadèn, pestisida bisa ngracuni iwak lan
ngrusak ekologi lingkungan. Pestisida bisa uga ngracuni makhluk urip.
Konsentrasi pestisida ing makhluk urip bisa matikel-tikel amarga manéka werna
kagiyatan.

Mula, panggunaan pestisida prelu dikendhalèkaké kanggo ngindari masalah
keracunan utawa prekara kang ora dikarepaké. Nggunakaké pestisida kudu ngetutaké
pituduh kang bener. Sawayara prekawis kang kudu digatèkaké nalika nggunakaké
pestisida, ya iku:



https://jv.wikipedia.org/wiki/Perut%C3%A9

Piranti router utawi wonten ing basa Inggris kawéntar kanthi nama Router punika
kalebet salah satunggaling piranti jaringan komputer ingkang ngirim paket data
liwat jaringan utawi internèt kanggé ingkang dipuntuju, nglampahi proses ingkang
kawéntar kanthi sebutan routing.

Proses peruté punika kadadéan wonten ing lapisan 3 inggih punika lapisan
jaringan kados Internet Protokol saking stack protokol pitung laping OSI.

Peruté utawi router punika ginanaipun kanggé ngubungaken kalih utawi langkung
jaringan kanggé nglajengaken data saking jaringan ingkang satunggal dumugi
jaringan sanèsipun. Router punika béda kaliyan switch. Amargi switch punika
kanggé ngubungaken piranti supados ndhapuk Local Area Network utawi LAN .

Minangka gambaran bédanipun fungsi router lan switch kalebet dalanan, router
punika kalebet penghubung antar dalan. Saben griya mapan wonten ing alamat
kanthi urutan tartamtu. kanthi cara ingkang sami switch ngubungaken piranti
ingkang saben piranti gadhah alamat IP piyambak wonten ing satunggaling LAN.

Router kathah kaginakaken wonten ing jaringan kanthi dhasar teknologi protokol
TCP/IP lan router ingkang jinis punika dipunwastani IP Router. Kejawi IP Router
wonten malih AplleTalk Router lan sanès-sanèsipun. Internet punika salah
satunggaling tuladha utami saking jaringan ingkang kagungan kathah IP. Router
saged kaginakaken kanggé ngubungaken kathah jaringan alit dhateng jaringan
ingkang langkung ageng ingkang kawastanan internetwork. Utawi kanggé merang
jaringan ingkang ageng dhateng subnetwork supados ningkataken kinerja lan
nggampilaken manajemenipun.

Router ugi saged kanginakaken kanggé ngubungaken kalih jaringan kanthi media
sanes. Kadosta router wireless ingkang padatanipun saged ngubungaken komputer
kaliyan radio, lan ugi ndukung hubungan komputer kanthi kabel UTP utawi ingkang
sanès aristektur jaringan kados Ethernet dhateng Token Ring.

Router ugi saged kaginakaken kanggé ngubungaken LAN dhateng satunggaling layanan
telekomunikasi kados telekomunikasi leased line utawi Digital Subscriber Line
DSL. Router ingkang kaginakaken saking LAN dhateng koneksi leased line kados T1
utawi T3 asring dipunarani access server. Kejawi punika router ingkang
kaginakaken kanggé ngubungaken jaringan lokal dhateng koneksi DSL dipunwastani
DSL router.

Router-router jinis kasebut padatanipun gadhah fungsi firewall kangge napis
paket adhedhasar alamat sumber lan alamat tujuan paket kasebut. Ananging wonten
ugi router ingkang boten gadhah punika. Router ingkang gadhah fitur napis paket
dipunwastani packet-filtering router. Padatanipun router mblokir lajeng lintas
data ingkang kapancar kanthi cara broadcast saéngga saged nyegah broadcast strom
ingkang saged ngganggu kinerjaning jaringan.



https://jv.wikipedia.org/wiki/Penisilin

Penisilin (Inggris:Penicillin utawa PCN) ya iku salah sawijiné kalompok
antibiotika β-laktam kang digunakaké kanggo nambani penyakit infeksi kang
disebabaké amarga bakteri, biyasané nduwèni jinis Gram positif.

Jeneng Penisilin uga kena kanggo nerangaké anggota kalompok penisilin kang luwih
spesifik. Kabéh penisilin nduwé dhasar rangka kang diarani Penam kang nduwèni
rumus molekul R-C9H11N2O4S, ing ngendi R ya iku rangka samping kang werna-werna.

Nalika Perang Dunia II, penisilin diwénéhaké kanggo amputasi pasukan sekuthu,
lan bisa nylametake 12-15% nyawa. Nalika iku, penisilin isih winates cacahé awit
angel kanggo digawé kanthi cara masal. Nalika semana penisilin diklumpukaké saka
banyu uyuh pasien lan dianggo manéh.

Struktur kimiawi penisilin dingerteni karo Dorothy Crowfoot Hodgkin nalika
wiwitan taun 1940an. Penemuan iki ndadekaké penisilin kena digawé kanthi cara
sintetik. Salah sijiné tim saka Oxford nemokaké metode produksi massal
penisilin. Tim kang dipimpin Howard Walter Florey iki éntuk Hadiah Nobel ing
bidhang Kedhokteran utawa Fisiologi nalika taun 1945. Nalika iku penisilin dadi
antibiotika kang akèh dianggo kanggo infeksi bakteri Gram positif.

Penisilin banjur dikembangaké dadi ampisilin, kang nduwèni kagunan kang luwih
tinimbang penisilin asli. Sawisé iku banjur diasilaké penisilin kang bisa nahan
enzim beta-laktamase kalebu flukloksasilin, dikloksasilin, lan metisilin.
Penemuan iki penting banget amarga bisa mateni spesies bakteria kang nduwèni
beta-laktamase, ananging ora bisa maténi strain Staphylococcus aureus kang tahan
metisilin.



https://jv.wikipedia.org/wiki/Pasar

Pasar utawa Peken ing basa krama iku arupa kagiyatan pangadol lan panuku sing
nglayani transaksi dol-tinuku. Pasar dipérang dadi loro: pasar tradhisional lan
pasar modhèrn.

Pasar tradhisional arupa papan ketemun pangadol lan panuku sarta ditengeri
kanthi anané transaksi pangadol panuku sacara langsung, wangunané biasané arupa
kios-kios utawa gerai, los lan kanthi dhasar kabukak sing dibukak déning
pangadol utawa sawijining panglola pasar. Akèh-akèhé adol kabutuhan sedina-sina
kayadéné bahan-bahan panganan arupa iwak, woh-wohan, janganan, endhog, daging,
kain, klambi, barang èlèktronik, jasa lan liya-liyané. Saliyané iku, ana uga
sing adol kuwé-kuwé lan barang-barang liyané. Pasar kaya iki isih akèh
ditemokaké ing Indonésia, lan umumé ana saceraking kawasan perumahan supaya
nggampangaké panuku menyang pasar.

Pasar modhèrn ora akèh bédané karo pasar tradhisional, nanging pasar jinis iki
pangadol lan panukuné ora transaksi sacara langsung nanging panuku mirsani label
rega sing temèmpèl ing barang (barcode), ana ing wangunan gedhung lan diladèni
dhéwé sacara mandhiri (swalayan) utawa diladèni déning pramuniyaga.
Barang-barang sing didol, saliyané bahan panganan kayadéné; woh-wohan, janganan,
daging; sabagéyan gedhé barang liyané sing didol ya iku barang sing bisa tahan
suwé. Conto pasar modhèrn ya iku pasar swalayan, hypermarket, supermarket, lan
minimarket.



https://jv.wikipedia.org/wiki/Paru-paru

Paru-paru iku organ ing sistem ambegan (respirasi) langegandhèngan karo sistem
paredaran getih (sirkulasi) vertebrata sing ambegan mawa udhara. Fungsiné ya iku
ngijolaké oksigen saka udhara karo karbon dioksida saka getih. Prosèsé disebut
"ambegan èksternal" utawa ambegan. Paru-paru uga nduwé fungsi nonrespirasi.
Istilah kadhokteran sing gegandhèngan karo paru-paru asring diwiwiti pulmo-,
saka tembung Latin pulmones kanggo paru-paru.

Paru-paru mamalia tèksturé kaya spons lan katutup déning epitelium, saéngga
permukaan totalé adoh luwih gedhé tinimbang permukaan njaba paru-paru iku dhéwé.
Paru-paru menungsa iku conto tipikal paru-paru jinis iki.

Ambegan utamané diobahké déning otot diafragma ing ngisor. Yèn otot iki ngerut,
ruang sing nampung paru-paru bakal saya amba, lan semono uga sawaliké. Balung
rusuk uga bisa nambah amba lan ngerut sithik. Akibaté, udhara kaserot mlebu lan
kesurung metu paru-paru liwat trakea lan tube bronkial utawa bronchi, sing
cawang-cawang lan pucuké arupa alveoli, ya iku kanthong-kanthong cilik sing
dikupengi kapilèr sing isiné getih. Ing kéné oksigen saka udhara ndhifusi ing
getih, lan banjur digawa déning hemoglobin.

Getih ka-deoksigenisasi saka jantung tekan paru-paru liwat arteri paru-paru lan,
sawisé dioksigenisasi, ngedhar manèh liwat vena paru-paru.



https://jv.wikipedia.org/wiki/Part%C3%A9_R%C3%A9publik_(Am%C3%A9rika_Sar%C3%A9kat)

Parté Républik AS (basa Inggris: Republican Party, asring dipuncèkak GOP kanggè
Grand Old Party (Parté Tua Besar) inggih punika salah satunggaling saking kalih
parté pulitik agèng ing Amerika Serikat. Saksampunè pemilu paruh waktu 2006
parté punika kaucalakèn kedudukanipun dados mayoritas ing Senat lan Dewan
Perwakilan AS. GOP inggih punika parté ingkang langkung konservatif ing
antawisipun kaping kalih parté agèng.

Parté ingkang madhèg ing Ripon Wisconsin ing 28 Februari 1854, dados sebuah
parté ingkang nglawan perbudakan ing wewengkon ènggal. Parté punika botèn sagèd
dipunsamiakèn kaliyan Parté Dhémokratik-Républik AS-nipun Thomas Jefferson utawi
Parté Républik Nasional AS-nipun Henry Clay.

Konvensi ingkang kawiwitan Parté Républik dipunwontenaken ing 6 Juli 1854 ing
Jackson, Michigan. Katah saking kebijakan wiwitipun terinspirasi saking Parté
Whig AS. Katah saking anggota wiwitanipun asalipun saking Parté Tanah Bebas
(Free Soil Party) lan Parté Amerika. Ingkang madheg, oposisi utamanipun inggih
punika Parté Dhémokrat.

Simbol resmi Parté Républik inggih punika gajah. Menawi gajah sampun asring
dipungayutaken kaliyan parté kasebut, sebuah kartun pulitik karya Thomas Nast,
ingkang dipunterbitaken ing Harper's Weekly ing 7 November 1874, dipunanggep
ngginaaken ingkang wigati lan kawiwitan simbol kasebut . Ing wiwit abad ke-20,
simbol tradisional Parté Républik di nagara-nagara bagian barat tengah seperti
Indiana dan Ohio inggih punika garudha, kalawan kaliyan ayam jantan ingkang
dipunginaaken Dhémokrat. Simbol punika tasih tampil ing dluwang suanten ing
Indiana.

Konvensi Nasional Parté Républik Amerika Serikat enggal kemawon kalangsung ing
27 Agusutus 2012.



https://jv.wikipedia.org/wiki/Panyakit_ebola

Penyakit virus ebola (EVD) utawa demam berdarah Ebola (EHF) iku penyakit
manungsa sing disebabaké déning virus Ebola. Gejalané biasané diwiwiti rong dina
nganti telung minggu sawisé kejangkit virus, kanthi anané demam, lara
tenggorokan, nyeri otot, lan ngelu. Biasané diiloni rasa mual, muntah, lan
diare, sarta mudhuné fungsi liver lan ginjal. Ing wektu iku, sawetara wong wiwit
ngalami masalah pendarahan.

Virus manawa tinular liwat kontak karo getih utawa cairan tubuh kéwan sing
kainfeksi (biasané kethèk utawa kalong). Panyebaran liwat udhara durung naté
kacathet ing lingkungan alami. Kalong diyakini bisa nggawa lan nyebaraké virus
tanpa ketaman larané. Bareng manungsa kena infeksi, penyakit iki bisa nyebar
marang wong-wong liya. Pria sing slamet saka penyakit iki bisa nularaké liwat
semen sajroning amèh rong sasi. Kanggo gawé diagnosis, biasané penyakit liya
kanthi gejala sing padha, kayadéné malaria, kolèra lan demam berdarah virus
liyané kudu dilirwakaké luwih dhisik. Kanggo mesthèkaké diagnosis, sampel darah
diuji ngenani antibodi virus, RNA virus, utawa virusé iku dhéwé.

Upaya pancegahan kalebu upaya ngurangi panyebaran penyakit saka kethèk lan babi
sing kainfeksi menyang manungsa. Bab iki bisa diayahi kanthi mriksa kéwan
kasebut terhadap infeksi, serta membunuh lan membuang kéwan dengan benar jika
ditemukan penyakit kasebut. Masak daging kanthi bener lan nganggo sandhangan
pelindhung nalika ngolah daging uga mbokmanawa migunani, semono uga kanthi
nganggo sandhangan pelindhung lan wijik nalika ana ing saubengé wong sing
nandang penyakit kasebut. Sampel cairan lan jaringan tubuh saka penderita
penyakit kudu ditangani kanthi ati-ati banget.

Durung ana pangobatan mligi turap penyakit iki; upaya kanggo mbantu wong sing
ketaman kalebu diwènèhi terapi rehidrasi oral (banyu sing rada legi lan asin
diombèkaké) utawa cuwèran intravena. Penyakit iki anduwèni tingkat kematian sing
dhuwur: kerep niwasaké antara 50% nganti 90% wong sing kainfeksi virus. EVD
sepisanan diidentifikasi ing Sudan lan Republik Demokratik Kongo. Penyakit iki
biasané mewabah ing wilayah tropis Afrika Sub-Sahara. Wiwit taun 1976 (nalika
sepisanan diidentifikasi) nganti taun 2013, kurang saka 1.000 jiwa saben taun
wis kainfeksi. Wabah paling gedhé nganti saiki ya iku wabah Ebola Afrika Kulon
2014 sing pinuju kedadéyan, lan nyerang Guyana, Sierra Leone, Liberia lan
kemungkinan Nigeria. Nganti sasi Agustus 2014, luwih saka 1600 kasus wis
diidentifikasi. Upaya pinuju diayahi kanggo ngembangaké vaksin; nanging, durung
nuduhaké asil.



https://jv.wikipedia.org/wiki/Pananggalan_Julian

Pananggalan Julian utawa Kalèndher Julian dikenalaké déning Julius Caesar ing
taun 45 Sadurungé Masehi. Kalèndher iki minangka taun syamsiah (srengéngé)
kanthi cacahing dina tetep saben wulané, lan disisipi sak dina saben 4 taun
kanggo ngepasaké dawané taun tropis. Kalèndher iki dipigunakaké sacara resmi ing
saindhenging Éropah, nganthi anané réformasi kanthi panganggoan Pananggalan
Gregorian ing taun 1582 déning Paus Gregorius XIII. Britania Raya nembé
mantrapaké ing taun 1752, Rusia nembé ing taun 1918 lan Yunani nembé ing taun
1923. Gereja Ortodoks nganthi saiki isih tetep migunakaké Pananggalan Julian
saéngga prayaan Natal lan Taun Anyar béda.

Era sadurungé taun 45 SM dijenengi era bingung, amarga Julius Caesar nyisipaké
90 dina sajroning kalèndher tradisional Romawi, supaya luwih nyedhaki treping
ganti mangsa. Panyisipan iki crobo banget saéngga wulan-wulan jroning kalèndher
iku ora trep manèh. Pungkasané, manut saran Sosigenes, astronom saka
Iskandariyah, Caesar netepaké kalèndheré dadi 12 wulan, saben wulan cacahing
dina tinentu kaya saiki iki, kanthi panetapan taun kabisat saben 4 taun, kanthi
kapitayan yèn dawaning 1 taun surya iku 365,25 dina wektu iku. Mawa cara iki
saben 128 taun, kalèndher iki kepunjulan sedina.

Wiwit sédané Caesar, patrapaning taun kabisat ora trep. Kabisat sing kuduné
dipatrapaké nalika ngidak taun ka-4, dadi dipatrapaké 3 taun pisan. Kahanan iki
sabanjuré digenahaké déning Kaisar Agustus, kanthi ngilangaké kabèh dina kabisat
saka taun 8 SM nganti taun 4 Masehi. Sawisé iku, kalèndher Julian lumaki kanthi
luwih apik.



https://jv.wikipedia.org/wiki/Pananggalan_Jawa

Pananggalan Jawa utawa ‘’’Kalèndher Jawa’’’ iku diétung miturut saka peredharané
mbulan, kaya pananggalan Islam. Pananggalan liya ana sing dhasaré saka lakuné
srengéngé. Miturut sajarah, sadurungé bangsa Hindhu teka ing Tanah Jawa, wong
Jawa wis duwé pananggalan dhéwé kang diarani Pranata mangsa, kang dadi paugerané
para among tani. Pranata mangsa iki adhedhasar perédharané rembulan (Komariah).
Wiwitané pranata mangsa mung dumadi saka 10 mangsa, lan sawisé tanggal 10 April
ya iku pungkasané mangsa kasapuluh banjur nunggu mangsa pisanan (Kasa utawa
Kartka) ya iku ing tanggal 22 Juni. Mangsa nunggu mau kesuwèn saéngga ditetepaké
mangsa ka sewelas (Destha utawa Padrawana)) lan karolas (Sadha utawa Asaji)
saéngga genep dadi rolas sasi. Pananggalan Saka diwiwiti tanggal 15 Maret taun
78 Masèhi. Taun Saka padha karo Taun Masèhi ya iku didhasaraké saka perédharan
srengéngé (Syamsiah). Pananggalan Saka uga mérang sataun dadi 12 sasi padha karo
pananggalan Pranata mangsa lan pananggalan Masèhi. Wiwit dina Jemuwah Legi
tanggal 1 Sura taun Alip 1555, trep karo tanggal 1 Muharam taun 1043 Hijriyah
utawa tanggal 8 Juli 1633, pananggalan Pranata Mangsa diowahi déning Sultan
Agung lan dijumbuhaké karo pananggalan Hijriyah (Pananggalan Islam).

Cacahing dina ing pananggalan Jawa (Saptawara) uga ana pitu kaya déné ing
pananggalan Masèhi lan Hijriyah, mung pocapan lan cara panulisé waé kang rada
béda, ya iku Ngaat, Senèn, Selasa, Rebo, Kemis, Jemuwah lan Setu. Jroning
petungan Jawa, saben dina duwé sipat utawa watek dhéwé-dhéwé. Dina Ngaat, wateké
samudhana, tegesé seneng imba-imba, dina Senèn wateké samuwa, tegesé kudu apik
kabèh pakaryan, dina Selasa wateké sujana, tegesé sarwa ora percaya, dina Rebo
wateké sembada, tegesé sarwa kuwat lan manteb, dina Kemis wateké surasa, tegesé
seneng mikir jero, dina Jemuwah wateké suci, tegesé resik tingkahlakuné, déné
dina Setu wateké kasumbung, tegesé seneng pamèr.

Arané dina ana ing pananggalan Jawa lan padhanané ing basa Jawa kuna, basa
Indonésia lan basa Arab kaya kasebut ing tabel ngisor iki:

Kabudayan Jawa ngurmati dina-dina kang dianggep mulya utawa wigati. Ing
dina-dina iki sawetara masarakat Jawa isih mèngeti kanthi manembah marang Gusti
kang gawé urip.. Dina mulya cacahé ana lima, ya iku:

Saliyané dina, ing pananggalan Jawa ana pétungan pasaran (pancawara) kang cacahé
ana lima ya iku Pahing, Pon, Wagé, Kliwon lan Legi. Miturut pétungan Jawa, saben
dina pasaran duwé watek dhéwé-dhéwé, ya iku Pahing wateké mélikan tegesé seneng
marang barang kang katon, Pon wateké pamèr, tegesé seneng mamèraké kang
didarbèni, Wagé wateké kedher utawa kaku atiné, Kliwon wateké micara ya iku
seneng nggubah basa, lan Legi wateké komat utawa sanggup nampa werna-werna
kahanan. Kanggo cethané jeneng pasaran, makna lan parapé kagambaraké tabel ing
ngisor iki:

Taun Jawa cacahé ana wolu lan ditata jroning siklus wolung taunan kang disebut
windu. Siklus wolung taunan kang diarani windu iki ana patang golongan, ya iku:
windu Adi, windu Kuntara, windu Sengara lan windu Sancaya.

Ana sawetara ciri wigati jroning pranatan taun Jawa, ya iku: Nguri-uri kabudayan
asli Jawa kaya déné pawukon kanggo tandha pranatan wektu (klairan lan
sapanunggalané), sarta Primbon lan pétungan Jawa liyané. Bisa nglestarèkaké
kabudayan Hindhu kang sugih bab kasusastran lan seni lan atusan taun ngrenggani
kabudayan Jawa, uga nyelaraské karo pétungan Arab kaya déné penanggalan Hijriyah
kanggo nggampangaké mèngeti dina-dina riyaya lan ibadah Islam. Jeneng taun kang
luwih spèsifik ya iku yèn tanggal 1 Sura tiba ing dina Jemuwah, dijenengaké taun
Sukraminangkara (taun urang), wateké: sithik udan. Yèn tiba dina Setu,
dijenengaké taun Tumpak-maenda (taun wedhus), wateké: sithik udan. Yèn tanggal 1
Sura tiba dina Ngaat, dijenengaké taun Ditekalaba (taun klabang), wateké: sithik
udan. Yèn tiba dina Senèn, dijenengaké taun Somawertija (taun cacing), wateké:
sithik udan. Yèn tiba dina Selasa, dijenengaké taun Anggarawrestija (taun
kodok), wateké: akèh udan. Yèn tiba dina Rebo, dijenengaké taun Buda-wiseba
(taun kebo), wateké: akèh udan. Yèn tiba dina Kemis, dijenengaké taun
Respati-mituna (taun mimi), wateké: akèh udan.

Kurup iku wektu sing lawasé 120 taun. Saben satus rongpuluh taun genti kurup.
Jeneng kurup antara liya:

Miturut pétungan pananggalan Jawa, tanggal 15 Fèbruari 2010 iku tiba dina Senèn
Wagé, tanggal 1 Mulud 1943 taun Dal. Kurup: Asapon (1936-2052), windu: Kuntara,
lambang windu: Kulawu, lambang taun: Sukra Mangkara Kumarané rupa Mina
Wiranggas, paarasan: Lakuning geni, pancasuda: Segara Wasèsa, kamarokan: Satriya
Pinayungan, watek sasi:Anggara kasih, watak dina: Bangas Padéwan. Mangsa: Kawolu
(VIII Wisaka)(3-29 Fèbruari), wuku: Dhukut, lintang:Arab, padangon: Wogan,
padéwan: Éndra, dina:Soma, paringkelan: Mawulu, pasaran: Wagé, lambang dina:
jaran.



https://jv.wikipedia.org/wiki/Ovarium

Ing makluk vertebrata kalebu manungsa, duwé ovarium loro sing fungsiné mrodhuksi
sel endhog lan ngetokaké hormon. Sabagéan gedhé manuk mung duwé ovarium siji
sing bisa berfungsi kanthi becik, lan ula duwé ovarium loro sing kasusun
berbaris.

Ing sanjeroné saben ovarium dumadi perkembangan sel endhog (oogenesis). Ing
prosès iki sel endhog bakal dikantheni sawijining klompok sel sing disebut sel
folikel. Ing manungsa, perkembangan oogenesis saka oogonium dadi oosit dumadi
ing embrio sanjeroné kandhungan lan oosit ora bakal berkembang dadi ovum nganti
diwiwiti mangsané pubertas. Ing mangsa pubertas, ovum sing wis mateng bakal
diculaké saka sel folikel lan ditokaké saka ovarium. Prosès uculé saka ovarium
disebut ovulasi. Sel ovum siap dibuahi déning sel spermatozoa saka priya, sing
manawa kasil nggabung bakal mbentuk zigot.

Ovarium fungsiné ngetokaké hormon steroid lan peptida kaya estrogen lan
progesteron. Loro hormon iki penting ing prosès pubertas wanita lan ciri-ciri
seks sekunder. Estrogen lan progesteron duwé peran ing persiapan dinding rahim
kanggo implantasi endhog sing wis dibuahi. Saliyané iku uga duwé peran mènèhi
sinyal tumrap kelenjar hipotalamus lan pituitari sakwéné ngatur siklus
menstruasi.

Sawisé sel endhog diovulasiké, banjur bakal mlebu ing tuba fallopi lan gerak
alon-alon nuju rahim. Yèn dibuahi déning spérma ing (tuba fallopi), sel endhog
bakal melakukan implantasi ing dinding uterus lan brkembang dadi sawijining
prosès meteng. Yèn pambuahan ora dumadi ing tuba fallopi, bisa dumadi kehamilan
ektopik, ya iku kehamilan ora dumadi ing rahim. Perkembangan janin ing kehamilan
ektopik, bisa dumadi ing tuba fallopi dhéwé, lambé rahim, bisa uga ing ovarium.



https://jv.wikipedia.org/wiki/Nutrisi

Nutrisi inggih punika ikatan kimia ingkang dibétahakén déning salira kanggè
ngélampahi fungsipun ingkang arupa Ènérgi. Sanésipun Ènérgi ugi sagéd bantu lan
mélihara jaringan ing salébéting salira sérta ngatur prosès kauripan. Nutrisi
dipunginakakén kanggè panganan dados wujud energi, ingpundi sabén jaringan ing
awak kérja nganti saè. Nutrisi ugi sagéd dipunwastani dados suatu prosès
organism kang gunaakè objék utaminipun inggih punika panganan ingkang asring
dipunkonsumsi ing kondisi normal, ginaakén prosès Dégésti, Absorsi. Serta
mètabolismé ing sakmangke badhe buang pintén-pintén zat ing kasunyatan botén
dibutuhakè déning salira.(dipununduh Tanggal 7 Oktober 2012). Miturut (Soenarjo,
2000) Nutrisi inggih punika ikatan kimia ingkang dibutuhake kaliyan salira
kanggè ngélampahi fungsinipun ya iku Ènérgi, bangun lan mlihara jaringan, sérta
ngatur prosés-prosés kauripan. Nutrisi punika kébutuhan utami pasièn kritis lan
nutrisi Èntéral langkung saè saking paréntéral amergi langkung gampil, mirah,
aman, fisiologis lan ginaakén nutrièn saking salira langkung Èfisièn. Nutrisi
inggih punika proses téngpundi salira manungsa ginaakén panganan kanggè wujud
Ènérgi, lan mémpértahankan késéhatan, pértumbuhan, lan kangge kalangsungan
fungsi normal sabén organ lan jaringan salira (Miturut Rock CL, 20040). Nutrisi
inggih punika proses organism ginaaken panganan ingkang dipunkonsumsi secara
normal ngélampahi prosés degesti, absorbsi, transportasi, pényimpana,
mètabolisme lan péngèluaran zat-zat ingkang boten diginaake kangge mertahanaken
kauripan (Miturut Supariasa 2001). Nutrisi inggih punia salah satunggaling
kebutuhan vital kanggè sédaya makhluk urip. Pangertosan nutrisi saking
pinten-pintén ahli, nutrisi inggih punika proses méndèt zat-zat panganan ingkang
wigati miturut (Nuwer, 2008), nutrisi inggih punika substansi organik ingkang
dibétahaké organisme kangge fungsi normal saking sistem salira, pertumbuhan lan
melihara kaséhatan miturut (Wikipedia, 2008).(dipununduh Tanggal 7 oktober 2012)

250px|thumb|left|4 Sehat 5 Sempurna a. Karbohidrat Karbohidrat inggih punika
komposisi ingkang kaperang saking elemen karbon, hydrogen, saha oksigen, wonten
ing salebeting tanduran kados wos, jagung, gandum, ubi, lan wujud ngelampahi
proses asimilasi ing tanduran miturut (Pekik, 2007). b. Lemak Lemak inggih
punika sumber energi ingkang dipunpadatake. Lemak lan lenga saking gabungan
saking gliserol saha asam-asam lemak. c. Protein Protein inggih punika
konstituen ingkang wigati ing sadaya sel, jinis nutrien punika arupa struktur
nutrien kompleks saking asa-asam amino. d. Vitamin Vitamin inggih punika bahan
organik ingkang boten saged kabentuk saking salira lan fungsinipun dados
katalisator proses metabolosme salira. e. Mineral Mineral inggih punika unsur
esensial ing fungsi normal sebagian enzim, lan wigati sanget ing pengendalian
sisten cairan salira. Mineral punika konstituen esensial ing jaringan lunak,
cairan lan rangka. Rangka ngandung sebagian ageng mineral. f. Toya Toya inggih
punika komponen ingkang ageng ing salebeting struktur salira manungsa. Kirang
langkunge 60-70% abot awak tiyang, arupa toya sahingga toya sanget dibetahake
déning salira.(dipununduh Tanggal 7 Oktober 2012)

Nutrisi punika zat ingkang dados asupan utami kangge salira manungsa ing
ngelampahi pinten-pinten kegiatan wujud energi ingkang wigati. Fungsi nutrisi
punika ugi dados proses mendhet zat-zat panganan ingkang wigati, dados sunstansi
organik ingkang dibetahake organisme kangge gerak normal. Ananging nurisi benten
kaliyan punapa ingkang pangana ingkang sabendintene dipundahar, nutrisi inggih
punika sadaya ingkang terkandung ing panganan kasebut. Nutrisi ugi berperan
aktif dados asupan panganan ingkang séhat déning salira. (dipununduh Tanggal 7
Oktober 2012)



https://jv.wikipedia.org/wiki/Northern_Lights

Northern Lights utawa Aurora ya iku kedadeyan metuné cahya sing mbulat-mbulat
ning Lapisan Ionosfer saka planèt amarga enenge interaksi antarané medan
magnetik sing diduweni planèt kasebut karo partikel sing nduweni partikel muatan
sing dipancarke srengéngé (maruta srengéngé). Ning donya, aurora iki eneng ning
sisih Kutub Lor lan Kutub Kidul magnetiké. Aurora sing kedaden ning sisih Lor
kasebut nganggo jeneng Aurora Borealis (IPA /ɔˈɹɔɹə bɔɹiˈælɪs/), sing dijenengi
Dewi Fajar Rom, Aurora, lan jeneng Yunani kanggo angin lor, Boreas. Iki amarga
ning Éropah, Aurora kerep keton kaya abrit-abrit ning Ufuk Lor sing kaya ketok
srengéngé njedhol saka sisih iku. Aurora Borealis mesthi eneng ing sasi
September lan Oktober, Maret lan April. Kadaden Aurora iki ning sisih kidul
dijenengi Aurora Australis sing nduweni sifat padha. Jarene, sing paneliti
ionosfer, fenomena alam ing atmosfer nduwur sing kapisanan ya iku aurora.
Bentuke aurora ana kaya lengkung utawa mbelengkuk, garis, kaya lembara, lsp sing
ketok ning wayanh bengi ning langit. Miturut legenda-legenda Yunani lan Cina,
aurora iku dianggep penampakan dewa/penguasa alam semesta. Kedadeyan Northern
Light ing wektu subuh ning kutub lor, sing ngetokke cahya saka awang-awang
biasane uga bisa kasebut polar auroras, amarga umume ketok antrané 65-72 drajat
lintang lor lan kidul. Kedadeyan Northern Light arang-arang lan ora kethok karo
mripat biasa.



https://jv.wikipedia.org/wiki/Ng%C3%A8lmu_alam

Ngèlmu alam (Basa Inggris: natural science; utawi ngèlmu kawruh alam) inggih
punika istilah ingkang dipunginaakèn kanggè merujuk ing rumpun ilmu ing pundhi
obyeknya inggih punika bènda-bènda alam kaliyan hukum-hukum ingkang mèsti lan
umum, kalampahan ing wanci punapa lan ing pundhi kèmawon. Sains (science)
dipunpèndèt saking tèmbung latin scientia ingkang tègèsipun harfiahnipun inggih
punika pengetahuan. Sund lan Trowbribge ngrumusakèn mènawi Sains punika kumpulan
pengetahuan lan proses.Ananging Kuslan Stone nyèbatakèn mènawi Sains inggih
punika kempalan pengetahuan lan cara-cara kanggè angsal lan ngginaakèn
pengetahuan punika. Sains punika produk lan proses ingkang mbotèn sagèd
kapisahakèn. "Real Science is both product and process, inseparably Joint"
(Agus. S. 2003: 11)

Sains dados proses punika langkah-langkah ingkang dipuntempuh para ilmuwan
kangge ngelampahi penyelidikan ing rangka madosi penjelasan babagan
gejala-gejala alam. Langkah kasebut inggih punika merumusken prekawis,
merumuskan hipotesis, ngrancang eksperimen, ngumpulaken data, nganalisis lan
pungkasaning nyimpulaken. Saking ngriki katingal menawi karakteristik ingkang
dasar saking Sains inggih punika kuantifikasi tegese gejala alam saged wujud
kuantitas. Ilmu alam nyinaoni aspek-aspek fisik lan nonmanusia babagan Bumi lan
alam sakkeliling. Ilmu-ilmu alam mbentuk landasan kangge ilmu terapan, ingkang
kalihipun dipunbentenaken saking ilmu sosial, humaniora, teologi, lan seni.

Matematika boten dipunanggep dados ilmu alam, ananging dipunginaaken dados
penyedia alat utawi perangkat lan kerangka kerja ingkang dipunginaaken ing
ilmu-ilmu alam. Istilah ilmu alam jugi dipunginaaken kangge ngenali "ilmu" dados
disiplin ingkang nderek metode ilmiah, benten kaliyan filsafat alam. Ing
sekolah, ilmu alam dipunsinaoni secara umum ing mata pelajaran Ilmu Pengetahuan
Alam(biasa dipuncekak IPA).

Tingkat kepastian ilmu alam relatif inggil ngingat obyekipun ingkang kongkrit,
amargi hal punika ilmu alam lazim ugi dipunsebut ilmu pasti.



https://jv.wikipedia.org/wiki/Napoleon_III_saking_Prancis

Napoléon III, jeneng lairé Charles Louis-Napoléon Bonaparte, uga dikenal karo
jeneng Louis-Napoléon Bonaparte, (lair ing Paris, Prancis, 20 April 1808 – pati
ing Chislehurt, Britania Raya, 9 Januari 1873 ing yuswa 64 taun) ya iku Presiden
Républik Prancis kaping pisan (10 Desember 1848-2 Desember 1851), nuli bali
manèh njabat nalika tanggal 2 Desember 1851-2 Desember 1852. Dheweké tampil
kaping teluné kanggo dadi Kaisar Perancis karo nyandang gelar Napoléon III (2
Desember 1852-4 September 1870). Dheweké iku anak saka saduluré Napoleon
Bonaparte.

Wiwitané dheweké ngisi uripé adoh saka Perancis. Dheweké nyoba kanggo nyekel
kakuasan ning taun 1840, ananging kalah lan mlayu, nuli sawisé iku ana
pamberontakan nalika sasi Pebruari 1848, lan dheweké kapilih dadi Presiden
Républik kaping loro lan ngumamaké kekaisaran ning taun 1852.

Nalika mangsané, kasuksesan ékonomi bisa kawujud. Dheweké ngrewangi Ferdinand
Vicomte de Lesseps kanggo ngolihaké hak istimewa saka Terusan Suez. Dheweké
digulingaké saka pAmerintahan amarga kakalahané Perancis nalika Perang
Perancis-Prusia 1870 lan tau diasingaké saka nagarané.



https://jv.wikipedia.org/wiki/Nanas

Nanas (Ananas comosus (L.) Merr.) iku sajenis tetanduran tropis sing asalé saka
Brazil, Bolivia, lan Paraguay. Tetanduran iki klebu ing familia nanas-nanasan
(Famili Bromeliaceae). Prawakan (habitus) tetandurané cendhèk, herba (taunan)
mawa 30 utawa luwih godhong sing dawa, pucuké lancip, kasusun ing wangun rosèt
nglilingi watang sing kandel. Wohé ing basa Inggris diarani pineapple amarga
wanguné sing kaya wit pinus. Jeneng 'nanas' asalé saka pangaranan wong Tupi
kanggo who iki: anana, sing maknané "woh sing becik banget". Manuk pangisep madu
(hummingbird) arupa panyerbuk alamiyah woh iki, senadyan manéka srangga uga duwé
peran sing padha.

Woh nanas kaya sing didol wong iku dudu woh sejati, nanging gabungan woh-woh
sejati (tilasé katon saka saben 'sisik' ing kulit wohé) sing jroning
perkembangané kagabung—bebarengan karo tongkol (spadix) kembang majemuk—dadi
sak'woh' gedhér. Nanas sing dibudidayakaké wong wis kèlangan kamampuan
tangkar-tumangkar sacara seksual, nanging nanas ngembangaké tanduran enom
(bagéyan 'mahkota' woh) sing arupa srana tangkar-tumangkar sacara vegetatif.

Ing Indonésia, propinsi Lampung arupa laladan nenandur nanas utama, kanthi
sapérangan pabrik pangolahan nanas sing uga ana ing kono.

Nanas ngandhut serat kang akeh, sehingga bisa ngobati sembelit. kandutan nanas
iki manfaat banget kanggo wong kang lagi bebelen. Nanas bisa dadi obat pencahar
(konstipasi).

Nanas uga bisa marakaké awak dadi 'langsing, nyilikaké weteng, lan ngurangi
''obésitas''.

Nanas asalé saka negeri Samba, Brasil. Nanas bisa nglunturaké lemak ing awak.
Mangan nanas bisa ndadekaké awak langsing lan singset.

Kulit nanas kang kaya sisik emas iki bisa ningkataké sistem pertahanan tubuh.
Nanas uga ngandhut vitamin A, vitamin C, kalsium, fosfor, magnesium, besi,
natrium, kalium, dekstrosa, sukrosa, lan énzim bromelain. Zat-zat mau bisa
ngobati penyakit kayata ''tumor'', ''aterosklerosis'' (penyempitan pembuluh
darah), lan béri-béri. Nanas uga nduwèni zat antioksidan kang bisa ningkataké
imun lan ncegah penuaan dini.



https://jv.wikipedia.org/wiki/Nakula

Nakula iku paraga Mahabharata. Nakula artine ‘’bisa nguwasabi awake dhewe’’. Ing
pedhalangan, nalika isih enom Nakula nganggo jeneng Pinten. Pinten iku sejatine
jeneng tanduran kang godhonge bisa kanggo obat. Kaya jenenge, Nakula lantip ing
obat-obatan amarga tinitisan Batara Aswi , dewane tabib. Satriya iki salah
sijine Pandhawa lan nduwé kembaran kang jenenge Sadewa. Beda karo Yudhistira,
Werkudara, lan Janaka, Nakula lan Sadewa iki lair seka Dewi Madrim. Nalika
Pandhu palastra, Dewi Madrim bela pati lan kembar iki lair seka wetenge kang
suwek déning keris.

Raden Nakula iku satriya kembar kemanikan. Sedulur kembare aran Raden Sadewa iya
Sahadewa. Sekarone putrane nata ing Astina, Prabu Pandhudewanata, lan mijil saka
garwa Dewi Madrim, kadang enome Raden narasoma iya Prabu Salya nata ing
Mandaraka.Ing Mahabharata, Nakula artine ‘’bisa nguwasabi awake dhewe’’. Ing
pedhalangan, nalika isih padha cilik-cilik, Nakula iku arane Pinten, lan
kembarane Sadewa aran Tangsen. Pinten iku sejatine jeneng tandhuran kanmg
godhonge bisa kanggo obat, Kaya jenenge, Nakula lan sadewa lantip ing babagan
obat-obatan amraga satriya sakloron iku titise dewa kembar, Bathara Aswan lan
Aswin, dewane tabib. Satriya sakembaran iku klebu sedulur nunggal rama seje ibu
yèn karo Prabu Puntadewa, Werkudara lan Arjuna. Lan satriya lima kasebut
kawentar kanthi aran Pandhawa. Kekarone setya lan bekti banget marang para
kadhang sepuhe, senadyan seje ibu. Prabu Puntadewa, Werkudara, lan Arjuna mijil
saka ibu Dewi Kunthi.

Jroning bathine, satemene Prabu salya luwih tresna lan abot marang para Pandhawa
iku ketimbang marang mantune. Lan saliyane trenyuh bareng ndeleng Nakula-Sadewa,
Prabu Salya uga banjur kelingan marang marasepuhe, Begawan Bagaspati sing sedane
merga saka pakartine Sang Prabu Salya duk isih enome. Sang Begawan nalika sedane
ninggal suwara yèn babak nagih janji lumantar ratu kang kasinungan ludira seta,
sing ora liya Prabu Puntadewa.

Mula Salya banjur paring dhawuh marang nakula-Sedewa supaya bali, lan meling
supaya sing methuake yudane, Prabu Puntadewa. Temenan, bareng tempuking yuda,
Prabu Salya nglilakae patine nalika adu arep karo Prabu Puntadewa. Aji-ajine
aran Chandabirawa ora kuwan nyedhaki Prabu Puntadewa lan banjur ilang musna.
Prabu Salya akhire sedha disawat pusaka Jamus Kalimasada. Kasatriyane Nakula iku
ing Sawojajar, dene Sadewa ing Paweratalun. Garwane nakula kekasih Dewi
Srengginiwati kang banjur peputra Dewi Sri Tanjung. Dene Sadewa nggarwa Dewi
Srenggini kang sateruse peputra Bambang Widapeksa (Suwidapaksa). Dewi
Srengganawati lan Srenggini iku putrane Sang Hyang Badawanganala, dewane bulus,
ing Narmada Wailu. Ing lakon Sudamala utawa Durga Ruwat, dicaritakake yèn akhire
sawise klakon ngruwat Bathari Durga, Nakula-Sadewa palakrama anthuk Endhang Suka
lan Pradapa, kekarone putrine Resi Tambrapetha saka pratapan Prangalas. Kekarone
banjur peputra Raden Saluwita, Pramusinta lan Pramuwati. Yen pinuju pisowanan
ing Amarta lungguhe Nakula Sadewa ngapit ingkang raka Prabu Puntadewa lan
kekarone padha ngapurancang.



https://jv.wikipedia.org/wiki/Nabath

Nabath (basa Arab: نبط, basa Ibrani: נְבָיוֹת / Nevayōt) iku kelompok bangsa
Arab kuna kang mapan ing Yordania tekan salore Damaskus. Jaman biyen, bangsa iki
nggunakake basa Aram kanggo saben dina.

Bangsa Nabath iku bibite kaum Nabi Shaleh, utawa Kaum Tsamud. Kaum Tsamud kang
misuwur perkawis ngukir pegunungan kanggo omah. Miturut sajarahwan bangsa Nabath
iku kagolong bangsa Arab kuna. Bangsa Nabath iki bangsa kang nyembah brahala
dhèwèké nyembah Dèwi Nasib, Manāt lan Hubal.

Dhèwèké jenengaké kaum Nabath (jamak al-anbậth الا نباط) kang miturut harfiah
nduwèni teges wong pelosok/njeronan, lan kutha krajan ing Petra.

Suku Nabath ngadegaké karajan wiwit abad 9 SM nganti 40 M. Suku Nabath wis tau
dijajah déning Romawi lan didadekake propinsi saka Romawi kang dijenengi Arabia
Petraea. Jeneng Petra kang ateges watu diwenehake déning wong Roma kang njajah
nalika taun 106 SM. Pamaréntahan déning bangsa Romawi umure mung saabad. Wiwit
jaman iku Nabath ora katon meneh. Banjur Petra ditemokakae déning wong saka
Swiss, Johan Burckhardt nalika taun 1812.

Bangsa Nabath uga prigel ing babagan dol tinuku. Bangsa kang wis tau ana
sesrawungan babagan dol tinuku karo bangsa Nabath kayata Cina, India, Mesir,
Suriah, Yunani lan Romawi kuno. Bangsa-bangsa iku padha dol tinuku barang kang
awujud rempah-rempah, menyan, emas, kewan, besi, tembaga, gula, obat, gadhing,
parfum, kain, lan liya-liyane.



https://jv.wikipedia.org/wiki/Moai

Moai inggih punika patung-patung ingkang wonten ing Pulo Paskah ingkang
dipunpahat saking watu. Sapérangan ageng patung kasebut jinisipun monolitis,
utawi dipunpahat saking saunggali watu kémawon, éwadéné wonten ugi ingkang
kagungan watu Pukau tambahan kapisah ingkang dipunpapanaken ing bagéyan sirah.
Wonten langkung saking 600 Moai ingkang kasebar ing sadaya wewengkon Pulo.
Sapérangan ageng moai dipunpahat saking watu karang vulkanik lunak ingkang
wonten ing daerah Rano Raraku, ing pundi taksih kasisa sakitar 400 moai
sanèsipun ingkang dèrèng dados. Tambang kasebut kadosipun dipuntilaraken kanthi
ujug-ujug. Mèh sadaya moai ingkang dèrèng pungkasan dipunpahat lajeng dipunrisak
déning penduduk pribumi ing mrika nalika masa sasampuning konstruksi pungkasan.

Téori ingkang paling kondhang inggih punika moai kasebut dipunpahat déning
penghuni asal Polinesia langkung saking satunggal éwu taun kapengker. Moai
dipunpitadosi makili arwah leluhur (minangka penanda kuburan), utawi mungkin
makili tokoh kondhang sarta minangka simbol status kulawarga. Moai awis sanget
menawi dipunpahat lan mbetahaken wekdal ingkang dangu. Moai ugi kedah
dipunangkut kanggé dumugi ing lokasi pungkasan ing sadawaning pulo. Boten
dipunamngertosi kanthi pesthi kados pundi moai dipunangkut, ananging prosés
kasebut pesthi mbetahaken kérékan utawi lan kayu gelondongan.

Wonten ingkang berspekulasi bilih moai dipunbangun déning masyarakat kelas
andhap kanggé muliakaken kelas inggil. Tiyang kelas andhap dipupeksa kerja ing
bidang punika. Sasampuning nyambut damel ing wekdal ingkang dangu, kelas andhap
mberontak kanthi keras. akibatipun, kathah patung ingkang risak, cacahing
penduduk kirang dumugi atusan tiyang lan mendhem sajarah Pulo Paskah
sadangu-dangunipun.



https://jv.wikipedia.org/wiki/Mihrab

Mihrab (Basa Arab: ألمحراب pl. محاريب) ya iku ceruk, utawa cekungan ing témbok
(mesjid) kang nuduhaké arahé kiblat, ya iku arah dumunungé Ka'bah minangka arah
madhep kanggoné umat Islam kang lagi salat. Témbok kang ana mihrabé diarani
témbok kiblat.

Tembung mihrab asliné saka tembung kang ora ana hubungané karo agama, lan
maknané kamar kusus, kayadéné ruang kanggo ndèlèh tahta ing sawijining istana.
Fath al-Bari (k. 458), mrayogakaké makana mihrab iku "panggonan kang paling
kinurmatan kanggo para raja" lan "panggonan kang utama, ing ngarep lan paling
kinurmatan." Buku The Mosques in Islam (k. 213), minangka tambahan tumrap
sumber-sumber ing basa Arab, nyuplik Theodor Nöldeke lan liyané mrayogakaké yèn
mihrab iku asliné minangka ruang singgasana.

Istilah mihrab diagem déning Nabi Muhammad SAW kanggo njenengaké kamar pribadhi
panjenengané kanggo ngayahi ibadat. Kamar mau diparingi aksès menyang mesjid
kang dunungé ana ing sisihé kamar, lan Nabi mlebu mesjid liwat kamar mau. Makna
asli mihrab minangka kamar/ruang kusus ing ngomah - tetep digunakaké ing
kalangan kapercayan Judaism, kang migunakaké mihrab kanggo ruang ibadat
pribadhi.

Jroning amngsa kakuwasan kalifah Usman Ibn Affan (r. 644-656), mréntahaké masang
tulisan ing témbok mesjid ing Madinah supaya para jamaah gampang nengeri arahé
kiblat. Nanging tandha tulisan mau mung arupa tandha lan témboké tetep rata.
Jroning mangsa Al-Walid ibn Abd al-Malik (Al-Walid I, r. 705-715), mesjid Nabawi
di rénovasi lan (wāli) Madinah, Umar Ibn Abdul Aziz, mréntahaké nggawé ceruk
kanggo nengeri témbok kiblat (kang nengeri arah kiblat), lan ing panggonan iki
tulisan Usman dipasang.

Saiki, ukuran Mihrab werna-werna, biasané dipaèsi nganggo ornamèn dékorasi lan
asring diripta kanggo mènèhi imprèsi minangka dalan ka Mekkah.



https://jv.wikipedia.org/wiki/Michelangelo

Michaelangelo Buonarroti utawa jeneng pepaké ing basa Italia Michelangelo di
Lodovico Buonarroti Simoni (ing basa Spanyol diarani Miguel Ángel; ing basa
Prancis diarani Michel-Ange, sing kurang luwih ateges Malaikat Mikail) (6 Maret,
1475 - 18 Februari, 1564) iku sawijining pelukis, pamahat, pujangga, lan arsitek
zaman Renaissance.

Lair caket Arezzo, ing Caprese, Toscana, Italia taun 1475. Ramané Lodovico di
Leonardo di Buonarotti di Simoni iku sawijining pegawé hukum ing Caprese. Ibuné
Francesca di Neri del Miniato di Siena. Kulawargané nduwèni status kabangsawanan
asor.

Ramané péngin supaya Michaelangelo konséntrasi marang profèsi kang dianggep
luwih mapan, nanging Michaelangelo seneng seni rupa. Piyambaké banjur dibina
déning Domenico Ghirlandaio (nanging kanthi sawijining sebab Michaelangelo nolak
perkara iki) lan Bertoldo di Giovanni. Ghirlandaio banjur ngrékomendhasikké
marang Lorenzo de Medici. piyambaké banjur gawé sapérangan karya sing cukup
ngéramaké (kanggo umuré sing isih welasan taun), nanging durung bisa gawé
jenengé dadi luwih misuwur, ing antarané:

Ing wulan November 1497, duta besar Prancis njaluk marang Michaelangelo supaya
gawé Pietà, patung Ibu Maria kang nangisi patiné Yesus. Karya iki dadi pelopor
jeneng pamatung ditulis langsung ing karya sing digawé.

Saiki, karya-karya Michaelangelo wiwit antuk aprésiasi kang becik. Lan ing taun
1504, piyambaké wiwit ngerjakké karyané sing paling misuwur, David kang banjur
dipajang ing Piazza della Signoria. Karya iki dimaksudaké minangka simbol
kakuwatan Républik marang ancaman saka faksi-faksi kang tetentangan ing dhaérah
Romawi. Karya iki uga dadi wiwitan pasulayané marang Leonardo da Vinci sing
nyaranaké supaya karya kasebut ing papan sing ora nyolok banget.

Minangka pangakuan marang kaahlianné, Michaelangelo didhawuhi nuju Roma ing taun
1503 kanggo ngrampungaké pasaréan Paus sadurungé. Nanging proyék iki ora rampung
amarga panjenengané ditugasaké gawé Fresko ing tembok Sistine's Chapel.

Perkara iki dadi tantangan gedhé kanggo Michaelangelo, amarga sanajan naté
nyinaoni panggawéan Fresko ing mangsa Domenico Ghirlandaio, nanging sacara
kaahlian panjenengané babar pisan dudu pelukis.

Ing taun 1513, prabawa Papacy ing Firenze ningkat kanthi munggahé salah siji
anggota kulawarga Medici, Paus Leo X. Panjenengané ditugasaké kanggo ngerjakaké
Facade Basilicia of San Lorenzo kanthi opah sing banget nengsemaké. Nanging
kauangan kulawarga Medici sing ambruk banjur marakaké karya iki kaya setengah
dadi. Salah siji bagéan sing misuwur saka karya iki ya iku patung Moses.

Prabawa Papacy pungkasané runtuh ing taun 1527 lan kulawarga Medici bangkrut,
banjur samburiné bali menyang kakuwasaan Républik. Michaelangelo banjur melu ing
pangrancangan pangreksan kutha Florence saka kepungan kanthi gawé dhesain
bènténg.

Nanging upaya iki marakaké dhèknèné dianggep minangka pengkhianat kulawarga
Medici saéngga ing taun 1530, panjenengané ninggalaké Florence sawisé kakuwasaan
Medici bali.

Michaelangelo antuk kapercayan manèh kanggo ngrampungaké bagéan pungkasan saka
Fresko Sistine's Chapel, ya iku Last Judgement. Karya iki banjur nimbulaké
kontrovèrsi amarga pangèksposan kawudonan.

Michaelangelo séda tanggal 18 Februari 1564 ing yuswa 88 taun. Panjenengané naté
gawé parodi Pietà, kanthi ngganti Ibu Maria kanthi sosok sing dikira iku
dhèknèné dhéwé.

Asringé karya Michaelangelo nampilaké objèk nudity awaké wong lanang marakaké
panjenengané dikira ngalami kalainan homoseksualitas. Saliyané iku, ing mangsa
Medici homoseksualitas pancén dadi budaya sing lazim dadi sanajan tetep dianggep
amoral. Panjenengané uga naté kalibat percintaan marang salah sawijining
bangsawan lanang.

Salah siji kasalahan cilik sing naté dilakokaké sawisé iku ya iku Patung
Bacchus. Patung iki dirancang kanthi ora nggatèkaké anané kamungelan cacat ing
bahan baku. Akibaté, rai utawa pasuryan patung iki katon retak lan katon ireng.

Karya-karyané akèh dadi inspirasi karya seni ing mangsa Renaisans. Saliyané iku
karya arsiterturé bisa didelok ing akèh bangunan ing Firenze.



https://jv.wikipedia.org/wiki/Mesolitikum

Mesolitikum (Basa Yunani: mesos "tengah", lithos watu) atau "Zaman Batu
Pertengahan" ya iku sawijinig periode ing perkembangan tèknologi manungsa,
antarane Paleolitik utawa Zaman batu Tua lan Neolitikum utawa Zaman batu Muda.
Istilah iki dikenalake déning John Lubbock ing makalahe "Jaman Prasejarah" (basa
Inggris: Pre-historic Times) kang diterbike taun 1865. Nanging istilah iki ora
patiya digunakake nganti V. Gordon Childe mopulerake ing bukune The Dawn of
Europe (1947).

Nalika Jaman masolitikum ing Indonésia, mangsa uripe kaya jaman paleolitikum
uaiku ngajak lan nyekel iwak, nanging manungsa ing mangsa iku uga mulai duwé
papan panggonan rada tetep la cocog tanam sacara prasaja. Papan panggonan kang
dipilih umume ing pinggir pasisir (kjokkenmoddinger) lan guwa-guwa (abris sous
roche) mula ing panggona mau akèh ditemokake berkas-berkas kabudayan manungsa
ing jaman iku.

Kjokkenmoddinger ya iku larahan pawon saka jaman mesolitikum kang ditemokake ing
pasisir wetan Pulo Sumatra. Kedadeyan iki ditliti déning Dr. P. V. van Stein
Callenfels taun 1925 lan panaliten kang dianakake, panguripan manungsa wektu iku
tergantung karo asil anggone golek siput lan kerang amarga tinemu larahan kéwan
loro mau kang duwure ngancik 7 meter.



https://jv.wikipedia.org/wiki/Menes

Menes punika pirangon Mesir saking Dinasti I, miturut sapérangan panyerat,
sanèsipun Dinasti II. Panjenenganipun gesang kirang langkung taun 3100-3000 SM.

Legenda Mesir Kuna ngurmati pirangon punika amargi manunggalaken Mesir Hulu lan
Hilir dados 1 karajan. Manetho, sajarawan Mesir abad kaping 3 SM, nyebat Menes;
sajarawan Yunani abad kaping 5 SM Herodotus ngrujuk minangka Min; lan 2 daftar
raja asli saking Dinasti XIX (abad kaping 13 SM) nyebat Meni.

Nanging, pamanggihan Pelat Narmer ing pungkasan abad kaping 19 nedahaken
pirangon Narmer, kamungelan Menes sadèrèngipun kadata, kagungan simbol
pamanunggalan Mesir Hulu lan Hilir. Sapérangan ahli Mesir kagungan pendhamat
menawi Narmer lan Menes sejatosipun tiyang ingkang sami; sanèsipun kagungan
pendhapat menawi Menes marisi karajan ingkang sampun dipunmanunggalaken saking
Narmer; sanèsipun tasih kagungan pendhapat menawi Menes ngrampungaken prosès
pamanunggalan ingkang dipunwiwiti, gagal utawi sabagéyan kasil déning Narmer.
Ing kasus sanès, Menes dipunurmati minangka pangadeg Memphis, ingkang
dipundegaken minangka kutha krajan Mesir. Éwadéné dipuncathet menawi nalika
wonten bukti arkéologi lajengan saking wontenipun pirangon kanthi asma Narmer,
satunggil-satunggiling bukti boten kabantahaken kanggé Menes inggih punika
satunggiling ostrakon ingkang ngandhut asmanipun ing saandhaping simbol Nebty.
Wonten kacubriyan umum menawi Menes saged ugi arupi asma Narmer,
pangrumiyinipun, utawi panggantosipun, Hor-Aha.

Ugi dipunéja Hor Aka utawi Hor-Aka, asma punika saged dipunpertalaken minangka
"Horus saking Alang-alang", kamungelan satunggiling alusio ing legendha ing
pundi Isis ndelikaken Horus ing Delta Nil ing antawisipun papirus lan
alang-alang. Ing legendha Mesir Kuna, wonten peperangan antawisipun Horus (déwa
pangreksa Mesir Hulu) lan Seth (déwa pangreksa Mesir Hilir). Ing pamanunggalan
mitologis kekalih Mesir punika, Seth dipunkalahaken lan karajan
dipunmanunggalaken ing saandhaping kakuwasan Horus, raja sepisanan sadaya Mesir.
Mungel sanget menawi punika perang sejatosipun Euhemerus. Paralel wuri saged
dipunpanggihi nimbulaken pangadegan kakuwasan pirangon Khasekhemwy pérangan atus
taun salajengipun; mbok menawi panjenenganipun sampun nindhes perang sadhèrèk
antawisipun pandhèrèk Seth lan Horus.

Satunggiling gambar Menes nyipeng ankh dipunpahataken ing dékorasi tèmbok kidul
bangunan Mahkamah Agung Amérika Sarékat.



https://jv.wikipedia.org/wiki/Melbourne

Melbourne iku kutha krajan nagara bagéan Victoria ing Australia. Melbourne
minangka kutha paling wigati kaloro saka babagan bisnis lan kaloro paling gedhé
ing Australia sarta kutha paling gedhé ing Victoria. Melbourne minangka kutha
krajan Australia taun 1901-1927. Walikuthané ya iku John So.

Cacahing padunung metropolitan Melbourne ya iku 3.488.750 jiwa (sensus 2001)
déné kanggo City of Melbourne (laladan kutha) dhéwé, padunungé ana 52.117 jiwa.
Melbourne wis kaping pindho nampa prédikat minangka The World's Most Liveable
Cities (kutha paling nyaman kanggo dipanggoni) saka The Economist, ya iku ing
taun 2002 lan 2004.

Melbourne dumunung ing bagéan kidul-wétan bawana Australia lan dumunung ing
cedhak Port Phillip. Laladan pinggiran Melbourne tuwuh nuruti ilining Kali Yarra
saka arah Pagunungan Yarra lan Pagunungan Dandenong, déné ing sisih kidul,
tuwuhing kutha kabagi rong arah amarga lokasiné Melbourne dhéwé. Arah mangulon
ana tlatah Geelong kang dumunung ing Bellarine Peninsula déné arah mangétan ana
tlatah Frankston ya iku kutha kang dumunung ing pesisir kaya Rye, Sorrento,
Apollo Bay, lan Lorne.

Pucuké Tanjung Bellarine lan Tanjung Mornington mung dipisahaké déning
sawijining selat cilik lan ana layanan panyebrangan.

Padunung Melbourne umumé turunan saka pendhatang saka Britania Raya, khususé
Inggris lan Irlandia kang wissmanggon wiwit jaman biyèn. Nanging wiwit puluhan
dékadé pungkasan Melbourne ngalami paningkatan jroning cacahing pendhatang.
Telung klompok pendhatang paling gedhé ya iku saka Yunani, Italia lan Vietnam.
Saliyané iku, ana uga komunitas Tionghoa kang cukup gedhé ing kutha iki.

Melbourne dikenal minangka kutha kang seneng ulah raga. Ulah raga kang populèr
ing Melbourne kalebu rugbi, kriket, tenis, bal-balan lan bola basket]], nanging
kang paling populèr ya iku Australian Football utawa kang akrab disebut footy
dénging warga Melbourne. Ulah raga footy pancèn idhèntik karo kutha iki lan
nagara bagéan Victoria umumé; luwih saka setengah tim-tim kang main ing AFL
(Liga Australian Football) asal saka Melbourne. Nyebut football ing Melbourne
tegesé ngarujuk marang ulah raga iki, béda karo Sydney utawa Canberra, kang
ngarujuk marang rugbi.



https://jv.wikipedia.org/wiki/Mehmet_Ali_A%C4%9Fca

Mehmet Ali Ağca (miyos ing İsmailli, Provinsi Malatya, 9 Januari 1958) inggih
punika tiyang militan saking Turki ingkang némbak Paus Yohanes Paulus II ing
Lapangan Santo Petrus nalika tanggal 13 Mei 1981 ing satunggalipun usaha badhé
merjaya pati Sang Paus punika. Mehmet sampun némbak wetengipun Paus.

Mehmet dipunukum ing pakunjaran Italia sadangunipun saumur urip. Ananging nembé
kalih dasa taun dipunukum, déning pengadilan Italia Mehmet dipunbebasaken amargi
sampun diparingi grasi déning prèsidhén Italia Carlo Azeglio Ciampi. Mehmet
lajeng dipunèkstradhisi dhateng Turki ing taun 2000. Sasampunipun dugi ing
Turki, Mehmet dipunukum malih déning pengadilan Turki amargi Mehmet sampun
merjaya pati wartawan Turki, Abdi Ipekci ing taun 1979. Pangacara Mehmet,
Mustafa demirbag ngendikan bilih Mehmet badhé dipunbebasaken kanthi syarat
amargi sampun nggadhahi syarat saged dipunbébasaken. Kantor Berita Turki,
Anatolia maringi pawartos, bilih Mehmet badhé bebas amargi ndhérék tugas
Militér.

Ing satunggalipun wekdal, Sri Paus manggihi langsung Mehmet ing pakunjaran Roma.
Wonten ing acara kasebat, Sri Paus lenggah adhep-adhepan langsung kaliyan Mehmet
ingkang sampun nembak piyambakipun. Sri Paus sampun maringi pangapura dhateng
Mehmet.



https://jv.wikipedia.org/wiki/Mark_Twain

Samuel Langhorne Clemens (lair 30 Novèmber 1835 – pati 21 April 1910 ing yuswa
74 taun), luwih kondhang miturut jeneng sesinglon Mark Twain, ya iku novèlis,
penulis, lan guru kabangsan Amérika Sarékat. Karyané kang paling terkenal ya iku
The Adventures of Huckleberry Finn, The Adventures of Tom Sawyer, The Prince and
the Pauper, A Connecticut Yankee in King Arthur's Court lan buku non-fiksi kang
sesirahé, Life on the Mississippi.

Mark Twain dilahirké ing taun 1835. Mark digedhèké ning Hannibal, Missouri,
kutha cilik ing pinggir kali Mississippi, ing Amérika Sarékat. Nalika rumaja
dhèwèké seneng kapal-kapal uap kang liwat ana ing kali gedhé kang ana ing
Amérika Sarékat iku.

Nalika isih nom, Twain wis kerja dadi juru cétak ing percétakan, lan uga nulis
ing koran. Minangka nom-noman kang nembé umur las-lasan, Twain wis dadi nakhoda
kapal kali lan 4 taun ning kali Mississippi.

Nalika Perang Sadulur Amérika pecah ing taun 1860, Mark pindhah menyang dhaérah
kulon ya iku California. Nalika iku dhèwèké wiwit ganti jeneng dadi "Mark Twain"
kang tegesé "rong dhepa jeroné". Kuwi ya iku istilah kang dienggo para awak
kapal nalika ngukur jeroné banyu.



https://jv.wikipedia.org/wiki/Marilyn_Monroe

Marilyn Monroe (1 Juni 1926 - 5 Agustus 1962) sing lair kanthi jeneng Norma
Jeane Mortenson iku sawijining aktris, penyanyi lan uga modhèl misuwur asal
Amérika Sarékat. Nganti saiki, panjenengané arupa bintang filem lan simbol sèks
paling misuwur ing abad kaping 20. Sosoké iku inspirasi kanggo akèh
bintang-bintang anyar ing mangsa saiki kaya sing katon cetha ning aktris Madonna
ing awal kariré.

Sawisé pérangan taun mainké peran-peran cilik, Marilyn Monroe dadi saya misuwur
marang kaahliané main komedi, kasulistyané sarta penampilané ing layar amba,
saéngga panjenengané dadi salah siji bintang filem sing populèr banget nalika
taun 1950an. Ing tembe wuri jroning kariré, Marilyn Monroe nglakoni sapérangan
peran serius sing cukup suksès. Nanging nalika panjenengané ora sempat antuk
Academy Award minangka pengakuan dhiriné minangka aktris "serius", mung Golden
Globe sing tau digayuh liwat filem "The Misfits" nalika taun 1961 sing jebulé
arupa filem pungkasan sing panjenengané rampungaké.

Senadyan mangkono, permasalahan sing nyangkut karir uga kauripan pribadiné dadi
saya buruk lan rumit. Kauripan Marilyn Monroe pungkasané ngenesaké, panjenengané
ditemokaké tiwas ing omahé sing dipercaya minangka akibat tindakan nglalu amarga
overdosis ngombé obat turu. Tekan saiki, manéka téori konspirasi nyangkut painé
Marilyn isih dadi pokok pembahasan khususé kanggo para penggemaré wiwit saka
terlibaté kulawarga Kennedy kanggo matèni Marilyn tekan téori yèn Marilyn Monroe
dipatèni déning Mafia.

Tekan saiki salah siji ikon pop sing paling ditepungi donya iku sosok Marilyn
sing ngadeg ing sandhuwuré saluran udhara subway mawa rok sing megar.



https://jv.wikipedia.org/wiki/Manuk_unta

Manuk unta (Struthio camelus) kalebu manuk kang ukurané paling gedhé kang isih
urip. Manuk unta nduwèni dhuwur 2,5 méter. Manuk unta uga kena ditumpaki wong
diwasa ananging awaké cilik. Manuk unta kang ditunganggi dadi kewan kang
dilombakaké. Umumé iki dianakaké ing Afrika Utara lan Arab. Sanajan kalebu
jinising manuk ananging manuk unta ora bisa mabur. Manuk unta kalebu kumpulan
primitif kang kurang dikenal ya iku ratit (Palaeognaths).[butuh rujukan]

Manuk unta asalé saka sabana lan bagéyan ara-ara Afrika ing zona alas
khatulistiwa. Spesies kang ana ing Timur Tengah, ya iku S. c. syriacus,ananging
spesiés jinis iki wis punah. Manuk unta diingoni lan dadi sumber daging ing
kawasan kang sejuk kayata Swedia. Manuk unta nduwé daging kang rasané kaya
daging kang ora ana lemaké. Miturut kapitayan para pandhudhuh, manuk unta
dikenal awit ndhelikaké endhasé ing jero lemah nalika ana bebaya. Manuk unta
ndelikaké endhasé ing jero lemah nalika ndhéwéké rumangsa wedi, dadi tujuwané
kanggo njaga awaké nalika ana predhator kang nyeraki. Nalika rumangsa keancem,
manuk unta bisa nggawé predhator tatu kanthi nendhang lan nyadhuk nganggo sikilé
kang kuwat. Anggota liyané klompok Palaeognaths kalebu manuk rea, emu, kasuari
lan manuk kang ukurané paling gedhé ya iku Aepyornis, ananging manuk jinis iki
saiki wis punah.

Manuk unta kalebu kéwan kang getihe panas, nduwé elar lan awak kang ditutupi
wulu. Wuluné nduwé fungsi dadi krajang udara, Wulune manuk unta tau populér dadi
topi kang dianggo wong wadon. Cucuké ora ana untuné lan bentuké lincip. Manuk
unta nduwé gulu kang dawa lan bisa mlayu nganti 65 km/jam. Manuk unta nduwèni
susoh kanggo angkrem. Susoh dikenal kanthi jeneng susoh sarang masyarakat.
Tegesé luwih saka siji manuk unta bakal ngendhog ing susoh kang padha. Nalika
awan manuk unta betina kang angkrem déné nalika bengi manuk unta lanang kang
angkrem. Endhog manuk unta dadi endhog manuk kang paling gedhé.



https://jv.wikipedia.org/wiki/Mahmud_Abbas

Mahmoud Abbas (Arab: محمود عباس) (lair ing Safet, 26 Maret 1935; umur 81 taun);
limrahipun misuwur kanthi asma miturut kunya utawi nom de guerre Abu Mazen (ابو
مازن) inggih punika Presiden kapilih ing Pemilu Presiden taun 2005 tumrap
Otoritas Nasional Palestina (PNA: Palestinian National Authority) ing tanggal 9
Januari 2005.

Mahmoud Abbas lair lan ageng ing Safet. Sasampunipun lulus sekolah dhasar ing
kutha punika, Abbas pindhah dhateng Suriah sasampunipun perang taun 1948. Abbas
nglajengaken sekolah menengah lan pawiyatan inggil ing kutha Damaskus.
Sasampunipun tamat saking jurusan hukum ing Universitas Damaskus,
panjenenganipun damel lembaga Palestina ingkang sepisanan ing taun 1954 ing
Suriah. Taun 1960-an, Abbas dados pegawé Departemen Pendidikan ing Qatar lan ing
wekdal punika Abbas kekancanan kaliyan Yasser Arafat (1929-2004). Abbas dados
anggota Majelis Nasional Palestina taun 1968 lan mimipin satunggalipun
perundhingan boten resmi kaliyan Israèl ing taun 1977.

Wiwit taun 1983, Abbas dados anggota komite eksekutif Organisasi Pembebeasan
Palestina(PLO) sarta mimpin komite nasional lan internasional ingkang
konsentrasinipun ing sadaya bab organisasi non-pamaréntah. Abbas miwiti
perundhingan rahasia kaliyan Israèl ing taun 1989 kanthi pambiyantunipun
Walanda. Panjenenganipun tetep nglaksanakaken aktivitasipun perundhingan rahasia
kaliyan Israèl nalika lan sasampunipun Konferensi Madrid taun 1991. Sasampunipun
Konferensi Madrid, Abbas pinitados minangka koordinator urusan perundhingan.



https://jv.wikipedia.org/wiki/Magas

Magas ( basa Rusia : Мага́с) inggih punika kutha krajan saking Républik
Ingushetia, Rusia. Kitha punika wonten wiwit taun 1995; nggantosaken Nazran
dados kutha krajan saking Républik Rusia wonten taun 2002, ananging tasih wonten
kinten-kinten 300 pendhudhuk (taun 2005). Wonten sensus taun 2002 ditingali
populasinipun namung wonten 275, ndadosaken kitha paling alit saha kutha krajan
paling alit wonten Rusia.

Républik Ingushetia pisah saking kesatuan federal Rusia wonten taun 1992,
dadosaken pisahipun saking Républik Chechnya-Ingushetia. Nazran, paling ageng
saking tigang kitha kasebat didadosaken kutha krajan sawetawsi; ananging kitha
punika boten sanes kaliyan ancasipun. Wonten taun 1995, Presiden Ruslan Aushev
manggihaken Magas, saperangan kilometer sisih kidul kitha Nazran, maringi nama
kados sakderengipun Maghas. Kitha enggal punika kedahipun dipunginakaken
sawetahipun kangge kabetahan administratif. Istana kapresidenan saha gedung
pamaréntahan dibangun ngangge gaya oriental, saperangan wewengkon bisnis tasih
wonten pambangunan. Status kitha punika dipuntepung wonten taun 2000. Kutha
punika dikintenaken saged nampung 30,000 pendhudhuk wonten jaman ingkang badhe
wonten.



https://jv.wikipedia.org/wiki/M%C3%A9tafisika

Métafisika (basa Yunani: μετά (méta) = "sawisé utawa diwalik", φύσικα (phúsika)
= "samubarang ing alam") iku cabang filsafat sing nyinaoni pamedharan asal utawa
hakékat obyèk (fisik) ing donya. Métafisika iku studi 'anané' utawa réalitas.
Métafisika nyoba njawab pitakonan-pitakonan kayata: Apa sumber saka sawijining
réalitas? Apa Gusti ana? Apa papan manungsa ing njero semesta?

Cabang utama métafisika ya iku ontologi, studi ngenani kategorisasi
bendha-bendha ing alam lan gegandhèngan antarané siji lan sijiné. Ahli
métafisika uga ngupaya nyethekaké pamikiran-pamikiran manungsa ngenani donya,
kalebu kaanaan, kabendhaan, sipat, ruwang, wektu, gandhèngan sebab akibat, lan
kamungkinan.

Panggunan istilah "métafisika" wis ngrembaka kanggo ngrujuk marang "samubarang
sing ana ing sanjabaning donya fisik". "Toko buku métafisika", minangka conto,
dudu utawa ora adol buku ngenani ontologi, ananging luwih marang buku-buku
ngenani èlmu gaib, pangobatan alternatif, lan samubarang sejinisé.



https://jv.wikipedia.org/wiki/M%C3%A9krad_Dalem_Y%C3%A9sus_Kristus

Mékrad Dalem Yésus Kristus punika prastawa ingkang dumados 40 dinten
saksampunipun Wungu Dalem Yésus, ingkang dipunseksèkaken déning murid-murid
Dalem, Yésus Kristus kaangkat minggah dhumateng langit lan salajangipun ical
saking pasawangan saksampunipun katutup méga, kadosdéné ingkang dipuncathet
salebetipun bagéan Prajanjian Énggal ing Alkitab Kristen.

Kitab Para Rasul nyaathet langkung dhetil perkawis pirembagan antawisipun Yésus
lan murid-murid Dalem nyaketi wekdal Mékrad Dalem. Para murid Yésus
dipungambaraken taksih dèrèng paham sanget teges sadaya prastawa ingkang dipun
alami. Kathah saking murid-murid wau ingkang taksih ngajeng-ngajeng bilih Yésus
bakal mulihaken karajan Daud ingkang runtuh wiwir dipunkawonaken déning Karajan
Babel. Nanging Yésus kagungan misi sanès ingkang sanès saking donya.
Panjenenganipun paring pesen dhumateng murid-muridipun: "... kowé bakal padha
dadi seksi-Ku ana ing kutha Yérusalèm, ing tanah Yudéa kabèh lan ing tanah
Samaria, malah ing salumahing bumi." Lan sasampunipun nilaraken pesen punika,
dipuncathet bilih Yésus kaangkat dhumateng swarga, lan dipunseksèkaken déning
murid-muridipun. Prastawa punika adamel murid-muridipun ndomblong. Nanging kalih
malaékatipun Gusti ngatingalaken dhiri lan ngélingaken para murid dhumateng
pesen ingkang sampun dipunparingaken Yésus kanggé para murid.



https://jv.wikipedia.org/wiki/M%C3%A9decins_Sans_Fronti%C3%A8res

Médecins Sans Frontières (basa Indonésia: Dhokter Lintas Batas), nama resminipun
ing Amerika Serikat Doctors Without Borders, inggih punika satunggaling LSM
pamaring bantuan kamanungsan sekular ingkang paling misuwur kangge
proyek-proyekipun ingkang ngadhepi penyakit-penyakit endemis. Ing
wewengkon-wewengkon ingkang kacabik perang lan ing nagara-nagara berkembang.

Médecins Sans Frontières dipunbentuk nalika taun 1971 déning sakelompok alit
dhokter Perancis sasampunipun Perang Saudara Nigeria (separasi Biafra).
Organisasi punika dipunkenal meh sadaya donya kanthi nama Perancisipun utawi
sekadar singkatan namanipun, MSF, ananging wonten ing Amerika Serikat nama
Doctors Without Borders langkung asring dipunginakaken.

MSF dipunpimpin déning satunggaling dewan direktur internasional ingkang
dumunung ing Jenewa, Swiss, lan dipunorganisir dados 20 bageyan. Saben taunipun,
antawis 3.000 dhokter, perawat, bidan lan tenaga logistik dipunrekrut saperlu
nindakaken manke proyek, ananging namung 1.000 ingkang dipunkerjakaken kanthi
permanen minangka staf kangge ngrrekrut relawan lan nangani perkawis keuangan
lan hubungan kaliyan medai. Para donor swasta maringi antawis 80% saking dana
ingkang dipunbetahaken déning organisasi punika, dene sumbangan pamarentah lan
perusahaan-perusahaan maringi kiranganipun. Anggaran taunan MSF antawis sakitar
AS dolar 400 juta.

Organisasi punika aktif maringi layanan pemeliharaan keséhatan lan latihan medis
kangge penduduk wonten ing 70 nagara langkung, lan asring nuntut tanggel jawab
pulitik ing laladan-laladan konflik kados Chechnya lan Kosovo. Namung setunggal
wonten ing sejarahipun, wonten ing Genosida Rwanda (genosida ing Rwanda taun
1994), organisasi punika nywantenaken intervensi militer.

MSF pikantuk Hadhiah Perdamaian Nobel taun 1999 minangka penghargaan saking
upaya-upaya para anggotanipun ingkang terus-terusan kangge maringi pemeliharaan
keséhatan ing papan-papan ingkang dipunlanda krisis, sarta mbangkitaken
kesadaran internasional tentang potensi bencana kemanusiaan. Dr. James Orbinski,
ingkang njabat presiden organisasi nalika wekdal punika, pikantuk hadhiah punika
atas nama MSF. Saderengipun, MSF ugi pikantuk Penghargaan Perdamaian Seoul 1996.
[1] Presiden MSF sekarang adalah Dr. Christophe Fournier.

Organisasi-organisasi ingkang masok tetedhan lan bantuan medis darurat dhateng
penduduk ingkang mbetahaken, kadosta Oxfam, sampun dangu wonten saderengipun MSF
kabentuk nalika taun 1971. Gerakan Palang Merah lan Bulan Sabit Merah
International (Palang Merah Internasional (ICRC)), kabentuk taun 1863, inggih
punika sumber utama bantuan medis darurat kangge penduduk-penduduk ing
nagara-nagara ingkang dipunlanda perang lan bencana alam.



https://jv.wikipedia.org/wiki/Lyndon_B._Johnson

Lyndon Baines Johnson (lair ing Stonewall, Texas, 27 Agustus 1908 – pati ing
Stonewall, Texas, 22 Januari 1973 ing yuswa 64 taun) kang diparabi LBJ ya iku
Présidhèn Amérika Sarékat ka-36 (1963–1969). Sawisé ngléwati salah sijining
karir sing dawa ing Kongrès Amérika Sarékat, Johnson njabat minangka Wakil
Presiden Amérika Sarékat sing ka-37. Ing taun 1963, panjenengané nggantekaké
John F. Kennedy sing tilar donya amarga dipejahi.

Panjenengané uga pernah njabat Ketua Minoritas Parté Dhémokrat ing Senat.
Minangka presidhèn, panjenengané tanggungjawab kanggo pengesahan sapropirané
undang-undang sing ambuné liberal, kamasuk Gerakan Hak Sipil Amerika taun
1955-1968, Medicare, program "War on Poverty". Kuwi kabèh ènèk ing program Great
Society. Kanthi urut, LBJ ningkataké pasukan AS ing Perang Vietnam, saka 16,000
ing taun 1963 dadi 550,000 ing awal 1968, nalika luwih saka 1000 tentara AS mati
per wulan. LBJ dipilih menèh ing taun 1964, ananging pencalonané ing taun 1968
gagal minangka kasil gejolak ing njero parténé, banjur panjenengané ngumumaké
manawa panjenengané ora gelem melu pamilihan. Johnson dikenal jembar amarga
kapribadian sing sok kuasa lan nyerang para pulitikus utama. Warisané angèl
diukur, amarga kemajuan sing digawé ing bidang hak-hak sipil lan program "Great
Society", dikisruhaké déning masalah Perang Vietnam.

Amarga nggantekaké Presidhèn Kennedy, ing mangsa jabatan kapisan panjenengané
ora dikancani déning wakil presidhèn. Salanjuté kapilih nalika nglakokaké mangsa
jabatan keloro, panjenengané dikancani déning Wakil Presidhèn Hubert H.
Humphrey. Garwa saka Lady Bird Johnson iki tilar donya ing peternakan LBJ ing
Stonewall, Texas, tanggal 22 Januari 1973.



