https://uz.wikipedia.org/wiki/Diplomatiya

Diplomatiya (frans. — davlatlarning tashqi siyosa,t sohasidagi vazifalarini
amalga oshirish, shuningdek, chet elda huquq va manfaatlarini himoya qilish
sohasidagi rasmiy faoliyati. "Diplomatiya" termini yunon tilidagi "ikki bukilgan
qogʻoz" soʻzidan olingan. Qadimda Yunoniston va Rimda taxtakach muqova ichiga
solingan xat elchilarga ular vakolatini tasdiqlovchi ishonch yorligʻi yoki
hujjat sifatida takdim etilgan. Bu termin hozirgi maʼnoda Gʻarbiy Yevropada
18-asr oxirida rasm boʻlgan. D. davlat tashqi siyosatining eng muhim
vositalaridan biri hisoblanadi, ana shu siyosatning maqsad va vazifalari D.
shakli va uslublarini belgilab beradi. Diplomatik faoliyatning asosiy shakllari:
diplomatik kongresslar, konferensiyalar yoki kengashlar; nota, memorandum,
bayonot va h.k. shakllardagi diplomatik yozishma; xalqaro shartnomalarni
tayyorlash va imzolash; davlatning elchixonalar va missiyalar orqali amalga
oshiradigan chet eldagi vakilligi; xalqaro tashkilotlar faoliyatida ishtirok
etish; tashqi siyosiy masalalar boʻyicha hukumat nuqtai nazarini matbuotda
yoritish. Diplomatik muassasalar va ularning masʼul xodimlari diplomatik imtiyoz
va immunitetlardan foydalanadi. Xalqaro huquqqa binoan, diplomatik vakillarga
oʻzlari ishlayotgan mamlakat ichki ishlariga aralashish man etiladi.



https://uz.wikipedia.org/wiki/Davlatlar_statistikasi_-_Aholi

Aholi soni boʻyicha davlatlar roʻyxati. Bu yerda mustaqil davlatlardan tashqari
baʻzi nomustaqil hududlar aholisi soni ham keltirilgan. Shuningdek, roʻyxatda
har bir davlat (hudud) aholisi dunyo aholisining necha foizini tashkil qilishi
ham koʻrsatilgan. Suveren davlat hududiga kiruvchi davlatlar (masalan,
Birlashgan Qirollik hududiga kiruvchi davlatlar), davlatlar organizatsiyalari
(masalan, Yevropa Ittifoqi) va muntazam aholisiga ega boʻlmagan hududlar
(masalan, Antarktida) ushbu roʻyxatda koʻrsatilmagan.

Jadvaldagi raqamlar milliy aholini roʻyxatdan oʻtkazish muassasalarining soʻnggi
maʼlumotlariga binoan va yaxlit holda keltirilgan. Bunday muassasasi mavjud
boʻlmagan davlatlar uchun maʼlumot BMTning iqtisodiy va ijtimoiy muammolar
boʻyicha departamenti bahosi asosida keltirilgan. Aholi roʻyxati har xil
davlatlarda har xil vaqtda, har xil aniqlik bilan hisoblanishi sababli,
davlatlarni ushbu jadvalda koʻrsatilgan aholi soni boʻyicha qiyoslash xato
xulosalarga olib kelishi mumkin. Shuningdek, davlatlar aholisi sonining
yigʻindisi dunyo aholisi soniga teng boʻlmasligi mumkin.



https://uz.wikipedia.org/wiki/Dajla

Dajla — Turkiya va Irokdagi daryo, qisman Suriya hududidan oʻtadi. Uz. 1850 km,
havzasining mayd. 375 ming km². Turkiyaning jan.sharqidagi togʻlardan
boshlanadi. Al-Qurn sh. yaqinida Furot daryosi bilan qoʻshilgach, Shatt ul-Arab
deb ataladi va Fors qoʻltigʻiga quyiladi. Eng yirik irmoqlari: Katta Zab, Kichik
Zab va Diala. Yuqori oqimi, asosan togʻlar orasidan, oʻrta va quyi oqimi
Mesopotamiya tekisligidan oʻtadi. Qishda Mesopotamiyaga yoqqan yomgʻirdan,
bahorda togʻlardagi qor va muzlarning erishidan toshadi. Oʻrtacha suv sarfi
Bagʻdod sh. yaqinida 1240 m³/sek, maksimal suv sarfi 10000 m³/sek, minimal suv
sarfi 150 m³/sek. Yogʻin kam yogʻishi, bugʻlanish va sugʻorishga sarflanishi
natijasida quyi oqimida suvi ancha kamayib ketadi. Daryo koʻplab loyqa, qum,
shagʻal oqizib keladi. Quyilish joyidan Bagʻdod sh.gacha (suv koʻpayganda Mosul
sh.gacha) kema qatnaydi. D.ning Bagʻdod sh.dan jan.dagi vodiysida joylashgan bir
necha yirik koʻl uning suvini bir meʼyorda oqishini taʼminlaydi. D. sohillarida
Diyorbakir (Turkiya), Mosul, Bagʻdod (Iroq) sh.lari joylashgan. Suv ombori bor.
D. va Furot daryolari oraligʻi qad. sivilizatsiya markazlaridan boʻlgan (u yerda
mil. av. Bobil, Ossuriya, Shumer va Akkad kabi yirik davlatlar joylashgan edi).



https://uz.wikipedia.org/wiki/Chivinlar

Chivinlar, uzun moʻylovli ikki qanotlilar (Nematocera) — ikki qanotli
hasharotlar kenja turkumi. 20 mingdan ortiq turi, 35 oilasi bor. Yer yuzida juda
keng tarqalgan. Koʻpchilik chivinlarning tanasi va oyoqlari ingichka, juda uzun.
Asosan, lichinkalik davrida oziqlanadi. Lichinkasining ogʻiz apparati kemiruvchi
tipda. Chivinlar suvda, nam tuproqda, oʻsimliklar toʻqimasida va chirindilar
orasida yashaydi. Voyaga yetgan chivinlar havoda hayot kechiradi, kamdan-kam
turi (masalan, yapon dengiz chivini)ning barcha rivojlanish fazasi suvda oʻtadi.
Chivinlarga gʻurra yasarlar, zamburugʻ chivinlari, uzunoyoq chivinlar, jarangdor
chivinlar, qon soʻrar chivinlar, zahkashlar, iskaptoparlar, bukri pashshalar va
boshqa oilalar kiradi. Chivinlar oʻsimlik toʻqimasi, odam va hayvon qoni bilan
(bunda yuqumli kasalliklarni tarqatadi) oziqlanib zarar keltiradi. Qon
soʻradigan chivinlar turli yuqumli kasalliklarni (masalan, bezgak, leyshmanioz)
tarqatadi. Chivinlar hasharotxoʻr hayvonlar (qushlar, koʻrshapalaklar)ning ,
ularning suvdagi lichinkasi esa suv hayvonlari, ayniqsa, yosh baliqlarning
asosiy ozigʻi sifatida katta ahamiyatga ega. Oʻzbekiston faunasida haqiqiy
chivinlar (25 ga yaqin tur), bukri chivinlar (51 tur), zahkashlar (60 tur),
iskabtoparlar (17 tur) keng tarqalgan.



https://uz.wikipedia.org/wiki/Buyrak

Buyrak — odam va umurtqali hayvonlarda siydik hosil qiluvchi va uni ajratuvchi
juft aʼzo; loviya shaklida, qorin boʻshligʻining orqa tomonida, umurtqa
pogʻonasi bel qismining ikki yonida joylashgan, qorin parda B.larning old
yuzasini qoplab turadi. Old va orqa yuzalari yassilangan, har bir B.ning boʻyi
10—12 sm, eni 6 sm, yoʻgʻonligi 3—4 sm, ogʻirligi oʻrtacha 140—150 g . Oʻng B.
tepasida jigar borligi tufayli, chap B.ka nisbatan bir oz pastroqsa yotadi.
B.ning yuqori uchi umurtqaga yaqin, pastki uchi esa umurtqadan uzoqroq boʻladi.
B.ning umurtqaga qaragan ichki tomoni oʻrtasida botik joy boʻlib, u B. darvozasi
deyiladi. B.ning botiq yuzasiga buyrak jomi taqalib turadi. B. darvozasidan B.
arteriyasi va nervlar kirib, vena, limfa tomirlari va siydik yoʻli chiqadi.
Bularning hammasi birgalikda B. oyoqchasi deb ataladi. B. ichida buyrak usti
bezlari bor. Moddalar almashinuvi natijasida hosil boʻladigan chiqindi va
zararli moddalar organizmdan B. orqali chiqib ketadi. Shu bilan birga B.
organizm uchun zarur miqdordagi suv va mineral tuzlarni saqlab, tashkariga
chiqarmay qoʻyadi, organizmning ichki muhitini taʼminlaydi. B. siydik bilan
birgalikda siydikchil (mochevina), siydik kislota, tuzlar va suvni chiqarib
turadi. B.da biologik faol moddalar (renin, prostoglandin va boshqalar) hosil
boʻlib, ular qon tarkibi, qon ivishi va kon bosimini maromga solib turadi. B.ni
fibroz parda, yog kapsulasi va biriktiruvchi toʻqimadan iborat fassiyalar oʻrab,
ushlab turadi. B. poʻstloq va magʻiz qismdan iborat. Poʻstloq qismining
qalinligi 4–13 mm keladi. Bu qism ostida magʻiz kismi joylashgan; u 12—15 ta
konussimon B. piramidalaridan iborat. Yondosh piramidalar orasiga poʻstloq qism
suqilib kirgan boʻlib, B. ustunchalarini hosil qiladi. Piramidalar oʻrtacha 1
mln. mayda kanalcha (nefron)lardan iborat, shu nefronlarda siydik hosil boʻladi,
bunda suyuklik qondan sizib oʻtadi (filtrlanadi), qayta soʻriladi va sekresiya
roʻy beradi. Har bir nefron B. tanachalari bilan siydik kanalchalaridan iborat.
Siydik B. tanachalarida filtratsiya yoʻli bilan paydo boʻladi. B. tanachasi
qoʻsh devorli kapsula (Shumlyanskiy—Boumen kapsulasi) boʻlib, devorlari orasida
yoriqsimon boʻshliq bor; siydik chiquvchi naycha (kanalcha) shu boʻshliqdan
boshlanadi. Kapsulada mayda qon tomirlar koptokchasi (kalavasi) bor. Siydik
kanalchalarida birlamchi siydik qayta soʻriladi, konsentratsiyasi oshadi va
shakllangan siydikka aylanadi. Siydik kanalchalari qoʻshilib, yirikroq yigʻuvchi
kanalchalar hosil qiladi. Siydik kanalchalardan B.ning avval kichik, keyin katta
kosachalariga va nihoyat B. jomiga oʻtadi, undan siydik yoʻli orqali qovuqqa
quyiladi. B.dan oʻrtacha 1,5 l siydik ajralishi uchun organizmdagi qon B.dan bir
kechakunduzda oʻrtacha 360 marta oʻtib, yetarlicha tozalanib turadi. Buning
uchun B.ka keladigan qon miqdori va bosimi doimo yetarli boʻlishi kerak. Agar
qon bosimi pasayib B.ka qon kam kelsa, u renin modda ajratib qon bosimini
oshiradi. Bu holat surunkali qaytarilsa, qon tomirlar devorining sikilishi
tufayli qon bosimi koʻtarilib, B. bosimi paydo boʻladi. B. rivojlanishida nefron
naychasining uchi berk boʻlsa, buyrak istisqosi kuzatiladi. Buyrak
kasalliklarini nefrologiya oʻrganadi.



https://uz.wikipedia.org/wiki/Biznes_reja

Biznes reja — aniq tanlangan tadbirkorlik ishining barcha bosqichlari
tavsiflangan va taxminan hisobkitob qilingan loyiha. Unda aniq tanlangan
tadbirkorlik ishining hamma tomonlari oʻz aksini topadi. Biznes reja oʻz tarkibi
jihatidan loyihaning afzalliklari va uni amalga oshirishdan kutiladigan
moliyaviy natijalar bayon etilgan yakuniy xulosa hamda asosan 10 boʻlimdan
iborat asosiy qismga boʻlinadi. Biznes reja da loyiha boʻyicha ishlab
chiqariladigan tovar (xizmat)larning tavsifi hamda uning haridorgirligi va
raqobatbardoshligini taʼminlaydigan omillar; bozor hajmini baholash asosida
sotish bozori, tadbirkor bozorning qaysi segmentida ish yuritishi, savdo hajmi,
tovar(xizmat)lar narxi prognozlari; ehtimoli boʻlgan raqobatchilar (ularning
mahsulotlari sifati va haridorgirligi, narxi toʻgʻrisida axborot beriladi);
marketing xizmatining asosiy unsurlari (tovarning qanday yoʻl bilan sotilishi,
tovar narxining shakllanishi, sotishni ragʻbatlantirish, reklamaning qaysi
usullarini tanlash va boshqalar); mahsulot ishlab chiqarish rejasi (ishlab
chiqarish aloqalari, mahsulot sifatini nazorat qilish, ishlab chiqarish
harajatlari va boshqalar); umuman ishni, xodimlar ishini tashkil etish;
loyihaning tashkiliyhuquqiy shakllarini belgilaydigan yuridik reja; loyiha
boʻyicha barcha maʼlumotlarni umumlashtiradigan hamda ularning qiymat ifodalari
koʻrsatilgan moliya rejasi; loyihani moliyalash strategiyasi (vositalarni
qayerdan va qanday shaklda olish, jami qancha pul kerakligi, uning qayerdan
olinishi va harajatlarning qoplanishi, investorlarning daromad olish vaqgi va
boshqalar) oʻz ifodasini topadi. Biznes reja ni ishlab chiqishda tadbirkorning
oʻzi ("birinchi rahbar"), firma (xoʻjalik)larning mutaxassislari ishtirok etadi,
tashqaridan maslahat va tavsiyalar olinadi. Biznes reja ekspertlar koʻrigidan
oʻtkaziladi va olingan xulosalarga tayanib Biznes reja yanada
mukammallashtiriladi. Biznes reja kredit berish uchun asos boʻlib xizmat qiladi.



https://uz.wikipedia.org/wiki/Bavariya

Bavariya — GFR yeri. Dunay havzasida. Maydoni 70,6 ming km2. Aholisi 12,584 mln.
kishi (2011). Maʼmuriy markazi — Myunxen shahri. Bavariya mamlakatning eng
baland togʻli qismida. Myunxenda iyulning oʻrtacha harorati 17 °C, yiliga 935 mm
yogʻin yogʻadi. Daryolari Dunay havzasiga mansub, koʻl koʻp. Hududining 1/3
qismi oʻrmon bilan band; togʻ yaylovlari bor.

Bavariya hududida olmonarning bavar qabilasi yashagan. 1070—1180 yillar
Bavariyada velf qabilasi hukmronlik qilgan. 1180—1918 yillar Vittelsbaxlar
sulolasi idora qilgan. 1806-yildan qirollik va Reyn ittifoqi aʼzosi. 1871-yildan
Olmoniya imperiyasi tarkibida. 1945-yildan Amerika okkupatsiya zonasi,
1949-yildan esa GFR tarkibiy qismi.

Bavariya — industrial-agrar rayon. Elektr energiyasining yarmini GESlar beradi.
Urushdan keyingi yillarda neftni qayta ishlash (Ingolshtadt, Nyoyshtadt) va neft
kimyosi sanoati bunyod etilgan (neft Marsel, Genuya, Triyest portlaridan
quvurlar orqali keltiriladi). Bavariya GFR alyuminiy mahsulotining 1/3 qismini
beradi (Tyoging). Sanoatning yetakchi tarmogʻi mashinasozlik: elektrotexnika,
(Myunxen, Nyurnberg , Erlangen), umumiy mashinasozlik (Augsburg , Ashaffenburg),
transport mashinasozligi, jumladan avtomobilsozlik (Myunxen, Augsburg ,
Ingolshtadt) va samolyotsozlik (Augsburg), aniq mexanika (Nyurnberg).
Toʻqimachilik (Xof, Augsburg) va tikuvchilik, oziq-ovqat sanoati ham muhim oʻrin
tutadi.

Temir yoʻllari asosan elektrlashtirilgan. Avtomobil yoʻli koʻp, Dunay, Mayn
daryolarida kema qatnaydi. Bavariyada Bavariya FA (1759-yil tashkil etilgan) va
3 ta un-t bor.



https://uz.wikipedia.org/wiki/Atom

Atom (yun. atomos — bo‘linmas) — kimyoviy elementning barcha xossa-larini o‘zida
mujassamlashtirgan eng kichik zarrasi. Dastlabki "bo‘linmas" nomini olgan bu
zarraning ichki tuzi-lishi anchagina murakkab. A. musbat za-ryadlangan negiz
(yadro) va yadro atrofida harakatlanuvchi elektronlardan tash-kil topgan. A.
markazida barcha massasi jamlangan musbat zaryadlangan negiz (yadro) joylashgan;
atrofida o‘lchovlari (~ 10~8 sm) A. o‘lchovlarini ifodalay-digan elektron
qobiklarini hosil qiluvchi elektronlar harakat qiladi. A. yadrosi protonlar va
neytronlardan tashkil topgan. A.dagi elektronlar soni yadrodagi protonlar soniga
teng (A.dagi barcha elektronlar zaryadi yadro zaryadiga teng), protonlar soni
elementning dav-riy tizimidagi tartib raqamiga teng . A. elektronlarni tutib
olib yoki berib, manfiy yoki musbat zaryadlangan ionlar-ga aylanadi. A.ning
kimyoviy xossalari asosan tashqi qobikdagi elektronlar soni bilan aniqlanadi;
kimyoviy qo‘shilib, A.lar molekulalar hosil qiladi. A.ning ichki energiyasi
uning muhim ko‘rsatkichi hisoblanadi. Ichki energiya ma’lum (diskret)
qiymatlarga ega bo‘lishi va u sakrashsimon kvant o‘tishlardagina o‘zgarishi
mumkin. Ma’lum qiymatdagi energiyani yutib, A. qo‘zg‘algan holat (energiyaning
yuqoriroq sathi)ga o‘tadi. A. foton chiqarib, qo‘zg‘algan holatdan kichik
energiyali holat (energiyaning pastroq sathi)ga o‘tadi. A.ning eng ki-chik
energiyasiga mos sathi asosiy sath, Atom markazida Ze musbat zaryadli mas-siv
yadro joylashgan, yadro atrofida — Ze elektronlar aylanadi. Atomning de-761yarli
hamma massasi yadroda to‘plangan. qolganlari esa qo‘zg‘algan sathlar
deyi-ladi.A. tuzilishi haqidagi fan ("Atom fi-zikasi" "Yadro fizikasi",
"Elementar zarralar fizikasi" va boshqa yo‘nalishlar) nazariyasi ancha murakkab
bo‘lib, fizi-kaning deyarli barcha yutuqlariga va hozirgi zamon matematik
apparat yutuqlariga ta-yanadi.Ad.:Bekjonov R. B., Atom yadrosi va zarralar
fizikasi, T., 1995; Modda tuzi-lishi, T., 1997.

Átom (yunoncha ἄτομος — boʻlinmas) — kimyoviy unsur zarrachasi. Atamani yunon
faylasufi Demokrit miloddan avvalgi V asrda kiritgan.

Modda juda mayda zarrachalardan tuzilganligi haqidagi fikr qadimgi yunon
olimlari tomonidanoq aytilgan edi. Ular ana shu zarrachalarni atomlar deb
atashdi. Qadimgi yunonlar atomlar muntazam ko’pyoqliklar shakliga ega, deb faraz
qilganlar: Kub (“Yer atomlari”), Tetraedr (“Olov atomlari”), Oktaedr (Havo
atomlari), Ikosaedr (“suv atomlari”). Moddaning atomlardan tuzilganligi
g’oyasining eksperimental isboti olingunga qadar yigirma asrdan ortiq vaqt
o’tdi. Bu g’oya fanda kimyo va kinetik nazariyaning yutuqlari tufayli XIX
asrning ikkinchi yarmida qat’iy qaror topdi. XX asr boshiga kelib, fiziklar
atomlarning o’lchamlari 10 −10 m va massasi 10 −27 kg atrofida bo’lishini bilar
edilar. Bu vaqtga kelib atomlar umuman “bo’linmas” emas, ular ma’lum ichki
tuzilishiga ega, buni bilish esa D. I. Mendeleyev aniqlagan kimyoviy elementlar
hossalarining davriyligini tushuntirishga imkon berishi aniq bo’lib qoldi.

Elektron kashf etilgandan bir oz vaqt o’tgandan keyin, 1903 yilda ingliz fizigi
Jozef Jon Tomson diametri tahminan 10 −10 m, ichiga elektronlar “sochilgan”,
hajmi bo’yicha musbat zaryadlangan sfera shaklidagi atom modelini taklif etdi.
Elektronlarning sfera markaziga nisbatan tebranganda, atom yorug’lik
nurlantiradi. Tosmon, elektronlar sfera markazi atrofida qatlam bo’lib
guruhlanadi, deb hisobladi.

Tomson taklif etgan modelda atom massasi uning hajmi bo’yicha bir tekis
taqsimlangan. Bunday farazning hato ekanligini tez orada ingliz fizigi Ernest
Rezerford isbotladi. 1908-1911 yillarda uning rahbarligida α-zarralar (geliy
yadrolari) ning metal folga (zar qog’oz) da sochilishiga oid tajribalar
o’tkazilgan edi. (q. Alfa yemirilish). α-zarra yupqa folgadan (qalinligi 1 mkm)
o’tib va oltingugurtli qo’rg’oshindan qilingan ekranga tushib, mikroskopda
yaxshi ko’rinadigan chaqnashni vujudga keltirar ekan. Ekranni α-zarraning
dastlabki harakat yo’nalishida xar hil burchaklarda joylashtirildi va folgadan u
yoki bu burchakka sochilgan zarralar soni sanaldi. Ko’pchilik zarralar folgadan
bir oz og’ib o’tib ketishi aniqlandi, biroq ayrim hollarda (tahminan 10 000 lan
bittasida) α-zarraning 90˚ dan katta burchakka og’gani kuzatildi.

 — deb keyinchalik eslagan edi Rezerford. α-zarrachalarning sochilishiga oid
tajribalar shuni yaqqol koʻrsatdiki, atomning butun massasi juda kichik hajmda -
atom yadrosida toʻplangan boʻlib, uning diametri atom diametridan 10 000 marta
kichikdir. Koʻpchilik α-zarralar ogʻir yadro yonidan, unga tegib ketmasdan uchib
oʻtadi, biroq bunda u orqaga «sakrab ketishi» mumkin.

Atom markazida atom yadrosi joylashgan, atomning qolgan hamma hajmini
elektronlar egallaydi. Yardo ichida elektronlar yo’q (bu 1930-yillar boshida
aniq bo’ldi); yadro musbat zaryadlangan protonlar va zaryadga ega bo’lmagan
neytronlardan iborat. Atomdagi elektronlar soni yadrodagi protonlar soniga teng;
bu mazkur kimyoviy elementning atom raqami (uning davriy sistemadagi tartib
raqami) dir. Elektron massasi proton yoki neytron massasidan tahminan 2000 marta
kichik, shuning uchun atomning hamma massasi yadroga to’plangan. Turli
elektronlar yadro bilan turli darajada bog’langan; ularning ba’zilarini atom
nisbatan oson yo’qotishi mumkin, bunda u musbat ionga aylanadi. Atom qo’shimcha
elektronlarga ega bo’lib, manfiy ionga aylanadi. Atomning birinchi miqdoriy
nazariyasini 1913-yilda daniya fizigi Nils Bor ishlab chiqdi. Bu eng oddiy atom
– vodorod atomining nazariyasi edi. Nils Bor Rezerford tajribalarining
natijalaridan va o’sha vaqtlarda ma’lum bo’lgan atomlar vodorodning spektri
haqidagi ma’lumotlardan foydalandi. U vodorod atomini quyidagi ko’rinishda
tasavvur qildi: proton (atom yadrosi) atrofida aylanma orbita bo’lib elektron
harakatlanadi.



https://uz.wikipedia.org/wiki/Antropologiya

Antropologiya — (antropo … va … logiya) — odamning kelib chiqishi va
evolyutsiyasi, odamzod irqlarining pay-do bo‘lishi, odamning tana tuzilishida-gi
normal farq-tafovut, o‘zgaruvchanlik haqidagi fan. A. ijtimoiy fanlarga juda
yaqin turadigan biologiya sohasidir.A.ga doir fikrlar bundan bir necha ming yil
ilgari paydo bo‘lganiga qaramay, u fan sifatida faqat 19-a.ning 2-yarmidan
shakllana boshladi. A.ning muhim sohasi — odam organizmining tuzilishi va
rivojlanishiga taʼsir qiladigan fiziologik, biokimyoviy va genetik omillarni
o‘rganadigan bo‘limi — „Odam biologiyasi“ degan umumiy nom bilan 20-a.
o‘rtalaridan boshlab rivojlan-di. Odamning paydo bo‘lishida faqat ta-biat
olamining qonuniyatlarigina emas, balki ijtimoiy omillar ham muhim rol o‘ynagan.
Odam paydo bo‘lgandan hozirgi holatigacha uning butun hayoti ijtimo-iy
jamiyatning rivojlanish qonuniyati bilan chambarchas bog‘langan. A.ning fan
bo‘lib rivojlanishida tabiat va jamiyat to‘g‘risidagi fanlar ijobiy rol o‘ynadi.
Zamonaviy fan nuqtai nazaridan aytgan-da, A. quyidagi uchta katta bo‘limdan
ibo-rat: 1) odam morfologiyasi; 2) antropoge-nez; 3) irqshunoslik (etnik A.)-
Morfo-logiya odamning jismoniy tuzilishida-gi belgilarning yosh, jins, kasb va
tashqi sharoitga qarab o‘zgarishini tushuntirib beradi. Irqshunoslik odamzod
irkla-rining kelib chiqish davri va sababla-rini, ularning Yer yuziga
tarqalishini izohlab, etnogenez muammolarini yechish-ga ham o‘z hissasini
qo‘shadi. A. o‘zining turlicha tekshirish usullariga (antro-pometriya,
osteometriya, kraniometriya) va ko‘p xil asboblariga ega. A. biol. fa-nining
faqat nazariy sohasi bo‘libgina qolmay, amaliy ahamiyatga ega bo‘lgan sohasi
hamdir. Uning dalillaridan ko‘p sohalarda, jumladan tibbiyotning har xil
sohalarida (mas, odamning jismo-niy o‘sishini o‘rganishda), shuningdek sud
ekspertizasida foydalaniladi.Turkiston o‘zining geografik o‘rniga ko‘ra uzoq
o‘tmishda murakkab irqiy va etnik jarayonlarni boshidan kechirgan, shuningdek
qo‘shni xalqlarning ham ta-rixiy taqdirlarini belgilab berish-da katta rol
o‘ynagan. Bu o‘lka, xususan O‘zbekiston xalqlarini antropologik jihatdan
o‘rganish 20-yillarda rivoj-landi. Bu ishda O‘rta Osiyo davlat universiteti
antropologiya kafedrasi asoschisi va do-imiy rahbari L. V. Oshaninning xizmati
katta bo‘ldi. Uning rahbarligida Turki-ston bo‘ylab 29 antropologik
ekspedi-siyalar uyushtirildi. L. V. Oshanin va uning shogirdlari (V. Ya.
Zezenkova, Q. N. Najimov)ning saʼy-harakatlari natija-sida Turkiston
antropologik jihatidan 3 viloyatga ajratildi. Amudaryo va Sir-daryo oralig‘ida
yashovchi o‘zbeklar va to-jiklar yer yuzidagi mavjud uch irqning (yevropeoid,
negroid va mongoloid) biri — yevropeoid irqining „O‘rta Osiyo ikki daryo
oralig‘i tipi“ga mansub deb topil-di. Moskvalik antropolog A. I.Yarxo bu irqni
„Pomir-Farg‘ona tipi“ deb atadi. Farg‘ona vodiysidagi Selungur va
Surxondaryodagi Teshiktosh g‘orlaridan topilgan qad. ajdodlarimiz qoldiqlari
tufayli O‘zbekiston Afrika va Old Osiyo hududlari bilan bir qatorda, 565hoz.
zamon odamlarining paydo bo‘lishi jarayoni yuz bergan hududlar tarkibiga
kiritildi va bu xulosa fanda uzil-kesil isbotlangan. O‘zbek xalqiga xos „O‘rta
Osiyo ikki daryo oralig‘i tipi“ning shak-llanish davri, makoni va tarixi
masala-larida fanda yaqingacha yagona fikr yo‘q edi. Bir guruh olimlar bu irqiy
tip bundan 6 — 8 ming yil ilgari shakllan-di desa, boshqa bir guruh
mutaxassis-lar bu voqea bundan 3 ming yil ilgari sodir bo‘ldi deyishdi. Uchinchi
guruh olimlari esa uni 16-a.da shakllandi deb hisoblar edilar. O‘zbek
antropologlari (T. Xo‘jayov)ning uzoq yillik izlanish-lari natijasida, juda boy
antropologik materiallar asosida bu tip bundan 2200 — 2300 yil ilgari shakllana
boshlagan-ligini isbotladilar (q. O‘zbeklar).Ad.: Oshanin L. V.,
Antropologiche-skiy sostav naseleniya Sredney Azii i etnogenez yeyo narodov, ch.
1 — 3, Yerevan, 1957 — 59 (Trudi Sredneaz. Gos. universiteta, Nov. ser, vip.
96 — 98; Istoricheskiye nauki kn. 16 — 18); Xo‘jayov T. K,., Xo‘jayova G. K,.,
O‘zbek xalqining antro-pologiyasi va etnik tarixi, T., 1995; Ma-teriali k
etnicheskoy istorii naseleniya Sredney Azii, T., 1986.



https://uz.wikipedia.org/wiki/Amerikaliklar

Amerikaliklar - AQSH aholisining ko‘pchilik qismini tashkil etadigan xalq. A.
194,2 mln. kishidan ortiq (1992), jumladan AQShda 193 mln. kishi. Kanadada 320
ming kishi, Mek-sikada 135 ming kishi, Buyuk Britani-yada 120 ming kishi
yashaydi. A. millati 17-a.ning boshlarida Angliyaning Shim. Amerikadagi
mustamlakasiga Yevropadan ko‘chib kelgan kishilar (ingliz, shotland, irland,
golland, fransuz, ispan va boshqalar) dan tashkil topgan. A. millati asosan
Shim. Amerikada mustaqillik uchun ku-rash (1775 — 83) arafasida va shu kurash
mobaynida shakllangan. AQShga muhojir bo‘lib kelgan turli-tuman etnik guruhlar
assimilyatsiya bo‘lib, A. qiyofasiga, tili va madaniya-tiga o‘z hissalarini
qo‘sha bordilar. 19-a. o‘rtalarida, fuqarolar urushi (1861 — 65) arafasida
AQShga ko‘p irland va nemislar keldi. 19- a.ning oxirlarida esa G‘arbiy Yevropa
bilan bir qatorda Sharqiy va Jan. Yevropadan, Osiyodan muhojirlarning kela
boshlashi A.ning etnik xilma-xilligini kuchay-tirdi. 1- jahon urushi davrida
(1914 — 18 yillarda) Meksikadan, Lotin Amerika-sining boshqa mamlakatlaridan ham
juda ko‘p muhojirlar keldi. 1- ja-hon uru-shidan keyin chet ellardan ko‘chib
kelish qonuniy cheklab qo‘yilgach, kelgindilar soni kamaya boshladi. Dindorlari
asosan protestantlar, katoliklar. A. millati nisbatan yosh. Etnik jihatdan
qo‘shilish jarayoni tug‘allanganicha yo‘q. Ko‘pgina milliy guruh (polyak,
italyan va boshqalar)lar o‘z mamlakatlari madaniyatlarini qisman saqlab
qolganlar, lekin ingliz tilida so‘zlashadilar. Amerikalik o‘zbeklar ham til,
urf-odat, madaniyatlarini saqdab qolganlar (yana q. Amerika Qo‘shma Shtat-lari
maqolasining Aholisi qismiga). A. ingliz tilining amerikan shevasi-da
so‘zlashadi. Shartli ravishda ba’-zan Amerika qit’asida yashovchilarning
hammasini A. deb ataydilar.



https://uz.wikipedia.org/wiki/Aluminiy

Alyuminiy (Aluminium), A1 -Mendeleyev davriy sistemasining III guruhiga mansub
kimyoviy element. Tartib raqami 13, atom massasi 26,9815; Aluminiy lot. alumen
(achchiqgosh) so‘zidan kelib chiqqan. Tabi-atda bitta barqaror izotop holida
(AG‘ 100%) uchraydi, bir necha sun’iy radio-aktiv izotoplari bor, ular orasida
eng ahamiyatlisi A12’ (yarim yemirilish dav-ri 7,4-105 y.). Aluminiy yer
po‘stining og‘irlik jihatdan 8,8%ini tashkil etadi, ya’ni u kislorod va
kremniydan keyin uchin-chi, metallar ichida esa birinchi o‘rinda turadi. Metall
holidagi Aluminiyni birinchi marta 1825 y. Aluminiy Aluminiy Ersted topgan.
Aluminiy ta-biatda sof holda uchramaydi, uning eng ko‘p uchraydigan birikmalari:
alyumosi-likatlar (mas, tuproqning asosiy qismi bo‘lgan alyumosilikat, kaolin,
andaluzit, alunit minerali), korund (alyuminiy oksid) va boksit. O‘zbekistonda
shulardan kaolin (Toshkent viloyati) va boksit (Navoiy va Farg‘ona viloyatlari)
topilgan. Aluminiy giltuproq (A12O,)ni kriolit (Na3AlF6) bilan suyuqlantirib,
elektroliz qilish yo‘li bilan olinadi. Giltuproq esa asosan boksitdan olinadi.
O‘zbekistonda Angren kaolinidan ham giltuproq olish mumkinligi aniqlangan.
Aluminiy kumushday oq metall, allot-ropik shakl o‘zgarishlari (q. Allotropiya)
yo‘q. Suyuqlanish temperaturasi — 660’, qaynash temperaturasi 2500° atrofida,
Solishtirma ogʻirligi 2,6989. Aluminiy plastik, oson presslanuvchan,
bolg‘alanuvchan, qoliplanadigan,cho‘ziladigan metall. 380A. barcha barqaror
bi-rikmalarida 3 va-lentli, yuqori temperaturada ba’zan 1, kamdan-kam hollarda 2
va-lentli bo‘lishi mum-kin. Aluminiy sirka, vino, limon kislotalari va boshqa
organik moddalar ta’siriga turg‘un. Aluminiy kislorod bilan tez b pri kadi, shu
sa-babli uning usti hamisha oksid pardasi bilan qoplangan bo‘ladi; oksid pardasi
zich bo‘lganidan u Aluminiyni zanglashdan va turli moddalar ta’siridan saqlaydi.
Aluminiy kukuni shiddat bilan yonadi, yuqori temperaturada galo-genlar bilan
birikib, Aluminiy ftorid (A1F3), Aluminiy xlorid (A1S13), Aluminiy bromid
(A1Vg3), Aluminiy yodid (A1J3), Aluminiy astatid (AlAt3), ol-tingugurt bilan
Aluminiy sulfid (A12S3), azot bilan Aluminiynitrid (A1N3), uglerod bilan
Aluminiy kar-bid (A14S3) hosil qiladi. Shuningdek, alohida usulda Aluminiy bilan
vodorod birikmasi — Aluminiy gidrid (A1N3) olish mumkin. Juda suyultirilgan
hamda konsentrlangan ni-trat kislota Aluminiyga ta’sir etmaydi (sir-tida darhol
hosil bo‘lgan oksid pardasi uni saqlaydi), suyultirilgan va konsen-trlangan
sulfat kislotada Aluminiy qisman eriydi. Vodorod xlorid Aluminiyga kuchliroq
ta’sir etadi, ortofosfat kislota ta’sir etmaydi. Aluminiyning ko‘pgina tuzlari
suvda yaxshi eriydi va gidrolizlanib, kislo-tali reaksiya ro‘y beradi. U
ishqorlarda ham yaxshi eriydi, bunda alyuminatlar hosil bo‘ladi. Aluminiy
tarkibining sofligiga qarab o‘ta sof, juda sof va texnik sof xillarga bo‘linadi.
O‘ta sof Aluminiy (Aluminiy 999 markali) 0,001% gacha qo‘shimchaga, juda sof
Aluminiy (Aluminiy 995. Aluminiy 99, Aluminiy 97, Aluminiy 95 markalar) 0,005
dan 0,05% gacha, texnik sof Aluminiy (A85, A8, A7, A5, AO, A va AYE markalar)
esa 0,015% dan 1,000% gacha qo‘shimchaga ega bo‘ladi. Aluminiy yengil va puxta
qotishmalar olishda juda katta ahamiyatga ega. U mis, rux, nikel, magniy, temir,
titan qotishmalariga ham legirlovchi element sifatida qo‘shiladi. Aluminiy ba’zi
metallarni ularning oksidlaridan qaytarishda (alyuminotermiya) ishlatiladi. Bu
me-tallardan samolyotsozlik, radio va elek-trotexnika, rangli metallurgiya hamda
boshqa sanoat tarmoqlarida foydalani-ladi. Aluminiy zichligining kamligi, yuqori
darajadagi elektr o‘tkazuvchanligi, ay-rim kimyoviy moddalarga nisbatan
chidamliligi va tannarxining arzonligi sababli texnikaning turli sohalarida keng
qo‘llaniladi. Undan uy-ro‘zg‘or as-boblari, kimyoviy asbob-uskunalar va boshqa
ko‘pdan-ko‘p buyumlar tayyorlanadi.Temir Otaqo‘ziyev.

Aluminiy (Alumin) — unsurlar davriy jadvalining 13 unsuri,
metall-amfoter.Aluminiy lotincha „alumen“, yaʼni lotincha nomi Alumen (fr.Alun,
ingl.Alum) — kaliy va aluminiydan iborat sulfat tuzidan olingani sababli shunday
ataladi. Kimyoviy elementlar davriy jadvalida aluminiy Bor-guruhiga (avvalgi
nomi yer metallari guruhi) kiradi.Aluminiy yerda eng koʻp tarqalgan uchta
elementdan biri va yer qobigʻida eng koʻp uchraydigan elementdir. Yer qobigʻida
faqat kimyoiy birikma sifatida uchraydi, chunki reaktsiyaga oson kirishadi (yer
qobigʻi massasining 7,57 %ni tashkil etadi).

Pliniy afsonasiga koʻra, imperator Tiberiy (eramizdan avvalgi 14-37 yillar)
saroyiga bir kuni bir temirchi keladi va tashqi koʻrinishi kumush kabi, lekin
anchayin yengil metall parchasini sovgʻa sifatida olib keladi. Imperator undan
buni qayerdan olinganini soʻraganida, usta unga tuproqdan ajratib olganini
aytadi. Imperator esa ushbu metal savdoda pul sifatida qoʻllaniladigan oltin va
kumush qadriga zarar yetkazmasligi uchun ushbu ustani qatl qildiradi. Hozirda
maʼlum boʻlgan eng qadimgi aluminiy predmet bu Xitoy generali Chou-Chou
(265—316) kamarining biriktiruvchi qismidir. Humphry Davy (Hamfri Deyvi) ushbu
elementni „Aluminiy“ deb atagan. Birinchi boʻlib Hans Ersted 1825-yilda
laboratoriyada ajratib olishga muvaffaq boʻlgan.



https://uz.wikipedia.org/wiki/Alloh

Alloh (arab, "al-iloh" — ilohiy kuch, xudo), Olloh — islom dinida butun
mavjudotni yaratgan oliy ilohiy kuch; xudoning nomi. Keyingi yillardagi
ada-biyotlarda mahalliy talaffuzga moslab Olloh shaklida ham qo‘llanib kelingan.
Odatda A.ga taolo (ulug‘, oliy) sifati qo‘shib aytiladi.Shim. Arabistonda
istiqomat qilgan samud qabilasining ibodatgohidan topilgan mil. 2—3-a.larga
tegishli yozuvda aytilishicha, o‘sha paytda ularning bosh xudosi — A. bo‘lgan.
Boshqa shim. arab (safoviy) yozuvida "hollo" so‘zi uchraydi-ki, bu yerda "ho"
hozirgi zamon arab adabiy tilidagi aniqlik artikli "al" ning o‘rnini bosadi. A.
islom yoyilishi arafasida ba’zi arablarning , xususan, Mak-ka axlining
xudolaridan biri bo‘lgan, degan fikr ham bor. Dastlab A. so‘zi ma’-no jihatidan
"Iloh" (xudo) va "rabb" (tarbiyachi,parvardigor, ega) so‘zlaridan farq qilmagan.
Bunga Muhammad (sav)ning otalari Abdulloh ismida bo‘lganlari dalildir. Qad.
rimliklarda Yupiter, yunonlarda Zevs, yahudiylarda Yaxve, slavyanlarda Perun,
turkiy tilli xalqlarda esa Tangri bosh xudo hisoblangan. Binobarin yakka xudoga
e’tiqod qilish (q. Tavhid) islomdan ancha ilgari boshlan-gan. Bevosita islom
yoyilishi arafasi-da o‘zlarini Ibrohim (as)ga mansub deb bilgan haniflar arab
qabilalarini o‘z sanamlaridan voz kechishga va yagona A. (Iloh)ga e’tiqod
qilishga da’vat etgan-lar. Ko‘pxudolikni rad etib, aynan shu Ibrohim(as) va
boshqa ulug‘ ajdodlarning yak-kaxudolik diniga qaytishni arablar ora-sida
astoydil targ‘ib qilishga kirishish Muhammad payg‘ambar(sav)ga birinchi bor
vahiy kelgan yil — 610 yildan bosh-langan.Islom diniga binoan A.— yakkayu yagona
xudo, olamning yaratuvchisi va qiyomat kunining egasi. U Muhammad
payg‘ambar(sav)ni insoniyatga o‘zining so‘nggi elchisi sifatida yuborgan.
Is-lomning eng asosiy talabi hisoblangan kalimai shahodat "Lo iloha illalohu
Muhammadun rasululloh" ("A.dan boshqa iloh yo‘q, Muhammad — A.ning
payg‘ambari"), deb uqtiradi. Islomga ko‘ra, Qur’on Muhammad (sav)ga nozil
qilingan A.ning so‘zidir. Qur’oni ka-rimda A.ning yagonaligi va buyukligi juda
ko‘p bor ta’kidlanadi. Shuningdek Qur’onda doimo A.ning mukammalligi, qodirligi
va ulug‘ligi haqida gapirila-di. A. "alim", ya’ni biluvchidir, u bo‘lib utgan
ishlarni, endi bo‘ladigan ishlar-ni, xoh katta, xoh kichik, barchasini bi-ladi;
A. "murid", ya’ni xohlaguvchidir — dunyodagi ishlarning har biri A. ta-oloning
irodasi va xohishi ila bo‘ladi, u xohlagan ish bo‘lmay qolmas va xox-lamagan ish
aslo bo‘lmas; A. "qadir", ya’ni har ishga qudrati yetuvchidir; A. "basir", ya’ni
ko‘ruvchi — yer va osmon-dagi, qorong‘u va yorug‘dagi, katta va ki-chik
narsalarning barchasini ko‘radi; A. "sami’", ya’ni eshituvchi — qattiq bo‘lsin,
sekin bo‘lsin har qanday ovoz-larni eshitadi; A. "mutakallim", ya’ni
so‘zlaguvchi — Qur’oni karimdagi barcha oyatlar, shuningdek Tavrot, Injil,
Za-bur kitoblari A. taoloning so‘zidir; A. "mukavvin", ya’ni bo‘ldirguvchi —
dunyo-dagi barcha narsalar uning bo‘ldirmog‘i ila bo‘lgandir; A. "rabbun", ya’ni
tar-biya qiluvchi — barcha jonli va jonsiz narsalarni tarbiya qiladi; A. taolo
"odil", ya’ni to‘g‘rilik qiluvchi — har bir hukmni va har bir ishni to‘g‘rilik
ila qiladi, hech kimga jabr va zulm qilmaydi. U rahmdil, mehribon va
ke-chirimli. Odamlar butunlay unga itoat etishlari (islomga kirishlari), xudodan
qo‘rqib vijdonli bo‘lishlari, barcha nar-sada A.ga va uning irodasiga
ishonishla-ri lozim. A. o‘zi xohlagan paytda yerdagi barcha narsani barbod
etadi, o‘liklarni tiriltiradi va ularni o‘z huzuriga hukm qilish uchun yig‘adi;
u yerda har kishining qilgan amaliga ko‘ra jahannam (do‘zax) azobiga duchor
qiladi yoki jannat bilan mu-kofotlaydi.A. haqidagi ta’limot musulmon dini va
ilohiyot fanining asosi bo‘lib qoldi. A. tabiatining turli qirralari hadislarda,
tafsir va ilohiyotga oid maxsus asarlarda tilga olinib, tushun-tirildi. Shunga
ko‘ra, Uning sifatlari inson sifatlaridan tubdan farq qiladi. Ba’zi ulamolar
fikricha, A. taoloning zoti va sifatlari to‘g‘risida chuqur baxs yuritish
shar’an man etiladi. A. biror narsaga o‘xshatilmaydi va biror narsa ham A.ga
o‘xshatilmaydi.A.ning ilohiy sifatlari Qur’oni karimda tilga olingan 99 ismida
yaqqol ko‘rinadi ( q. Al-asmo al-husno).A. bilan odamlarning o‘zaro
munosa-batlari muammosi islomdagi ikki oqim — sunniylik va shialik o‘rtasidagi
farqlanishning asosini tashkil etadi. 356Sunniylar Muhammad (sav) vafotidan
so‘ng A. bilan odamlar o‘rtasidagi bevosita aloqa to‘xtab qolgan deb
hisoblaydilar. Shialar esa bu aloqa imomlar orqali da-vom etmoqda, deb
biladilar.Hamidulla Karomatov, Abdulaziz Mansur.



https://uz.wikipedia.org/wiki/Abort

Abort (lot. abortus — bola tashlash) — ayollarda homiladorlikning dastlab-ki 28
haftasida bachadondan homila tu-shishi, 28 haftadan ilgari tug‘ilgan bola
yashamaydi. A. erta (homiladorlikning 12 haftasi ichida kerakli davo chorala-ri
ko‘rilmaganda bola tushishi) va ke-chikib (13 — 27 hafta ichida bola tushi-shi)
sodir bo‘lishi mumkin. A. sun’iy va g‘ayriixtiyoriy A.ga bo‘linadi. Sun’iy A.
(bola tushirish) ayolning o‘z istagi yoki sog‘lig‘iga qarab homiladorlikning
12-haftasiga qadar, tibbiy sabablar-ga ko‘ra esa bundan kechroq muddat-larda
tug‘ruqxonalarda o‘tkaziladi. G‘ayriixtiyoriy A. (bola tashlash) saba-blari: 1)
o‘tkir va yuqumli kasalliklar, mas, terlama, bezgak, brutsellyoz, zaxm va
boshqa; 2) ona bilan homila qoni rezus fakto-rinnt mos kelmasligi (ona qonida
rezus faktor manfiy, homilada esa musbat bo‘lishi); 3) umumiy kasalliklar
(yurak, qon tomirlari, o‘pka va nafas a’zolari, buyrak, endokrin bez
kasalliklari); 4) jinsiy a’zo kasalliklari (tuxumdon faoliyatining buzilishi);
bunda sariq 5tana gormoni kam ishlanib chiqib, bacha-don muskullarini
qisqartiruvchi omil-lar, jumladan follikulin kuchayib ke-tadi, natijada A. ro‘y
beradi; 5) ichki jinsiy a’zolarning turli sabablar bilan yallig‘lanishi; 6) ayol
tanosil a’zosining yetarli rivojlanmaganligi (infanti-lizm); 7) turli shikastlar
(homiladorlik vaqtida yiqilish, og‘ir yuk ko‘tarish, lat yeyish va h.k.);
homiladorning biror nar-sadan qattiq qo‘rqishi, hayajonlanishi. G‘ayriixtiyoriy
A. homilaning bachadon-dan ko‘chish darajasiga qarab turlicha bo‘ladi. A. xavfi
tug‘ilganda bel og‘rib, jinsiy a’zodan bir oz qon keladi, ba-chadon homila
muddatiga nomuvofiq kattalashadi; to‘g‘ri davo qilinsa, homiladorlikni saqlab
qolish mumkin. Boshlanayotgan A.da og‘riq sezilib, qon keladi, bachadon
taranglashib; bunda ham homila tirik bo‘lsa, homiladorlikni saqlab qolish
mumkin. Jadallashgan A. da laxta-laxta qon keladi, bachadon taran-glashadi,
qisqaradi. Chala A.da homila butun chiqmay, uning ko‘chmagan qismlari bachadon
ichida qolib, qon ko‘p ketadi, bachadon homiladorlik muddatiga nis-batan kichik
bo‘ladi. To‘liq A. da homila butun tushadi; shunga ko‘ra qon kelishi tez
to‘xtaydi, bachadon kichrayadi. Homila nobud bo‘lib, bachadon qisqarishi juda
sust borsa, homilaning ajralishi va tu-shishi uzoq cho‘ziladi. Bunday hollarda
bachadondan uzoq vaqtgacha qon ketadi (cho‘zilgan A.). Ba’zan homila bachadon
de-voridan ko‘chadi-yu, lekin bachadon bo‘yni kanalining tashki teshigi yopiq
bo‘lsa, bo‘yin kanalida to‘xtab qoladi (bachadon bo‘yniga bola tushishi). Ba’zan
homila nobud bo‘lsa ham (bachadon qisqarmasa) tushmaydi. Atrofidagi suv
shimi-lib, o‘zi bujmayib, mo‘miyosimon bo‘lib qoladi (yopishib qolgan A). A. ga
infek-siya sabab bo‘lganda, infeksiya homilani zararlab, bachadon va boshqa
jinsiy a’zo-lar hamda qorin pardasi yallig‘lanadi, homiladorning isitmasi
ko‘tariladi. Septik A. da esa mikroblar ona organiz-miga qon orqali tarqaladi,
bemorning ahvoli og‘ir bo‘ladi; o‘z vaqtida chora ko‘rilmasa, ona nobud bo‘lishi
mumkin.O‘zbekistonda kasalxonalardan tashqarida abort qilish (jinoiy A.)
taqiklanadi va jinoyat hisoblanadi. Ayolni A. ga majbur etgan shaxslar ham
jinoiy javobgarlikka tortiladi.Hayvonlarda bo‘g‘ozlikning bevaqt tug‘allanishi,
bola tashlash. A.ning ke-lib chiqish sabablariga qarab yuqumsiz, yuqumli va
invazion turlari bor. Yuqumsiz A. asosan, urg‘ochi hayvonlar jinsiy a’zosi
funksiyasining buzili-shi va tashqi muhitning ta’siri (vita-min va mineral
moddalari kam bo‘lgan, chirigan, mog‘orlagan, achigan yem-xashak yedirish,
urilish, qisilish, og‘ir ishlar-da ishlatish kabi mexanik ta’sir) na-tijasida
sodir bo‘lsa, yuqumli A. bru-sellyoz, trixomonoz va boshqa kasalliklar
natijasida ro‘y beradi. Invazion A. esa piroplazmoz, gel-mintozlar natijasi-da
organizmning zaharlanishi va zaifla-nishidan kelib chiqadi.Kurash choralari:
chorva mollarini boqishda, sun’iy qochirishda, bo‘g‘ozlik davrida zootexnika va
veterinariya qoidalariga to‘liq rioya qilish va h.k.Ad: Qodirova A. A.,
Akusherlik, T., 1994.Asolat Qodirova, Abdulla Quranboyev.



https://uz.wikipedia.org/wiki/Ultrabinafsha_nurlanish

Ultrabinafsha nurlanish, ultrabinafshanurlar — toʻlqin uz. 10* m dan 410 7 m
gacha boʻlgan elektromagnit nurlanish. Ultrabinafsha nurlanish koʻzga
koʻrinadigan nurlanishning qisqa toʻlqinli qismi bilan rentgen nurlarning uzun
toʻlqinli qismi oraligʻida joylashgan. Toʻlqin uz. 2YU*7 m dan katta boʻlgan
Ultrabinafsha nurlanishni lyuminoforlar bilan qoplangan ekran orqali sezish
mumkin. Bunda ekranga tushiriladigan spektrning binafsha nur tushgan joyining
yonboshi oʻzidan nur chiqara boshlaydi. Bunday Ultrabinafsha nurlanishni dastlab
nemis olimi N.Ritter va ingliz olimi U.X. Vollaston xlorli kumushga fotokimyoviy
modda taʼsir qilib sezishgan (1801). Toʻlqin uz. 210 7 m dan kichik
Ultrabinafsha nurlanish barcha moddalar, hatto havoning yupqa qatlamida ham
kuchli yutiladi. Uni aniklash uchun vakuum spektral asboblardan foydalaniladi.
Toʻlqin uzunligi qisqa Ultrabinafsha nurlanishni birinchi boʻlib nemis olimi
V.Shuman oʻzi yaratgan flyuoritdan yasalgan prizmali vakuum spektrografi
yordamida qayd etgan (1885—1903).



https://uz.wikipedia.org/wiki/Talliy

Talliy (yun. Thallos — yashil novda; spektrning yorqin yashil chiziqlariga koʻra
nomlangan, lot. Thallium), Tl — Mendeleyev davriy sistemasining 111 guruhiga
mansub kimyoviy element. Tartib raqami 81, atom massasi 204,37. 2 ta barqaror
izotopi: 2MT1 (29,5%) va 205T1 (70,5%) va 207T1—2J"T1 radioaktiv izotoplari bor.
202T1, 204T1 radioaktiv izotopi sunʼiy usulda olingan. Ingliz kimyogari Talliy
Kruks 1861 yilda sulfat kislota zdining qoʻrgʻoshin kamerasidan chiqadigan
balchiqni spektroskop yordamida tekshirib, nomaʼlum elementga taallukli yashil
chizyklar borligini koʻrdi. Keyinroq fransuz kimyogari TalliyTalliy Lami
Talliyni ilk bor metall holda ajratib oldi va uning xossalarini aniqladi.

Talliy (yunon. θαλλός, tallos — „yashil navda“) kimyoviy element boʻlib, belgisi
— Tl, atom raqami esa — 81. Bu yumshoq kulrang metall tabiatda erkin holda
uchramaydi. Ajratib olinganida qalayga oʻxshab koʻrinadi, biroq havoda rangini
yoʻqotadi. Kimyogarlar William Crookes (talaffuzi: Uilyam Kruks) va
Claude-Auguste Lamy (talaffuzi: Klod-Ogust Lami) bir-biridan mustaqil ravishda
talliyni 1861-yilda sulfat kislota qoldigʻida kashf etishgan. Ular yangi ishlab
chiqilgan atomik emissiya spektroskopiyasi metodi yordamida talliyni yorqin
yashil spektr chizigʻi sifatida ochishgan. Nomini Crookes bergan. Lamy esa
talliyni elektroliz yordamida ajratib olgan.

Talliy +3 va +1 oksidlanish holatlarida ionli tuz sifatida oksidlanadi. +3
holati talliy guruhidagi boshqa unsurlarga (bor, aluminiy, galliy, indiy) ham
xos. Biroq +1 holati ishqor metalllarni eslatib, talliy(I) ionlari kaliy
konlarida topilishini va hujayralar tomonidan K+ ionlari kabi ishlatilishini
izohlaydi.

Sanoat miqyoslarida esa talliy kaliy emas, balki ogʻir metall sulfid konlarida
olinadi. Olingan talliyning 60-70% elektronikada, qolgani esa farmatsevtika va
shisha sanoatida ishlatiladi. U shuningdek infraqizil detektorlarda ham
qoʻllaniladi. Talliy-201 radioizotopi (TlCl xloridi tarkibida) kichik hajmlarda
bezarar boʻlib, yadroviy tibbiyot, xususan veloergometriyada ishlatiladi.

Eruvchan talliy tuzlari esa taʼmsiz, lekin yuqori darajada zaharli, sanoatda
kalamush va hasharot qirishda ishlatiladi. Bunday zaharni oz miqdorda isteʼmol
qilish soch toʻkilishiga olib keladi va margimush qatorida ayrim mamlakatlarda
taqiqlangan.

Talliy — juda yumshoq, egiluvchan va xona haroratida pichoq bilan kesish mumkin
boʻlgan metall. Talliy metall yaltiroqligiga ega boʻlib, havoda qoʻrgʻoshinni
eslatuvchi koʻkish-kulrang tusga kiradi. Bunday holatni oldini olish uchun, uni
yogʻga botirib olish mumkin. Uzoq vaqt havoda qoldirilganda, ogʻir oksid
qavatini hosil qiladi. Suv taʼsirida talliy giroksidini hosil qiladi. Sulfat va
nitrat kislotalari taʼsir ettirilganda sulfat va nitrat tuzlari hosil boʻladi,
xlorid kislotasi taʼsirida esa erimaydigan talliy (I) xlorid qavati hosil
boʻladi.. Talliyning standart elektrod potensiali −0,34 ga teng boʻlib,
temirnikidan (-0,44) ozgina balandroqdir.

Talliy 25 ta izotopga ega boʻlib, ularning atom massalari 184 dan 210 gachadir.
Faqatgina 203Tl va 205Tl izotoplari barqaror boʻlib, eng barqaror 204Tl
radioizotopining yarim parchalanish davri 3,78 yilga teng.

202Tl (yarim parchalanish davri 12,23 kun) siklotronda olinishi mumkin. 204Tl
esa yadroviy reaktorda barqaror talliydan neytron faollashtirish usuli orqali
olinishi mumkin.

201Tl (yarim parchalanish davri 73 soat) elektronlarni ushlab qolish orqali
parchalanadi.

208Tl (yarim parchalanish davri 3,05 daqiqa) tabiatda uchraydigan toriy
parchalanish zanjiridan hosil boʻladi.

Talliyning ikki asosiy oksidlanish darajalari bu +1 va +3 dir. +1 oksidlanish
darajasida talliyning koʻpchilik birikmalari kaliy va kumush birikmalariga
oʻxshab ketadi (talliy (I)ning ion radiusi 1.47 Å, kaliyniki 1.33 Å, kumushniki
1.26 Å). Shu sababli talliy ilk kashf etilgan paytda Yevropada (lekin Angliyada
emas) ishqoriy metall deya eʼtirof etilgan. Masalan, suvda eruvchan va kuchli
ishqor boʻlgan talliy (I) gidroksidi karbonat angidrid bilan reaksiyaga
kirishib, suvda eriydigan talliy karbonatini hosil qiladi. Ushbu karbonat suvda
eriydigan yagona ogʻir metall karbonatidir. Kumush birikmalari bilan oʻxshashlik
talliyning galogenid, oksid va sulfid birikmalarida kuzatiladi. Talliy (I)
bromid yorugʻlikka taʼsirchan, sariq, kumush bromidga oʻxshash birikma. Qora
rangli talliy (I) oksidi va talliy (I) sulfidlari esa kumush oksidi va kumush
sulfidlariga oʻxshab ketadi.

+3 oksidlanish darajasiga ega boʻlgan talliyning birikmalari esa tegishli
aluminiy (III) birikmalariga oʻxshab ketadi. Ular oʻrta kuchli oksidlovchi
xususiyatga ega boʻlib, Tl3+ + 3 e- → Tl(s) uchun qaytarilish potensiali +0,72
voltga teng. Talliy (III) oksidi qora rangli qattiq modda boʻlib, 800 °C dan
oshiq temperaturada talliy (I) oksidi va kislorodga parchalanadi.

Talliy Yer yuzida 0.7 mg/kg, miqdorida, asosan kaliyli minerallar shaklida loy,
tuproq va granit tarkibida uchraydi. Ammo, iqtisodiy jihatdan bu manbalar talliy
olinishi uchun yetarli emas. Amaliy maqsadlar uchun ishlatiladigan talliyning
asosiy manbasi bu mis, rux, qoʻrgʻoshin va boshqa metall sulfidlarining
konlaridir.



https://uz.wikipedia.org/wiki/Tabiiy_gazlar

Tabiiy gazlar — turli holatlarda uchraydigan gaz komponentlari majmui. T.g .
tabiatda uchraydigan holatiga qarab quyidagicha tasniflanadi: atmosfera gazlari
(kimyoviy, biokimyoviy, radiogen yoʻl bilan hosil boʻlgan gazlar aralashmasi);
yer poʻsti gazlari (tuproqdagi, tuproq ostidagi, balchiqdagi va biogen yoʻl
bilan hosil boʻlgan torf gazlari SO2, N2, O2 SN4 ni SO, NH3, H2 va boshqa bilan
aralashmasi); choʻkindi jinslar gazlari (neft va toshkoʻmirdagi gazlar, kimyoviy
yoʻl bilan hosil boʻlgan aralash gazlar: SN4, N2, SO2 SN4 ni N2 va boshqa gazlar
bilan aralashmasi); dengiz va okean gazlari (biokimyoviy, kimyoviy va radiogen
yoʻl bilan hosil boʻlgan gazlar: SO2, N2 ni N2 O2, NH3 va boshqa bilan
aralashmasi); metamorfik jinslar gazlari (kimyoviy yoʻl bilan hosil boʻlgan
gazlar: SO2, N2 ni N2, H2S, SO2 va boshqa bilan aralashmasi); vulqon gazlari
(kimyoviy yoʻl bilan hosil boʻlgan gazlar: SO2, N2, SiO2, HCL, HF ni N2, CO, NH3
va boshqa bilan aralashmasi); koinot gazlari (relikt gazlar, yulduzlarning
tashqi qatlamlari atmosferasidan ajralgan gazlar yoki yangi va juda yangi
portlashda ajratilgan gazlar: N2, Ne, ionlashgan vodorod, SO aralashmalari, SN,
ON radikallari bilan); (yana q. Yonuvchi tabiiy gazlar).



https://uz.wikipedia.org/wiki/Statistika

Statistika (lot. status — "vaziyat") maʼlumot yigʻish, tartiblash, tahlillash,
sharhlash va koʻrsatishga bagʻishlangan matematika sohasidir. Bunga statistik
tadqiqot va tajriba rejalashtirish ham kiradi.

Statistika (lot. ctatus — boylik, davlat) — 1) turli hodisalar va jarayonlarni
miqdoriy hisoblash, maʼlumotlarni qayta ishlash va tahlil qilish yoʻli bilan
ijtimoiy hayotning umumiy qonuniyatlarini oʻrganadigan ijtimoiy fanlar tarmogʻi.
Tor maʼnoda S. bironbir hodisa yoki jarayon toʻgʻrisidagi jamlanma maʼlumotlar
(koʻrsatkichlar) majmui (toʻplami)ni bildiradi. S. murakkab va sertarmoq fanlar
majmuidan iborat boʻlib, ijtimoiy hayotning xilmaxil hodisalarini oʻrganadi va
tahlil etadi. S.ning asosiy boʻlimlari: S. ning umumiy nazariyasi — miqdoriy
taxlilning umumiy tamoyillari va usullarini oʻrganadi; iqtisodiy S. — xalq
xoʻjaligi koʻrsatkichlari tizimini, uning tarkibini, nisbatlarini, sektorlararo,
tarmoqlararo aloqalar va boshqalarni oʻrganadi (q. Iktisodiy statistika);
iqtisodiyot tarmoqlari S.si — sanoat, qishloq xoʻjaligi., qurilish, transport,
aloqa S.siga boʻlinadi; demografik S, mehnat, aholi bandligi S.si; ijtimoiy S —
aholi turmush tarzini tavsiflaydigan koʻrsatkichlar tizimini va ijtimoiy
hayotning turli masalalarini oʻrganadi va h.k. Ularning asosiy vazifasi xalq
xoʻjaligi tarmoqlaridagi, jamiyat hayotining ayrim sohalaridagi
ijtimoiyiqtisodiy jarayonlarni tavsiflaydigan koʻrsatkichlar tizimini oʻrganish
va ishonchli, ilmiy asoslangan maʼlumotlarni aks ettirishdan iborat. Bu
vazifalarni bajarish uchun S. fanida yalpi statistik kuzatish, hodisalarning
oʻziga xos tomonlari, xususiyatlari va ular oʻrtasidagi aloqalarni aks
ettiradigan koʻrsatkichlar tizimlari, statistik guruhlash natijalari boʻlgan
yigʻma va kombinatsiyalashgan jadvallar kabi vositausullar ishlab chiqilgan va
amaliyotda qoʻllaniladi. S.da oʻrtacha miqdorlar va indekslar kabi
umumlashtiruvchi tavsiflar muhim rol oʻynaydi. S. usullari qoʻllaniladigan bir
qator sohalar va shunga mos holda tibbiyot, sud, geol., sport va boshqa S.
tarmoklari bor. Mat. va statistik tadqiqotlarning tutash joyida paydo boʻlgan
matematik statistika S. fanining alogʻida boʻlimini tashkil etadi. Matematik S.
statistik tadqiqotlarda statistik maʼlumotlarni toʻplash, ularni tizimga solish,
ishlash hamda ulardan ilmiy va amaliy xulosalar chiqarish usullarini oʻrganadi.
Toshkent iqtisodiyot un-tida S. boʻyicha oliy maʼlumotli mutaxassislar
tayyorlanadi;2) jamiyat hayotidagi hodisalar va jarayonlar toʻgʻrisida yalpi
axborotlarni yigʻish, qayta ishlash, tahlil va eʼlon qilish bilan bogʻliq amaliy
faoliyat sohasi. Milliy, mintakdviy xalqaro S.ga boʻlinadi. Xalqaro S.
ijtimoiyiktisodiy koʻrsatkichlarning xalqaro qiyosiyligini taʼminlashga
asoslangan holda turli mamlakatlarning ijtimoiy iqtisodiy taraqqiyoti darajasi,
tuzilmasi va tendensiyalarini oʻrganadi. Xalqaro S.da BMT ning ixtisoslashgan
statistika xizmatlari yetakchi rol oʻynaydi. Milliy (umumdavlat) miqyosida
statistik maʼlumotlarni yigʻish, qayta ishlash va tahlil qilish yagona
tamoyillar asosida, yagona dastur va uslubiyat boʻyicha davlat statistika
organlari rahbarligida amalga oshiriladi. Oʻzbekistonda S. amaliyoti bilan
Oʻzbekiston Respublikasi Statistika davlat qoʻmitasi va uning viloyat, shahar,
tuman boshqarma (boʻlim)lari shugʻullanadi.



https://uz.wikipedia.org/wiki/Spirtlar

Spirtlar — uglevodorodlarning toʻyingan uglerod atomlarida bir yoki bir nechta
gidroksil guruh (—ON) tutgan hosilalari. Aromatik halkasidagi uglerod atomlarida
— ON guruxi tutgan birikmalar — fenollar, toʻyinmagan uglerod atomlarida — ON
guruhi tutgan birikmalar esa yenollar deyiladi. Uglevodorod radikalining
tavsifiga koʻra, S. atsiklik yoki alifatik (mas, metil spirt, etil spirt, allil
spirt), alitsiklik (siklogeksanol), yogʻ aromatik (benzil spirt) va
geterotsiklik boʻlishi mumkin. Molekulasidagi — ON guruhining soniga qarab, S.
bir atomli (alkogollar), ikki atomli (glikollar), uch atomli (k,. Glitserin),
toʻrt atomli (penta eritrit) va boshqa koʻp atomli spirtlar (geksitlar,
ksilitlar) boʻladi. S.dagi — ON guruxlari birlamchi (SN2ON), ikkilamchi (>SNON)
va uchlamchi (> S—ON) uglerod atomlari bilan birikkan boʻlishi mumkin. Shu
sababli bir atomli S. birlamchi, ikkilamchi va uchlamchi xillarga boʻlinadi.

S. odatda, tegishli uglevodorod radikalining nomiga karab ataladi: SN3ON (metil
spirt), S3N7—ON (propil spirt) va h.k. Jeneva nomenklaturasiga koʻra, tegishli
uglevodorod nomiga "ol" (yoki diol, triol) qoʻshimchasi qoʻshiladi va —ON guruxi
birikkan uglerod atomini rakam bilan koʻrsatiladi. Mac, SN3—SN(ON)— SN3
(propanol2), NOSN2—SN2— SN2ON (propandiol1,3).

S. molekulasida — ON guruhi boʻlgani sababli sezilarli qutblanish kuzatiladi. S.
ishqoriy, ishqoriyer va boshqa baʼzi metallar bilan tuzeimon birikmalar —
alkogolyatlar, mas, NaOR, Ca(OR)2, A1(OR)3 hosil qiladi. S.ga kislotalar taʼsir
etganda murakkab efirlar hosil boʻladi (q. Eterifikatsiya). Birlamchi S.
oksidlanganda tdegidlar va kislotalar, ikkilamchi S. oksidlanganda ketonlar
hosil qiladi; uchlamchi S. oddiy sharoitda oksidlanmaydi. Bir atomli alifatik S.
kucheiz narkotik taʼsirga ega, baʼzi S zaharli.



https://uz.wikipedia.org/wiki/Sony

Sony Corporation- transmilliy korporatsiya,bosh ofislari Yaponiya va AQSH da
joylashgan, 1946 yil Yaponiya da tashkil topgan. Korporatsiya xo`jalik va
professional elektronika mahsulotlari, o`yin moslamalari va boshqa
yuqoritehnologiyali mahsulotlar ishlab chiqaradi.Bundan tashqari Sony dunyoda
eng yirik mediya kompaniyalaridan biridir.Hozirgi kunda kompaniya Sony - BMG
ovoz yozish studiyasi(Bertelsmann kompaniyasi bilan hamkorlikda),Columbia
Pictures kinostudiyasi va TriStars Pictures,shuningdek MGM kompaniyasining
to`liq kinolar arhiviga(Comcast kompaniyasi bilan hamkorlikda) egalik qiladi.

"Sony" korporatsiyasi 7-may 1946 yil Akito Morita va Masaru Ibuka tomonidan asos
solingan. "Sony" atamasi lotincha "sonnus"- ovoz degan ma`noni bildiradi.Boshida
kompaniya "Tosuko" deb nomlangan.Kompaniya asoschisi Akito Morito kompaniyani
ancha yillar boshqaradi,o`zi marketing va savdo-sotiq bo`limlariga boshchilik
qilgan,kompaniyani yuqori cho`qqilarga olib chiqqan.

1950 yil "Sony" tranzistorlar muhimligini tan oldi va o`zining ilk "TR-63"deb
nomlangan radiosini ishlab chiqadi,bu kompaniya kelajagida muhim rol o`ynaydi.

1983 yil "Sony" "Filips"kompaniyasi bilan hamkorlikda birinchi bo`lib kompakt -
disklar ishlab chiqaradi(ing.Compact Disc,CD).

1990 yil "Sony" 500ga yaqin yangi mahsulotlar ishlab chiqaradi,bu kuniga 2 yangi
mahsulot kashf etilgan hisoblanadi.

2005 yil ma`lumotlariga ko`ra korporatsiya ishchilar soni 151 400 kishini
tashkil etgan.2007 yil 31 mart dagi ma`lumotlarga ko`ra korporatsiya foydasi -
8.3 trilion ien($69.7 mlrd)ni, sof foydasi esa - 126.3 milyard ien ($1.06
milyard)ni tashkil etgan.



https://uz.wikipedia.org/wiki/Sietl

Sietl — AQShning shimoliy gʻarbiy qismidagi shahar. Vashington shtatida. Aholisi
563,4 ming kishi (2000). Tinch okeannining PyujetSaund qoʻltigʻidagi port.
Transport yoʻllarining yirik tuguni. Aeroporti xalqaro ahamiyatga ega. AQSH
shimoli gʻarbining yirik sanoat, savdo-moliya, ilmiy va madaniy markazi.
AQShning aviatsiya va raketakosmik sanoatining yirik markazlaridan (yoʻlovchi
tashuvchi avialaynerlar, harbiytransport samolyotlari, ballistik raketalar
ishlab chiqaruvchi „Boing“ firmasining boshqarmasi, i.t. laboratoriyalari va
z-dlari).

Kemasozlik, radioelektronika, priborsozlik va avtomobilsozlik sanoatlari
rivojlangan. Neft sanoati uchun jihozlar, yoʻl qurilish mashinalari, temir yo'l
vagonlari ishlab chiqariladi. Qora metallurgiya, neftni qayta ishlash,
yogʻochsozlik, qogʻoz, oziq-ovqat, poligrafiya sanoati korxonalari, 2 ta
universitet bor. Baliq ovlanadi. Shaharga 1851-yilda asos solingan. 1973-yilda
Toshkent va Sietl shaharlarining birodarlashuvi toʻgʻrisida qaror qabul
qilingan.

Sietl AQShning Vashington okrugida joylashgan boʻlib, ikki asrdan ziyod tarixga
ega. Oʻz navbatida, 2200 yillik tarixga ega Toshkent Sietlga aka boʻlishi
shundan.

Tarixchilar Toshkent va Sietl oʻrtasidagi aloqalar tarixini 1971-yil bilan
bogʻlashadi. Oʻshanda Alyaska aviakompaniyasi rahbariyati taklifiga binoan,
Toshkent shahar ijroqoʻmi raisi (hokimi) Vohid Qozimov oʻzining Irkutsk va Sochi
shaharlaridagi hamkasblari bilan Sietlga tashrif buyuradi. Sietlning oʻsha
vaqtdagi meri va Qozimov juda qalin boʻlib ketishadi hamda ikki shahar
oʻrtasidagi birodorlik aloqalarini oʻrnatish tashabbusi tugʻiladi.

Bu gʻoyani amalga oshirishda AQSh prezidenti Richard Niksonning 1972-yili
Moskvaga qilgan tashrifi muhim rol oʻynadi. Garchi Niksonning mazkur rasmiy
tashrifdan maqsadi Shimoliy Vetnamga bosim oʻtkazish boʻlsa-da, ushbu uchrashuv
doirasida yadroviy qurolni qisqartirishga ham kelishiladi.

Sietl jamoatchiligi bu voqeadan ruhlanib, SSSR bilan madaniy aloqalarni ham
oʻrnatish zarurligini qayd etishadi. Sietl meri Ves Ulman Niksonga Toshkent
bilan „aka-uka“ tutinish haqidagi taklifini kiritadi. 1973-yilda Sietl sobiq
ittifoq hududidagi shaharlar bilan qardoshlik aloqalarini oʻrnatgan birinchi
shahar boʻladi.

1974-yilda Sietlda „Toshkent“ parki barpo etiladi, keyinchalik mashhur
haykaltarosh Sharipo Yakovning „Baxt qushi Semurgʻ“ kompozitsiyasi ushbu
parkning koʻrkiga aylanadi. Toshkent — Sietl munosabatlari SSSR va AQShning
oʻzaro aloqalari yomonlashgan davrlarda, xususan, Afgʻoniston inqirozi yillarida
faoliyat olib bordi.

Ayni paytda Toshkentda ham „Tinchlik bogʻi“ va „Sietl“ kafesi ochiladi.
Eʼtiborli jihati, „Tinchlik bogʻi“ni barpo etishda yuzlab sietllik koʻngillilar
qatnashadi. Hamkorlikda turli madaniy tadbirlar, bayramlar, anjumanlar oʻtkazish
yoʻlga qoʻyildi. Ularda, ayniqsa, dunyoda tinchlikni oʻrnatish gʻoyasi ustuvor
edi. Xususan, 1983-yilda sietlliklar yadro urushining oldini olish istagi
bitilgan xatga 42 mingta imzo yigʻishib, Toshkentga etkazishadi. Ayni chogʻda
Toshkentda ham xuddi shu niyat bilan 120 ming imzo yigʻiladi.

Oʻzbekiston mustaqillikka erishgach ham Toshkent — Sietl hamkorligi juda faol
boʻlmasa-da, davom etmoqda. Sietlda oʻzbek diasporasi tomonidan turli milliy
bayramlarni oʻtkazish anʼanaga aylangan. 2008-yilda oʻzaro hamkorlikning 35
yilligi keng nishonlandi.



https://uz.wikipedia.org/wiki/Sherali_Jo%CA%BBrayev

Sherali Joʻrayev — taniqli Turk /oʻzbek qoʻshiqchisi, bastakori, shoiri va
aktyori. 1987-yil Joʻrayevga Oʻzbekiston xalq artisti unvoni berilgan. 1991-yil
unga Alisher Navoiy nomidagi Oʻzbekiston Respublikasi Davlat mukofoti berilgan.
Joʻrayevning qoʻshiqlarni oʻzbeklar orasida yaxshi tanilgan.

Joʻrayev tabiatan shirali ovozga ega. Ijro uslubi monologik, dramatik
iztiroblarga asoslangan. Uning ijrosidagi qoʻshiqlar xalqchilligi, mushohadali,
falsafiy mazmunga boyligi, benazir jozibasi va teran insoniy dardliligi bilan
ajralib turadi. Joʻrayev repertuari koʻp qirrali va rang-barang. Qoʻshiqlari
asosini Sharq mumtoz (Alisher Navoiy, Zahiriddin Muhammad Bobur, Saʼdiy
Sheroziy, Hofiz, Mashrab, Ogahiy, Jaloliddin Rumiy, Jomeʼ va boshqalar) va
zamonaviy (Erkin Vohidov, Abdulla Oripov va boshqalar) shoirlarning sheʼrlari
tashkil etadi.

Joʻrayev eng mashhur va eng nufuzli oʻzbek qoʻshiqchilaridan biri boʻlishiga
qaramay, Oʻzbekiston hukumati uning ijodini 2002-yildan beri barcha oʻzbek TV
kanallarida namoyish qilishni man qilib hamda qoʻshiqchining katta sahnaga
chiqishiga yoʻl qoʻymay kelmoqda.

Oʻzbekiston prezidenti Islom Karimovga Joʻrayevning tanqidiy qoʻshiqlari maʼqul
kelmagan, degan fikr keng tarqalgan. Qoʻshiqchi oʻzi bu haqida ochiqcha
gapirishni istamaydi. Ijodi man qilingan boʻlsa-da, Sherali Joʻrayev boshqa
mamlakatlarda va toʻy-marosimlarda qoʻshiq kuylab turadi.

Sherali Joʻrayev 1947-yil Asakada tugʻilgan. Uning qaysi kunda tugʻilgani
nomaʼlum. Qoʻshiqchi 12-aprelni ramziy ravishda oʻz tugʻilgan kuni qilib
tanlagan. Qoʻshiqchiga koʻra, uning bu sanani oʻz tugʻilgan kuni oʻlaroq
tanlashiga yana bir sabab u Kaaba ichiga 12-aprel kuni kirganidir.

Joʻrayev 1972-yil Toshkent teatr va rassomlik sanʼati institutini tugatgan.
1976-yil Mannon Uygʻur nomidagi Toshkent davlat sanʼat institutini yakunlagan.
Joʻrayevning ikki oʻgʻli va uch qizi bor. – Shohjahon Joʻrayev va Zoirshoh
Joʻrayev ham qoʻshiqchilik yoʻlini tanlagan.

Joʻrayev oʻzbek davlat estradasi (1972-1973), „Shodlik“ ashula va raqs ansambli
(1972-1979), Andijon viloyati filarmoniyasi (1979-1986), Oʻzbek davlat
filarmoniyasi (1986-1996), „Oʻzbeknavo“ birlashmasi (1999-yildan)da yakkaxon
xonanda boʻlgan.

Joʻrayev tabiatan shirali ovozga ega. Ijro uslubi monologik, dramatik
iztiroblarga asoslangan. Uning ijrosidagi qoʻshiqlar xalqchilligi, mushohadali,
falsafiy mazmunga boyligi, benazir jozibasi va teran insoniy dardliligi bilan
ajralib turadi. Joʻrayev repertuari koʻp qirrali va rang-barang. Qoʻshiqlari
asosini Sharq mumtoz (Alisher Navoiy, Zahiriddin Muhammad Bobur, Saʼdiy
Sheroziy, Hofiz, Mashrab, Ogahiy, Jaloliddin Rumiy, Jomeʼ va boshqalar) va
zamonaviy (Erkin Vohidov, Abdulla Oripov va boshqalar) shoirlarning sheʼrlari
tashkil etadi. 2008-yil Joʻrayev uyida Rumiyxonlik kechalarini uyushtirgan.

Sherali Joʻrayev oʻzining uzoq yillik ijodi davomida yuzlab qoʻshiq yozib, ijro
etgan. Uning eng mashhur ashulalari orasida „Bahor ayyomi“ (Bobur sheʼri),
„Birinchi muhabbatim“ (Abdulla Oripov sheʼri), „Inson qasidasi“ (Erkin Vohidov
sheʼri), „Karvon“, „Meni kutgil“ (Konstantin Simonov sheʼri), „Oshiqlar sardori“
(Rasul Hamzatov sheʼri), „Oʻzbegim“ (Erkin Vohidov sheʼri), „Oʻxshamas“ (Alisher
Navoiy gʻazali) qoʻshiqlari bor.

Joʻrayevning „Oʻzbegim“ qoʻshigʻi World Music Network 2005-yil chiqargan „Oʻrta
Osiyo musiqasi boʻyicha umumiy qoʻllanma“ (ingl. Rough Guide to the Music of
Central Asia) albomiga kiritilgan. 2004-yil 23-aprelda Britaniya qirolichasi
Yelizaveta IIning 78 yoshga toʻlish munosabati bilan Britaniya elchisi Craig
Murray mingdan oshiq mehmonni elchixonaga chaqirgan. Toshkentdagi tadbirga
Sherali Jo‘rayev, Sevara Nazarxon va Vladimir Neimer dirijorlik qilgan orkestr
chaqirilgan. Oʻsha paytda yana Britaniyaning Oʻzbekistondagi elchixonasi
Shotlandiyalik Battlefield guruhining Oʻzbekiston boʻylab turini uyushtirgan. Bu
guruh bilan Joʻrayev ham birga qoʻshiq kuylagan.

1992-yilda Oʻzteleradiokompaniyasi Joʻrayev ijodiga bagʻishlangan „Bir ulugʻ el
bor jahonda“ film-esse yaratgan. Qoʻshiqchi Yevropa, Osiyo mamlakatlarida
gastrolda boʻlgan.

Jo‘rayev 1990-yildan 1995-yilgacha Oʻzbekiston Respublikasi Oliy Kengashi aʼzosi
boʻlgan. U „Sherali va Oybarchin“ filmiga ssenariy yozgan va filmda bosh rolni
oʻynagan. 1998-yil „Bola yerning sultoni“ (rus. Ребенок — султан Земли) deb
nomlanuvchi kitob yozgan.



https://uz.wikipedia.org/wiki/Shanxay

Shanxay — Xitoydagi shahar. Yanszi daryosi estuariysida, uning oʻng irmogʻi —
Xuanpu daryosi boʻyida joylashgan. Mamlakatning aholisi eng koʻp shahri, dunyo
boʻyicha ham oldingi oʻrinlarda. Atrofidagi hududlar bilan alohida maʼmuriy
birlik sifatida ajratilgan. Aholisi 13,1 mln. Kishi (1998). Sh. — Xitoyning
yirik sanoat, transport va savdo markazi. Yirik dengiz va dare porti, mamlakat
tashqi yuklarining yarmidan ortigʻi shu port orqali oʻtadi. Transport yoʻli,
avtomobil yoʻllarining muhim chorrahasi. Mamlakatda ishlab chiqariladigan sanoat
mahsulotining deyarli 15% shahriga toʻgʻri keladi. Sanoat yalpi mahsulotining
50% ni ogʻir sanoat beradi. Mashinasozlik sanoati rivojlangan:
elektroenergetika, neft, toʻqimachilik, konchilik, poligrafiya, qogʻoz va
oziqovqat sanoatlari uchun jihozlar, elektr jihozlari, radio va elektronika
apparaturalari, avtomobillar, dengiz kemalari, stanoklar, kino va
fotoapparatlar, soat va boshqa ishlab chiqariladi. Tashqaridan keltiriladigan
xom ashyo hisobiga kimyo sanoati (mineral oʻgʻitlar, kislotalar, plastmassa,
sintetik smola, rezina, farmatsevtika buyumlari i.ch.) rivoj topgan. Neft qayta
ishlanadi. Jahondagi eng yirik toʻqimachilik sanoati markazlaridan. Oziqovqat,
xususan, tamaki sanoati korxonalari ishlab turibdi. Hunarmandchilikda suyak,
yogʻoch oʻymakorligi, tosh va metall buyumlar yasash, kashtachilik va
toʻqimachilik rivojlangan. Yirik nashriyotlar, untlar, ped. intlari, Xitoy FA
filiali, i.t. muassasalari, ilmiy jamiyatlar, rasadxona, kutubxonalar, muzeylar
bor.

Shanghai nomi yoziladigan birinchi ieroglifning maʼnosi «ustida», «tepa»,
«kirmoq/chiqmoq», ikkinchising maʼnisi— «dengiz»dir. Shanxay she'vasida
/zɑ̃.'he/ (zanxe)deb talaffuz qilinadi. Birinchi marotaba bu nom Sun sulolasi
paytida (XI asr) tilga olingan. Shanxay so'zining ma'nosi haqida har xil fikrlar
bildirilgan,lekin rasmiy Xitoy tarixsunoslari shahar «yuqori dengiz» degan
maʼnoni bildiradi deyishgan (海之上洋）).



https://uz.wikipedia.org/wiki/Saxa

Saxa (Yoqutiston), Saxa Respublikasi — Rossiya Federatsiyasi tarkibidagi
respublika. Sharqiy Sibirning shim.da, hududining 1/3 qismidan koʻprogʻi Shim.
qutb doirasida joylashgan. Novaya Sibir o.larini oʻz ichiga oladi. Maydoni
3103,2 ming km². Aholisi 948,1 ming kishi (2002). Poytaxti — Yakutsk sh. 33
tuman, 13 shahar va 62 shaharcha bor.

Musiqasi oʻziga xos yakkaxonlik, davra qoʻshiklaridan iborat. Olonxosut deb
ataluvchi oqinlar murakkab olonxo dostonlarini zoʻr mahorat (goh ertaksimon
choʻzib, goh jangovar jazava) bilan ijro etadilar. Ishqiy va raqsbop qoʻshiqlar
esa shoʻxchan ohangda aytiladi. Davra boʻlib tushiladigan raqslar osuoxay deb
ataladi. Cholgʻu asboblari: kiriimpa (saxacha gʻijjak), xomus (saxacha chang
qoʻbiz), kyupsyur (baraban) va boshqa 1920 y. Yakutskda simfonik orkestr, 1921
y. musiqa studiyasi, 1936 y. S. milliy teatri xuzurida xor tashkil etilgan.
G.Grigoryan, G.Litinskiy, L.Vishkaryov, G.Komrakov, J.Batuyev va boshqa
kompozitorlar turli musiqa janrlarini rivojlantirdilar. Ijrochilar orasida
dirijyorlar M.Benediktov, A.Kuleshov, G.Krivoshapko, G.Tanigin, opera rej.
A.Yegorova, xonandalar M.Lobanov, A.Ilina mashxur. Bir necha musiqa bilim yurti
bor. Teatri. Saxa folklorida, ayniqsa, olonxo eposida teatr harakati unsurlari
boʻlgan. 20-a. boshlarida badiiy havaskorlik rivojlandi. Saxa tilidagi birinchi
spetakl 1906 y. havaskor xalq oqinlari ijrosida sahnalashtirildi. 1920 y.
Yakutskda rus drama teatri (hozirgi Davlat drama teatri) tashkil etildi. 1925 y.
shu teatr qoshida saxa truppasi ishlay boshladi, bu truppa 1926 y. millim
teatrga aylantirildi. Unda mahalliy yozuvchilardan N.Neustroyev, P.Oyunskiy,
D.Sivsev, S.Yefremov va boshqalarlarning pʼyesalari, xalq qahramonlik eposlari
asosidagi asarlar qoʻyildi. Yakutskda P. Oyunskiy nomidagi drama teatri,
Nyurbada sayyor drama teatri bor. Tanikdi teatr arboblari: V.Mestnikov,
D.Xodulov, S.Grigoryev, D.Slepsov, G.Kolesov va boshqa



https://uz.wikipedia.org/wiki/Ruslar

Ruslar yahudiylar bilan — xalq, Rossiya Federatsiyasining asosiy aholisi
(taxminan 120 mln. kishi). Ukrainada 11,35 mln. kishi, Qozogʻistonda 6,23 mln.
kishi, Oʻzbekistonda 1,65 mln. kishi, Belorussiyada 1,34 mln. kishi,
Qirgʻizistonda 916,6 ming kishi, Latviyada 900 ming kishi, Moldaviyada 560 ming
kishi, Estoniyada 475 ming kishi, Ozarbayjonda 390 ming kishi, Tojikistonda 390
ming kishi, Litvada 345 ming kishi, Gruziyada 340 ming kishi, Turkmanistonda 330
ming kishi, Armanistonda 51 ming kishi, shuningdek, Amerika mamlakatlarida
(asosan, AQShda 1 mln. kishi, Kanada va boshqa mamlakatlarda jami taxminan 1,4
mln. kishi) va Gʻarbiy Yevropada yashaydilar. Umumiy soni 146,5 mln. kishi
(1990-yillar oʻrtalari). Rus tilida soʻzlashadi. Dindorlari — asosan,
pravoslavlar. Ruslar, ukrain va beloruslar kabi, urugʻ qabilachilik
munosabatlarining yemirilishi va Kiyev atrofida Qadimgi Rus davlati vujudga
kelishi jarayonida sharqiy slavyan qabilalaridan shakllangan qadimgi rus
elatidan paydo boʻlgan.



https://uz.wikipedia.org/wiki/Roman

Roman (frans. roman) — nasriy asar janri; muayyan shaxs yoki bir necha shaxsning
shakllanish va kamol topish jarayoni badiiy makon va zamonda tasvirlangan asar.
R. oʻrta asrlarda roman tillaritsa yozilgan har qanday asarni j, anglatgan. R.da
shaxs va jamiyat hayoti bir-birini inkor etmaydigan maʼlum maʼnoda mustaqil olam
sifatida tahlil va talqin etiladi. Xuddi shu narsa R. janri mundarijasining
uziga xosligini belgilab beradi. Muayyan shaxs takdirining oilaviymaishiy,
milliy, ijtimoiy, madaniy va tarixiy muhit bilan uzaro uzviy aloqada
tasvirlanishi R. janrining kulami va gʻoyaviybadiiy qimmatini namoyish etadi. R.
janri markazida bosh qahramon obrazi turadi. Bu bosh qahramon taqdiri uning
jamiyatda tutgan mavkei bilan har doim ham mushtarak bulavermaydi. Aksincha,
inson uz takdiriga nisbatan katta yoki insoniy fazilatlariga koʻra kichik
boʻlishi mumkin. Binobarin, u bilan uning takdiri yoki jamiyatdagi mavqei
oʻrtasida muayyan ziddiyat boʻladi va xuddi shu ziddiyat R. janrining
mundarijasini — syujet chiziklarini harakatlantirib turadi. Bosh qahramonning
shaxs sifatidagi fazilatlari ana shu jarayonda, boshqa qahramonlar bilan
munosabatida, kurashida ochiladi. Bu munosabatlarning keskinligi va bosh
qahramon uchun fojiali xotima bilan tugashi yoki ularning yengil va hajviy
oqimda kechishi R.ning epik janr sifatidagi uziga xos xususiyatlarini belgilab
beradi. Har ikkala holatda ham bosh qahramon bilan jamiyat, muhit yoki urfodat
oʻrtasidagi ziddiyat va kurash oʻzida davrning ijtimoiy hamda maʼnaviyaxloqiy
muammolarini qanchalik yorqin ifodalasa, R.ning badiiy qimmati va ijtimoiy
ahamiyati shunchalik katta boʻladi. R. oʻz tarixining dastlabki davrida mavjud
adabiy janrlarga parodiya sifatida maydonga kelgan. Keyinchalik R.navislarning
muayyan uslubiy tuzilma va tasviriy vositalar tizimini siyqalashtirishga
qaratilgan urinishlari ham parodiya qilingan. Bu hol R.ning avvalboshdanoq
muayyan adabiy shakllarni qonunlashtirishni xush koʻrmaydigan va yozuvchi
qarshisida badiiy tasvirning barcha imkoniyatlarini ochadigan janr boʻlganidan
shahodat beradi.



https://uz.wikipedia.org/wiki/Rok

Rok musiqa (ing . rock music — roknroll soʻzidan) — ommabop musiqa turi.
1950-yillarda AQShda tijoratkoʻngilochar sanʼatining yangi (roknroll) shakli
sifatida yuzaga kelgan (B.Xeyli, F. Domino, E. Presli, Ch. Berri). Oʻsha davrda
keng tarqalgan "shirin ohang" qoʻshiqlar (F. Sinatra va boshqalar)ga qarshi
oʻlaroq Rokda joʻshqin ritm, baland tovush (dinamika), gʻayratli va ehtirosli
kuylash uslubi, qushiq matnlarida qoʻpol (adabsiz) iboralar keng oʻrin olgan.
Rok ansambllar tarkibi asosini yakka xonanda, elektr (solo, ritm va bas)
gitaralar va urma cholgʻular tashkil etadi. Ijro uslubi, ayniqsa,
elektrogitaraning jarangdor, kuchli va taʼsirli ovozi, keng texnik va ifodaviy
imkoniyatlar yordamida shakl topgan (J. Xendriks, R. Blekmor va boshqalar).
60-yillardan Rok Amerika va Yevropa yoshlarining jamiyatdagi iqtisodiy, siyosiy
va axloqiy qadriyatlarga qarshi ijtimoiy (bitniklar, xippi, keyinchalik panklar
va boshqalar) harakatlarning maʼnaviy asosi sifatida yirik madaniy jarayon
boʻlib rivoj topgan. Bu davrda Yevropa (jumladan, Angliya) guruhlari ("The
Beatles", "Rolling Stones" va boshqalar) Rok taraqqiyotiga alohida hissa
koʻshgan. Tarixiy rivoji jarayonida Rok bir necha uslub va yunalishlarga ega
boʻlgan. "Hardrok" ("ogʻir, qattiq rok" — "Led Zeppelin", "Black Sabbath",
"Scorpions", "Nazareth" va boshqalar), "xevi metal" ("ogʻir metall" yoki "ogʻir
qurollar" — "Black Sabbath", "Deep Purple", "Led Zeppelin", "Metallica",
"Rammstein"), "psixodelik rok" ("Pink Floyd" va boshqalar), "artrok" (mumtoz
musiqa namunalariga asoslangan rok — "Deep Purple", "Urian Heep", "Queen" va
boshqalar), "folkrok" (Bob Dilan va boshqalar), "glemrok" ("jozibali, yoqimli
rok" — "Kiss", E. Kuper va boshqalar), "pankrok" ("yomon, yaramas rok" — "Sex
Pistols" kabi) va boshqa Oʻzbekistonda birinchi Rok guruhlari 1960-yillarning
2-yarmida paydo boʻlgan ("Kiberglar", 1967, "Sigma", 1968 va boshqalar). Ular
repertuaridan Yevropa Rok namunalari bilan birga qayta ishlangan oʻzbek xalq
kuylari, Oʻzbekiston kompozitorlari asarlari ham oʻrin olgan. 1970-yillarda
asosan, folkrok ("Yalla", "Kvazarlar", "Navo" va boshqalar), jazrok ("Sintez",
"Inter", "Sato" va boshqalar), keyinchalik xevimetal ("Reys 09", "Daumetal")
kabi va boshqa uslublar rivoj topgan.

Rok, rok-musiqa (inglizcha rock) — 1950-yillarda paydo boʻlgan zamonaviy musiqa
yoʻnalishi, shuningdek oʻziga xos turmush tarzi, submadaniyat. Atama butkul
taʼriflanmagan, zero baʼzi musiqiy uslublarning rok-musiqaga aloqadorligi shubha
ostidadir. Rok-musiqa keng tarmoqlangan: unga rok-n-rolldan metalgacha boʻlgan
janrlar kiradi. Qoʻshiqlar matni ham turfa: yengil, quvnoq sheʼrlardan to
falsafiy, depressiv mazmunlilarigacha. Rok-musiqa AQSh va Birlashgan Qirollikdan
tarqalib, qoʻshiqlar butun dunyoda ingliz tilida kuylangan. Lekin keyinchalik
deyarli har bir mamlakatda milliy rok-guruhlar paydo boʻla boshladi. SSSRga
rok-musiqa 1960-yillarda kirib keldi. Shu yillarda Oʻzbekistonda, xususan
Toshkentda ham rok-guruhlar yuzaga kela boshladi.

Rok-guruhlar odatda vokalchi, gitarachi, bas-gitarachi (koʻpincha
elektrogitaralarda) va barabanchi, baʼzida esa klavishchidan iborat boʻladi.
Bas-gitarachi va barabanchi musiqa fonidagi ritmni ushlab turishadi, soloni
elektrogitara ijro etadi va vokalchi kuylaydi. Lekin hozirgi rok-guruhlar bu
qoidaga qatʼiyan boʻysunmaydilar.

Rok — yoshlarning minbari, ular bu minbardan turib jamiyatdagi
qarama-qarshiliklar, turfa kayfiyatlar, meʼyorlar haqida musiqa yordamida eʼlon
qilishadi. Biroq hozirda shou-biznes rok-musiqani qoʻl ostiga qisman kiritgan va
undan asosan mablagʻ yigʻish uchun foydalanadi. Rok nafaqat musiqiy uslub, balki
falsafa hamdir. Rok-madaniyatni jamiyatning marginallari tashkil etadi.



https://uz.wikipedia.org/wiki/Riga

Riga — Latviya Respublikasidagi shahar. Respublika poytaxti. Yirik industrial,
ilmiy va madaniy markaz, temir yoʻl tuguni, dengiz porti. Daugava (Gʻarbiy
Dvina) daryosi sohilida, uning Riga qoʻltpigʻita quyilish joyida. Yanv.ning
oʻrtacha trasi —4,5°, iyulniki 18°. Yillik yogʻin miqdori — 649 mm. Maydoni
307 km. Aholisi 764 ming kishidan ziyod (2000). Olti shahar tumanidan iborat.

Shahar eski va yangi qismlarga boʻlinadi. Eski R. hududida oʻrta asr meʼmoriy
yodgorliklaridan Dom cherkovi (13-a.), Yekaba (13-a.), Yan (manbalarda dastlab
1297 yilda tilga olingan) va Peter (13—15-a. boshlari) cherkovlari, Orden qasri
(14—19-a.lar), 15—18-a.lar turar joylari, Birodarlik kabristoni memorial majmui
(1924—36 yillar) va boshqa saqlanib qolgan. R.da 7 oliy oʻquv yurti (shu
jumladan, Latviya un-ti, Riga texnika un-ti, konservatoriya), Riga BA (Yevropada
eng koʻhna akademiyalardan), 21 muzey (shu jumladan, Latviya tarixi muzeyi,
Shahar tarixi va dengiz sayyoxligi muzeyi, Tabiat muzeyi, Adabiyot va sanʼat
tarixi muzeyi, Badiiy muzey, Etnografiya muzeyi va boshqalar), 9 teatr (shu
jumladan, Latviya Milliy operasi teatri), filarmoniya, sirk, telemarkaz,
kinostudiya bor. Shahar markazida 2004 y. apr.da Mirzo Ulugʻbekka haykal
oʻrnatilgan. R. yaqinida Yurmala kurorti faoliyat koʻrsatadi.

Riga (latish. Rīga ) — Latviyaning poytaxti va eng yirik shahri. 657,424 sonli
aholiga (2011) ega Riga Boltiqboʻyi davlatlaridagi eng yirik shahardir. Latviya
aholisining uchdan bir qismi ushbu shaharda istiqomat qiladi.



https://uz.wikipedia.org/wiki/Real_Madrid_C.F.

Real Madrid Club de Fútbol (Real Madrid qirollik klubi), koʻpincha
ishlatiladigan nomi — Real Madrid Ispaniyaning professional futbol klubi. Ushbu
klub 32 marta La Liga chempionligiga, 19 marta "Copa del Rey" kubogiga, 9 ta
Ispaniyaning superkubogiga, 10 ta UEFA Chempionlar Ligasi chempionligiga, 2 ta
UEFA kubogiga, 1 ta UEFA superkubogiga va 3 ta Qitʼalararo kubokka ega boʻlib,
Ispaniyaning eng muvaffaqiyatli klubi hamda FIFA tomonidan XX asrning eng yaxshi
klubi deya topilgan. Real dunyodagi eng katta byudjetli futboli klublaridan biri
hisoblanadi. Real Madrid — Ispaniya oliy divizionini hali biror marta ham tark
etmagan uch klubdan (Barselona, Atletik Bilbao) biridir. Real Madrid va
Barselona ishtirokida klublar oʻrtasida dunyoning eng yaxshi oʻyinlaridan biri
boʻlgan „El Clasico“ boʻlib oʻtadi.

1896 yili „Futbol sky“ klubi tashkil topdi, Bu klub Madrid klubining birinchi
nomi edi. Lekin klubning rasman tashkil topgan sanasi 1902-yil 6-mart
hisoblanadiki, oʻsha vaqtda aka-uka Padros va Xulian Palasioslar Madrid Football
Club nomli klubni ochishga muvaffaq boʻlishadi. 1920-yil 29-iyun kuni Ispaniya
qiroli Alfonso XIII klubni Qirollik klubi mavqeini berishga qaror qildi. Bu
mavqei Ispaniyada Real deb nomlanadi. Shuning bilan hozirgi zamonaviy Real
Madrid nomi kelib chiqdi.

Klub tashkil topishi bilanoq ispan futboli liderligiga asosiy daʼvogarlik
qiladigan klublar qatoriga qoʻshildi. 1903-yilni oʻzidayoq mamlakat kubogi
finaligacha chiqdi, ammo finalda Atletik Bilbaoga imkoniyatni boy berdi. Bir
necha yillardan soʻng, ketma-ket Ispaniya kubogini toʻrt marta qoʻlga kiritib,
uzoq muddat poytaxtda ushlab turishdi. Ispaniya chempionati 1928/29 mavsumidan
boshlab oʻtkazila boshlandi, ungacha klublar regionlar boʻyicha kim kuchli
ekanligini aniqladilar. „Madrid“ (1920-yildan boshlab — Real Madrid) bungacha
poytaxt okrugida 16 marta yetakchilik qildi.

Oʻtgan asrning 50-yillari oʻrtalarida Yevropada klublar va milliy terma jamoalar
musobaqalarini muntazam tashkil qilish uchun kontinental futbol federatsiyasi
tuzishga qaror qilindi. U yerda „Real Madrid“ hali asosiy favorit emasdi. Lekin,
aynan Real Madrid 1954/55 mavsum birinchiligida zafar quchib, ispan klublari
orasida birinchi Yevropa kubogi chempioni boʻldi. Shu ondan boshlab „Real
Madrid“ besh yil yevropaning eng yuksak darajasida mustahkam oʻrnashdi. Xalqaro
maydondagi muvaffaqqiyatli yurishlar ichki chempionatdagi gʻalabalar bilan „Real
Madrid“ga 1954-yildan 1969-yilgacha hamroh boʻldi. Shu vaqt davomida shunday
holat yuz berdiki, agar „Real Madrid“ ichki chempionatda birinchilikni qoʻldan
chiqarsa, albatta Chempionlar Kubogini qoʻlga kiritar edi. Shu tarzda ular doimo
yevropaning nufuzli turnirlarida ketma-ket 15 yil muvaffaqqiyatli qatnashib
keldilar. 1970 yilga kelib esa, birinchi marta yevropa turnirlarida qatnasha
olmadilar. „Real Madrid“ning oʻsha oltin davrlarida Alfredo Di Stefano
(Yevropaning 1957 va 1959-yillardagi eng yaxshi futbolchisi), fransiyalik
Raymond Kopa (Oltin to’p sohibi, 1958-yil) vengriyalik Ferents Pushkash (1960
yilda Yevropaning ikkinchi futbolisti), Fransisko Xento (6 karra Chempionlar
kubogi sohibi) va boshqalar porlagan edilar. 60-yillar oʻrtalarida Xento safiga
yana Xose Santamariya, Amansio va Pirrilar ham qoʻshilishdi.

Asta sekin veteran oʻyinchilar ketishi bilan Yevropadagi gʻalabalar anʼanasi
yoʻqolib boraverdi. Keyingi katta parvozni deyarli yigirma yil kutishga toʻgʻri
keldi, qachonki u vaqtda Emilio Butraguenyo boshchiligida Michel, Ugo Sanches,
Manolo Sanchis, Martin Vaskes va Migel Pardesalar UEFA Kubogini ikki marta va
ichki chempionatni ketma-ket besh marta yutgan edilar.

Chempionlar kubogining yettinchi gʻalabasi poydevorini qoʻygan Fabio Kapello
edi. U klubga Roberto Karlos, Klarens Zeyedorf, Miyatovich, Shuker,
Panuchchilarni taklif qildi. Bu oʻyinchilar Raul, Yerro, Redondo, Kanisares va
bir yil kechroq qoʻshilgan Morienteslar bilan bir safda asosiy jamoani tashkil
qilishdi, keyinchalik esa nemis Yupp Xaynkes qoʻl ostida 1997/98 mavsumidagi
Chempionlar ligasini qoʻlga kiritishdi. Biroq ichki birinchilikda „Real Madrid“
bor yoʻgʻi toʻrtinchi oʻrin bilan kifoyalandi va Xaynkes oʻz joyini Gus
Hiddinkga boʻshatdi. Gus oʻz oʻrnida 1999-yil fevraliga qadar faoliyat olib
bordi, undan keyin Jon Toshak keldi. U ham oʻsha yilning noyabr oyida raxbariyat
tomonidan boʻshatildi. Endilikda jamoani Visente Del Boskega ishonib
topshirildi. U chempionatdagi oʻrinni tubdan oʻzgartira olmadi (8-oʻrindan
5-oʻringa koʻtarilgan), lekin navbatdagi Chempionlar ligasi triumfiga jamoani
boshlab kela oldi.

Klubning yangi prezidenti etib, jamoaga dunyoning eng yaxshi futbolchilarini
yigʻishni qaror qilgan inson — Florentino Peres saylandi. Peres faoliyatini
Barselona klubi aʼzosi, portugaliyalik Luish Figuni rekord darajadagi summaga,
71 million yevroga sotib oldi. Bir yil oʻtgandan soʻng, klubda Zayniddin Zidan
paydo boʻldi. U Yuventusdan yana ham qimmatroqqa, 75 million yevroga harid
qildi. Yana bir oʻtgandan soʻng Interdan Ronaldo, 2003 yili yozida — Bekxem,
2004 — Ouenlar kelib qoʻshilishdi. Shu asnoda, 2004/05 mavsumida toʻrtta „Oltin
toʻp“ sohiblari birgalikda oʻynashdi: Ronaldo (1997 va 2002 yillarda dunyoning
eng yaxshi o’yinchisi), Zidan (eng yaxshi — 1998), Figu (eng yaxshi — 2000),
Ouen (eng yaxshi — 2001). Bu yulduzlar yigʻilishini „Galaktikos“ deb atay
boshlashdi. Besh yildan ortiqroq vaqtdagi Peresning klubni boshqarishida (oʻz
vazifasidan 2006 yil fevralida ozod etilgan) „Real Madrid“ ikki marta Ispaniya
chempioni va bir marotaba Chempionlar ligasi gʻolibi boʻlishga ulgurdi.

Florentino Peresdan soʻng, klub prezidenti etib Ramon Kalderon tayinlandi. Uning
boshqarish uslubi oldingi vazifadoshidan farq qilar edi. Kalderon oʻz oldiga
maqsad qilib, eng yaxshi oʻyinchilarni sotib olishni qoʻymadi, garchi uning
saylovoldi vaʼdasi Krishtianu Ronalduni sotib olish boʻlgan edi, lekin amalga
oshirolmagandi. Kalderon vaqtida Bekxem, Roberto Karlos, Robinyo, Ronaldo ketdi,
yaʼni, Peres „meros“larining barchasi sotildi. Lekin uning faoliyati davrida ham
muvaffaqqiyatli transferlar amalga oshirilgan edi. 2009 yilda 2006 yilgi
saylovlardagi ovozlar oʻzgartirilgani haqidagi mojarolardan keyin Ramon Kalderon
isteʼfo berishga majbur boʻldi. Kalderon boshchiligidagi toʻrt yil ichida Real
Madrid ikki marta ketma-ket Ispaniya chempioni va bir marta Superkubok sohibi
boʻldi.

2009-yil 1-iyunda Florentino Peres yana Real Madrid prezidenti boʻldi,
eʼtborlisi hech qanday ovoz berishlarsiz, sababi uning raqiblari oʻz
nomzodlarini olib tashlagan edilar. Yana qaytishidan soʻng, Peres umuman
yangicha „galaktikos“ni qayta tiklashga kirishdi. Boshlanishiga klub
raxbariyatida oʻzgarishlar sodir boʻldi: prezident maslahatchisi etib Real
Madrid sobiq futbolchisi Zayniddin Zidan tayinlandi. 9-iyunda uzoq muzokaralar
va har xil ovozalardan soʻng, Italiyaning Milan klubi va Braziliya terma jamoasi
yarim himoyachisi Kaka Real Madridga 68 million yevro evaziga oʻtdi. U klub
bilan olti yillik shartnoma tuzdi va Peres qaytganidan keyin klubdagi birinchi
yangi yulduz oʻyinchi boʻldi. Keyin esa dunyoning 2008-yil yildagi eng yaxshi
oʻyinchisi, Real Madrid klubida oʻynash azaliy orzusi hisoblangan Krishtianu
Ronaldu bilan shartnoma imzolandi. Portugaliyalik uchun Real Madrid 80 million
funt sterling (93,4 million yevro) toʻladi. 25-iyunda Real Madridga Valensiyadan
15 million yevroga Raul Albiolni olib keldi. 1-iyulda Lyon klubi Real Madridga
oʻz oʻyinchisi Karim Benzema oʻtishini rasman tasdiqladi. Transfer summasi 35
million yevroni tashkil etdi. Real Madrid qarorgohiga Esteban Granero va
Liverpulda oʻng qanot himoyasida ishtirok etayotgan Alvaro Arbeloalar kelishdi.
Arbeloa summa transferi 4 millionni tashkil qildi va u bilan 5 yillik shartnoma
tuzildi. Arbeloadan tashqari Liverpuldan 5-avgust kuni Xabi Alonso ham kelib
qoʻshildi. Uning narxi esa 30 million funt sterlingga baholandi.

Jiddiy qoʻlga kiritishlarga qaramasdan jamoaga mavsumda bironta ham trofey nasib
qilmadi. Ispaniya chempionati yakunida Barselonaga birinchilikni boy berib
ikkinchi oʻrinni egalladi. Chempionlar ligasida esa ketma-ket oltinchi marta 1/8
finalidan oʻtishni uddalay olmadi. Ispaniya kubogida esa birinchi bosqichidanoq
Ispaniyaning uchinchi divizionida ishtirok etuvchi Alkorkonga imkoniyatni boy
berdi. Mavsum yakuniga koʻra, qoniqarsiz natijalar uchun bosh murabbiy Manuel
Pellegrini egallab turgan lavozimidan boʻshatildi. Uzoqqa bormagan
muzokaralardan soʻng, Real Madrid bosh murabbiyi etib Joze Mourinyo „The Special
One“ tayinlandi.

2010/11 mavsum oldi yozgi transferlarida klubga Portugaliyalik himoyachi Rikardu
Karvalyu, yosh ispan yarim himoyachilari Pedro Leon va Serxio Kanales,
Germaniyadan Sami Xedira va Mesut O’zil, shuningdek, kelajagi porloq deya
hisoblangan argentinalik Anxel Di Marialar kelib qoʻshildi. 2010/11 mavsumida
Joze Mourinyo boshchiligida finalda Barselonani yutib, Ispaniya kubogiga ega
boʻlishdi. Shu mavsumda Krishtianu Ronaldo ichki chempionatda 41 ta gol urib
rekord oʻrnatdi. Krishtianu Ronaldo Real Madrid tarixidagi 20 ta eng kuchli
bombardirlar safiga qoʻshildi.

Jamoa 2011-yil yozida oʻz tarkibini kuchaytirishda yana davom etdi. Germaniya
klublaridan ikki turk Nuri Shahin va Hamit Altintoplarni oʻz safiga qoʻshib
oldi. Va yana Xose Kalyexon, Rafael Varan, Fabio Koentraularni ham jamoa
tarkibiga jalb etildi. Bundan tashqari, 22-iyun kuni jamoa rasmiy eʼloniga
koʻra, Joze Mourinyo jamoaning sport menejeri etib tayinlandi. Shu yoʻl bilan
Real Madrid jamoani boshqarishning ingliz modeliga oʻtdi.

2012-yil yozida Angliyaning Tottenxem klubidan Xorvatiyalik yarim himoyachi Luka
Modrich xarid qilindi va Chelsidan Maykl Essyen ijaraga olindi. Lekin klubdan
bir qator yarim himoyachilar ketdi. Valensiya jamoasiga Fernando Gago va Serxio
Kanales, Galatasaray jamoasiga Xamit Altintop, QPR jamoasiga Esteban Granero,
Anji jamoasiga Lassana Diarra, Liverpulga ijara asosida Nuri Şahin ketdi,
keyinchalik 2012-yil qishki transferda Borussiaga ijaraga berildi. Shuningdek,
yozda Daniel Karvaxal Bayer 04ga hamda himoyachi Royston Drente Alaniya
jamoasiga o'tgan holda jamoani tark etishdi. Qishki transferda darvozabon Diego
Lopez jamoaga qaytib qo'shildi. Ungacha u Villareal va Sevilya jamoalarida
o'ynagan.

2012/2013 mavsumni "Real Madrid" Ispaniya superkubogida "Barselona" ustidan
g'alaba qozongan holda boshladi. Primera yakuniga ko`ra ikkinchi o`rinni
egalladi. Ispaniya kubogida "Barselona"ni turnirdan chiqargan holda finalgacha
yetib keldi, ammo finalda "Atletiko Madrid" 1:2 hisobda mag`lubiyatga uchrab,
kubokdan mahrum bo'ldi. Chempionlar ligasida esa yarim finalda "Borussia
Dortmund" jamoasiga umumiy hisobda 3:4 ga mag'lubiyatga uchrab, turnirdan chiqib
ketdi.

2013-yilning 20-may kuni Joze Mourinyo jamoani tark etishi ma'lum bo`ldi.
2-iyunda Florentino Perez "Real Madrid"ning prezidenti etib qayta saylandi.

27-iyun kuni Karlo Anchelotti jamoaning yangi murabbiyi etib tanishtirildi. Bosh
murabbiy yordamchilari etib, Zayniddin Zidan va angliyalik Pol Klementlar
tayinlandi.

Klubning birinchi ramzi „Madrid Club de Football“ soʻzlarining bosh harflari oq
koʻylakka toʻq koʻk rangda bezatilgan holda tikilgan oddiy tuzilishga ega edi.
Birinchi oʻzgarish 1908 yilda yuz berdi, unda harflar yana ham silliq holatga
keltirildi va doira ichiga joylashtirildi. Shaklga keyingi oʻzgartirish 1920
yilgacha, yaʼni prezident Pedro Parages davrigacha amalga oshirilmadi. U vaqtda
qirol Alfonso XIII klubni qirollik homiyligiga olinganligini, u endilikda
tahminiy tarjimasi „qirollikka qarashli“ boʻlgan „Real“ nomini berdi. Shu asnoda
Alfonso toji klub ramziga qoʻshildi va klub Real Club de Futbol deya atala
boshlandi. 1931 yili monarxiya parchalanishi bilan barcha qirollik ramzlari
yoʻqotildi. Tojni oʻrnini doira orqasida katta Kastilya chizigʻi egalladi. 1941
yili Fuqarolar urushi tugaganidan ikki yil soʻng, ramzga „qirollik toji“ qayta
tiklandi va Kastilya chizigʻi ham saqlanib qoldi. Undan tashqari, ramzning
chekka chiziqlari tilla rang bilan tikildi, bu esa uni yanada koʻzga tashlanarli
boʻlishida yordam berdi. Klub yana Real Club de Futbol deb atala boshlandi.
Hozirgi ohirgi koʻrinishi 2001 yili amalga oshirildi. Sababi, klub 21 asr
boshlanishida oʻz mavqeiga ega boʻlish va uni yanada oshirish harakatini
boshlagan edi. Oʻzgarishlardan biri hisoblanib, orqadagi chiziq yana
toʻqlashtirildi, yozuvlarga soya berildi va logotip devoriga yaqinlashtirildi.

Oq rang Real Madrid uyidagi oʻyinlarda anʼanaviy rang hisoblanadi, garchi
dastlab oq koʻylakda koʻk qiya chiziq qabul qilingan boʻlsa ham. Lekin hozirgi
formadan farqli oʻlaroq, 1902 yilda toʻq koʻk paypoq kiyishgan va yelkalardagi
yoʻl-yoʻl chiziqlarni oʻrnida oppoq matoligicha boʻlgan. Oʻsha yilning oʻzida
koʻk paypoqlar qora paypoqlarga alishtirildi. 1940 yil boshida kiyimga yana
oʻzgartirishlar kiritilib, klub ramzi chap koʻkrakka oʻtkazildi (hozirgacha shu
holatda qoldi) va koʻylakka tugma qoʻshildi. 1947 yil 23 noyabrda Metropolitano
stadionida Atletiko Madridga qarshi raqamli koʻylak kiyib, Ispaniya klublari
orasida birinchi marta raqamli koʻylak kiygan klub boʻldi.

Hozirgi vaqtda 1998 yildan beri klub uchun Adidas kompaniyasi ishlab
chiqarmoqda. Birinchi koʻylakda koʻrsatiladigan homiy Zanussi kompaniyasi
boʻldi. U bilan 3 yil shartnoma tuzdi. Keyinchalik Parmalat, Otaysi, Tekalar
bilan shartnoma imzoladi. 2001 yilda Real Madrid bilan Tekaning shartnomasi
tugadi va 1 yil klubning Realmadrid.com sayti logotipi qoʻyildi. Soʻng, 2002
yilda Siemens Mobile, 2006 yilda BenQ Siemenslar klub koʻylaklarida paydo
boʻldi. Hozirgi kiyim homiysi bwin.com hisoblanadi.

Hozirgi vaqtda Real Madrid uchun oʻynagan oʻyinlari hisobiga rekordni 1994—2010
yilgacha 741 marta oʻynagan Raul egallab turibdi. Manuel Sanches jr. esa 711 ta
oʻyin bilan ikkinchi oʻrinni egallab turibdi. Darvozabonlar rekordini esa Iker
Kasillas 572 ta oʻyin bilan egallab turibdi.

2006 yili Ispaniya kubogi vaqtida Santiago Bernabeu stadioniga rekord darajadagi
83 329 kishi oʻyinini tomosha qilish uchun kelgan. Eʼtiborli jihati shundaki,
Santiago Bernabeu stadioniga 80 354 ta odam sigʻa oladi holos. 2007/08 mavsumida
muxlislarninig oʻyinlarda oʻrtacha qatnashishi 76 234 taga yetdi. Bu esa Yevropa
ligalaridagi eng katta koʻrsatkichdir. Mavsumlarni eng koʻpi bilan ketma-ket
besh marta yutgan (1960-65 va 1985—1990 yillar). 1957 yil 17 fevraldan 1965 yil
7 martgacha, yaʼni, 121 ta La Liga oʻyinlarida oʻz stadionini magʻlubiyatsiz
tark etgan.

2009 iyunida shaxsiy rekordini qayta takrorlab, Manchester Yunayteddan 96 mln.
yevroga Krishtianu Ronaldoni sotib oldi. Ungacha Yuventusdan Zayniddin Zidanni
oʻsha vaqtdagi rekord summa 76 mln. yevroga sotib olgan edi. Sotish boʻyicha
rekord esa 2013 yil 2 sentyabrida Arsenalgaga Mesut O`zilni 47 mln. yevro berib
yuborganligi hisoblanadi.

Koʻpincha uydagi oʻyinlarda stadionni oʻrindiqlarini asosan abonement egalari
band qilishadi. Ular oʻrtacha 68 670 tani tashkil qiladi. Abonement egasi
boʻlish uchun oldin klub aʼzosi boʻlish kerak. Aʼzolikdan tashqari, klubning
1800 dan ortiq fan klublari Ispaniya va butun dunyoda faoliyat yuritib kelmoqda.
Real Madrid Santiago Bernabeuga oʻrtacha 65 000 muxlislarini oʻziga jalb qiladi.
Bu esa dunyodagi eng yuqori koʻrsatkichlardan biri hisoblanadi. Eng mashxur fan
klublardan biri Ultras Sur hisoblanadi. Ular hatto Lazioning Irriducibili guruhi
bilan ittifoq ham tuzishga ulgurishgan. Koʻpincha ular rasistlarga xos soʻzlar
bilan raqib futbolchilarini haqoratlar qilganliklari uchun UEFA tomonidan
ogohlantirilganlar.



https://uz.wikipedia.org/wiki/Puerto-Riko

Puerto-Riko (Estado Libre Asociado de Puerto Rico) AQSh mustamlakasi boʻlib,
Karib dengizidagi arxipelagdir. Puerto-riko (Puerto Rico), Puerto-Riko
Hamdoʻstligi (Commonwelth of Puerto Rico) — Vest-Indiyada Katta Antil o.lari
arxipelagining sharqiy qismidagi Puerto-Riko, Vyekes, Kulebra va Mona o.larida
joylashgan AQSH mulki. Maydoni 8,9 ming km². Axrlisi 3,95 mln. kishi (2002).
Maʼmuriy jihatdan 78 munitsipal okrug (district)ra boʻlinadi. Maʼmuriy markazi —
San-Xuan shahri

1892 yil San-Xuanda birinchi doimiy teatr — "Kolisso publiko" tashkil etildi.
1935 yil E.Belaval uyushtirgan "Areyto" truppasi teatrda indeys-ispan
anʼanalarini davom ettirishga harakat qildi. Uning faoliyatini Un-t teatri davom
ettirdi. F. Ar-rivi, E.Lagerre, F. Syerra Berdesia pyesalari sahnalashtirildi.
1958 yildan teatr festivallari oʻtkaziladi. SanXu-anda "Tapiya", "La perla",
"Ateneo", "Alta essena", Un-t teatrlari ishlaydi. Taniqli rej. va aktyorlari: A.
Rod-riges, X. Marrero, P. Kabrera, P.Nasario, P.Arenas va boshqa



https://uz.wikipedia.org/wiki/Portret

Portret (fr. portrait, eski fransuzchadan portraire — «chiziq yoki chegarani aks
ettirmoq», eskirgan. parsuna — lot. persona — «shaxs; kishi») — inson obrazini
tasviriy san’atda eng murakkab janr hisoblanadi.

Portret (frans. portrait — tasvir) — 1) tasviriy sanʼat janri; real hayotda
mavjud boʻlgan yakka, ikki yoki bir guruh kishilar, rassom tasavvurida paydo
boʻlgan xayoliy qiyofalarning tasviri. Rangtasvir, haykaltaroshlik, grafika,
shuningdek, foto sanʼatining muhim janrlaridan biri. P. asosida aniq shaxsning
qiyofasini aba-diylashtirish yotadi. P.ning muhim tomoni tasvirning
tasvirlanuvchi (model, asli)ga aynan oʻxshashligidir. Ijodkor P. orqali
tasvirlanuvchi shaxsning maʼnaviy dunyosini, ijtimoiy hayotdagi oʻrnini, kasbi,
jamiyatdagi mavqeini aks ettiradi va uning shu jihatlari orqali davr xususiyati,
siyosiy iqtisodiy ahvol haqida maʼlumot bera oladi. Rassomning kasbiy maho-rati,
P. ishlash uchun tanlagan materiallari esa uning yaratgan asarlariga
takrorlanmas oʻziga xoslik baxsh etadi. Tarixan P.ning xilma-xil tur va
koʻrinishlari shakllangan: ishlanish usuli, bajaradigan vazifasi, shakli,
mazmuniga koʻra, dastgoh (kartina, byust, grafika varagʻi) va monumental
(monu-mental xdykal, freska, mozaika), tan-tanavor parad va intim, xajviy,
satirik P. tarzida tasvirlanuvchining faqat bosh qismi, beligacha, butun
boʻybasti bilan old va yon tomonidan ishlanishi mumkin. Shuningdek, turli
tarixiy davrlarda nishon, tanga, medallar yuzasiga (medal yasash sanati)
ishlangan, gemma (gliptika), medalonlarda miniatyura P. kengtarkalgan. P.
janridagi bir asarda koʻpincha bir necha janrlar qoʻshilishi mumkin. P.da
tasvirlanuvchi sof holda (zaminsiz, yaʼni atrof muhitni aks ettirmasdan), tinch
xrlatda yoki biror faoliyati bilan maʼlum muxitda ishlanishi mumkin. Shu
tu-fayli shartli ravishda P.ni P. va P. -kartina (janrli P.)ga ajratiladi.
P.ning keng tarkalgan turlaridan biri — avtoportret. Tasvirlanayotgan kishilar
soniga koʻra, yakka, qoʻshaloq va guruh P.larga boʻlinadi.

Qad. gʻarb va sharq adabiyotlarida ham P. koʻpincha mavhum, anʼanaviy harakterda
boʻlgan. Mac, gʻazallarda yorning tashqi qiyofasi oy, quyosh, yulduz, tun va kun
kabi narsalarga nisbatda kursatilgan. Realist yozuvchilar tashqi qiyofani
batafsil tavsiflaydilar, unda davr va hayot tarzi bilan bogʻliq holda roʻy
bergan oʻzgarishlarni aynan aks etti-radilar (mas, Abdulla Qodiriy, Oy-bek).
19-asr da P.ning ichki yoki psixologik (ruhiy) P. deb atalgan turi tarqalib,
unda personajning harakteri — belgilari va ruhiy kechinmalari majmui ochib
beriladi (Abdulla Qah-xrr, Odil Yoqubov). Adabiy P. — atoqli shaxs, yaʼni
yozuvchi, rassom, jamo-at arbobining hayoti va ijodi haqidagi ocherk alohida
janr hisoblanadiNeʼmat Abdullayev, Abdumajid Madraimov.

Ma’lumki har bir davrning usta rassomlari bo’lgan. Ular portret asarlarida
zamondoshlarning go’zal qiyofasini obrazlarini yaratib, keyingi avlodlarga meros
qilib qoldirgan. Uyg’onish davrining buyuk nomoyondasi Lenardo da Vinchining
«Avtoportret», «Jakonda» asari, Velaskesning «Papa Inokentiy X» portreti, shular
jumlasidandir.

Gollandiyalik rassom Rembrandt kabi ko’pgina Yevropa rassomlari ham ajoyib
portretlarni yaratib nom qoldirdi. XIX asrning birinchi yarmida yashab ijod
qilgan buyuk rus rassomlari O. Kiprenskiy, V. Tropinin, A. Venetsianovlar rus
portret san’atining asoschilari bo’ladilar. Ular XVIII asr portretchilik
an’anasini davom ettirib, insonni tasvirlashga yana ham zo’r e’tibor bilan
qaradilar, portretlar psixologiyasiga katta ahamiyat berdilar, rassomchilik
mahoratini oshirdilar.

O.A. Kiprenskiy portret san’atining muvaffaqiyati shundaki, rassom o’z
zamondoshlarini portretlarida dastavval insonning go’zal ma’naviy dunyosini,
qadr-qiymatini, uning orzu-o’ylarini, kechinmalarini tasvirladi. U qator
asarlarni, shu jumladan ijodning cho’qqisi bo’lgan [[A.S. Pushkin (1827)
portretini yaratdi. Taniqli shoir siymosi bu portretda har jihatdan juda
mukammal ochib berilgan. Asarda shoirning tashqi qiyofasi bilan birga, undagi
ruxiy ko’tarinkilik, bitmas-tuganmas ijodiy ilhom sohibi ekanligi juda moxirona
tasvirlangan.

XX asrning ikkinchi yarmida o’zbek portret san’ati yuksalib rivojlandi. Portret
soxasini Lutfulla Abdullayev, Abdulxak Abdullayev, Raxim Axmedov, Malik
Nabiyevlar samarali ijod qilib kelmoqdalar. Lutfulla Abdullayevning «Mulla
to’ychi Toshmuxamedov», «Y.Axunboboyev» portretlari realistik an’analarda
mohirona tasvirlangan. Abdulxak Abdullayev birinchi o’zbek portretchi
rassomlardan biri bo’lib, portret sohasida salmoqli ijod qiladi. U o’z
zamondoshlari, ziyolilarni, olimlarni adabiyot va san’at namoyondalarini portret
galleriyasini yaratib katta muvaffaqiyatlarga erishdi.

Rahim Axmedov portret janrida hayotga chuqurroq yondoshdi. Inson ichki
kechinmalarini, xis-tuyg’ularini, orzularini, insonning go’zallik qalbini o’z
asarida ochib beradi. Uning «Ona o’ylari», «Surxandaryolik ayol», «Dehqon
portreti» yorqin misol bo’la oladi. Malik Nabiyev asosan portret janrida
zamondoshlari bilan bir qatorda tarixiy allomalar obrazini xam yaratish ustida
ko’p mehnat qiladi. U 1952-yili «Beruniy» obrazini yaratdi. 1993-yili buyuk
sarkarda «Amir Temur portreti»ni yaratdi. Portret kompozitsiyasini yaratishda
rassomlarning o’ziga xos uslubi mavjud, u adabiy qo’lyozma, etnografik
xujjatlardan unumli foydalanadi.



https://uz.wikipedia.org/wiki/Pluton

Pluton — Quyosh sistemasidagi mitti sayyoradir. Koʻrinma kattaligi — 13,65. Uni
1930-yili amerikalik astronom Clyde Tombaugh kashf etgan. Astronomik belgisi R.
Quyoshdan oʻrtacha uzoqligi 39,4 astronomik birlikka teng (29 astronomik
birlikdan 49 astronomik birlikkacha oʻzgarib turadi). Orbitasining
ekssentrisiteti 0,253, ekliptikaga ogʻmaligi 17"8’. Quyosh atrofini 247,7 yilda
(oʻrtacha 4,7 km/s Pluton va uning yoʻldoshi Haron. Koʻrinishdan suv muzi bilan
qoplangan tosh yadrolardan iborat tezlik bilan) toʻla bir marta aylanib chiqadi.
Pluton 1979-yildan 20-asrning oxirigacha Neptunga nisbatan Quyoshga yaqin
boʻlgan. Yerdan ancha uzoq boʻlgani uchun uning tabiatini oʻrganish qiyin.
Tabiiy tuzilishi katta sayyoralar — Yupiter, Neptun va Urannikidan keskin farq
kiladi. Pluton diametri taxminan 3000 km, massasi 1,791022 kg , zichligi
2100 kg/m3. Plutonning oʻz oʻqi atrofida aylanish davri 6,3 sutka. 1978-yilda
amerikalik astronom James Walter Christy Plutonning yoʻldoshi Xaronni kashf
etdi. Xarondan tashqari Plutonning yana toʻrtta (jami beshta) yoʻldoshi maʼlum:
Stiks, Niks, Kerberos, va Gidra.

1992-yilda qator oʻxshash jismlar ochilishi bilan Plutonning sayyora mavqei
muhokama qilina boshlandi. 2005-yilda Plutondan 27% massivroq Eris kashf
etilgach, Xalqaro astronomiya ittifoqi "sayyora" atamasi taʼrifini
aniqlashtirdi, bu taʼrifni Pluton qanoatlantirmasligi tufayli u sayyoralar
safidan chiqarilib, "mitta sayyora" (aniqrogʻi plutoid) deb sinflashtirildi.



https://uz.wikipedia.org/wiki/Pishloq

Pishloq sigir, echki, qoʻy yoki ot sutlarini achitib tayyorlanuvchi quyuq
mahsulotdir.

Pishloq, sir — sutni ivitib, ishlov berish yoʻli bilan tayyorlanadigan
oziq-ovqat mahsuloti. Sigir, qoʻy, echki, buyvol sutidan yoki ularning
aralashmasidan ishlab chiqariladi. Tarkibida 15—27% yengil hazm boʻladigan
oqsil, shu jumladan, almashtirib boʻlmaydigan aminokislotalar, 20—32% yogʻ,
shuningdek, kalsiy, fosfor tuzlari va vitaminlar (1,5—3,4%) bor. 100 g oliy nav
P. kaloriyasi 350—400 kkal ga teng . P. parhez va shifobaxsh xususiyatga ega,
yengil va deyarli toʻla hazm boʻladi. Sutni ivitish usuliga qarab, shirdon P.i
va qatiq pishlogʻi tayyorlanadi. Shirdon P.i ning qat-tiq, shoʻr va yumshoq
xillari bor. Qat-tiq P. (Shveysariya, Rossiya, Gollandiya, Kostroma, Yaroslavl
P.lari va boshqalar) konsistensiyasi muloyim, yumshogʻiniki (Medinsk, Rokfor,
Dorogo-buj P.lari va boshqalar) moysimon. Shoʻr P. (brinza, Tushin P.i va
boshqalar) namakobda yetilishi bilan boshqa P.lardan farq qiladi. Qatiq P.ga
qizdirilgan P. va boshqa kiradi. P.ning 700 ga yaqin xili maʼlum boʻlib,
kimyoviy tarkibi, ma-zasi turlicha. Oʻzbekistonning sut sanoati korxonalarida
yumshoq pishloq va brinza ishlab chiqarish yoʻlga qoʻyilgan.

Dunyoda yuzdan ortiq pishloq turlari bor. Ular bir-birlaridan qaysi hayvondan
sut olingani, qancha saqlangani, qancha miqdorda yogʻi borligi va hokazo
sifatlari bilan farqlanadi. Rangi sargʻish-yashildan qizilgacha boʻlishi mumkin.
Baʼzi pishloqlarda kavaklar hosil boʻladi.

Pishloq oʻz tarkibida yogʻ, oqsil va kalsiy, fosfor minerallarini uzoq vaqt
saqlay olgani uchun ushbu moddalarga muhtoj odamlar uchun foydalidir.



https://uz.wikipedia.org/wiki/Payg%CA%BBambar

Paygʻambar (fors. — xabar keltiruvchi) — iudaizm, xristianlik va islomda xudodan
vahiy olgan va uni odamlarga yetkazadigan shaxs. Xudo bilan uning bandalari
oʻrtasidagi vositachi, xudoning yerdagi vakili, elchisi hisoblanadi.
Paygʻambarlar kelajakni biladigan, diniy va tarixiy voqealarni, biror odamning
taqdirini oldindan aytib beradigan shaxs sifatida tasavvur qilinadi. Islomga
koʻra, Paygʻambarlar bilan Alloh oʻrtasida elchilik qiluvchi farishta —
Jabroildir. Baʼzida Alloh Paygʻambarga bevosita vahiy yuborishi, u bilan
gaplashishi ham mumkin. Paygʻambarlarning adadi Qurʼon, hadis va tarixiy
kitoblarda qatʼiy koʻrsatilmagan. Baʼzi manbalarda ular 124 mingta deyilgan.
Qurʼonda Odam, Idris, Nuh, Hud, Solih, Ibrohim, Ismoil, Ishoq, Yaʼqub, Yusuf,
Lut, Ayyub, Zulkifl, Yunus, Muso, Horun, Shuayb, Ilyos, Alyasa, Dovud, Sulaymon,
Zakariyo, Yahyo, Iso va Muhammad (as) kabi Paygʻambarlarning nomi zikr etilgan.
Aksariyat Paygʻambarlarning nomi Tavrot va Injilda ham qayd etilgan.
Paygʻambarlarning birinchisi Odam (as), oxirgisi Muhammad (as) sanaladi.
Paygʻambarlar har qanday gunohlardan pok hisoblanadilar.

Payg`ambar - biror dinni targ`ib etuvchi va shu din ilohi nomidan da`vat
qilguvchi shaxs.



https://uz.wikipedia.org/wiki/Pablo_Escobar

Pablo Emilio Escobar Gaviria (isp. Pablo Emilio Escobar Gaviria; 1949-yil
1-dekabr, Rionegro — 1993-yil 2-dekabr, Medelin) — Kolumbiyalik mashhur yirik
narkobaron, qotil, terrorchi, oʻgʻri, siyosatchi va milliarder. Giyohvand
moddalar savdosidan boyib ketgan. U tarixga “Kokain qiroli” nomi bilan kirgan.
«Forbes» jurnalining 1989-yilgi sonida Escobarning boyligi 9 milliard dollardan
ziyod ekanligi aytilgan. Boshqa manbalarda esa, uning umumiy boyligi 30 milliard
dollardan ortiq ekanligi va AQShdagi 80 foiz kokainni aynan Escobar “ishlab
chiqarayotganligi” aytilgan. Escobarning nomi nafaqat Kolumbiyada, balki butun
dunyoda taniqli edi. U ayniqsa, aholining kambagʻal qismi, bekorchi va
koʻchabezorilari orasida mashhur boʻlgan. “Doktor”, “Janob”, “Ruhoniy”,
“Sehrgar”, “Podshoh” kabi laqablarga ega boʻlgan.

Pablo Escobar 1949-yilning 1-dekabrida Kolumbiyaning Antokiya Departamentiga
kiruvchi Rionegro shaharchasida fermer Xesus Escobar va oʻqituvchi Hermilda
Gaviria oilasida tugʻilgan. Oiladagi yettita farzanddan uchinchisi edi. Maktab
va oʻqishga deyarli qiziqmagan, koʻp vaqti koʻchada, Medelin shahrining xilvat
mahallalarida oʻtgan. Biroz vaqt Lotin Amerikasi Avtonom Universitetiga borgan.

Dastlab Pablo qabrlar ustidagi marmar toshlarni oʻgʻirlab, ulardagi yozuvlarini
oʻchirgan va panamalik chayqovchilarga pullagan. Keyinroq tamaki, koʻknori,
qalbaki lotereyalar savdosi va mashina oʻgʻirlash bilan ham shugʻullangan.
Oʻgʻirlik va noqonuniy savdodan kamida million dollar ishlab topgan. Bu ishlarda
Pablo Medellindagi oʻz davrining taniqli jinoiy “avtoritet”laridan Bernal
Aguirro va Alvaro Prieto bilan hamkorlik qiladi. Bu orada atrofiga koʻplab
yigitlarni yigʻib, uyushgan jinoiy guruh tuzgan. 1971-yili Pabloning odamlari
tomonidan Medellindagi boy sanoatchi Diego Echavarría Misas oʻgʻirlab ketiladi.
Pablo uni ozod qilish evaziga katta tadbirkorning oila aʼzolaridan pul talab
qiladi, biroq omadsizlik tufayli bu reja amalga oshmay, jinoyatchilar Misasni
oʻldirishga majbur boʻlishadi. Pablo bu voqea haqida butun shaharga ochiqchasiga
maʼlum qiladi. Pabloning bu ishi uchun unga shaharliklar “Doktor” deb laqab
qoʻyadilar. Bu vaqtda Pablo hali 21 yoshda edi.

Pabloning odamlari safi muntazam kengayib bordi. U giyohvand moddalar savdosi
bilan shugʻullana boshladi. 1978-yilning oʻrtalarida Escobar va bir necha
hamtovoqlari Ekvadordan Medellinga qaytayotganlarida qoʻlga tushadilar. Ularning
yonidan 39 kilogramm miqdordagi kokain topiladi. Pablo politsiya va sudyalarga
pora taklif qiladi, ammo kutilgan natijaga erisholmaydi. Uning ustidan “ish”
ochilib, sud qilinadi va qamoqda oʻtirishga majbur boʻladi. Biroq, Pablo bir
necha politsiyachini oʻldirib, qamoqdan qochishga erishadi va keyinchalik,
huquqni muhofaza qiluvchi organlar xodimlari bilan qoʻrqitish, pora berish
orqali “gaplashadigan” boʻladi. Pablo va uning akasi Roberto Escobar giyohvand
moddaning yangi turi – kokain biznesini tashkil etdilar. Aka-uka Escobar bir
necha marta Peruga borishgan va u yerdan kokain tayyorlash uchun oz miqdorda
aralashma olib kelishgan. Bu aralashmadan ishlab chiqarilgan kokain juda tez
ommalashdi va Pablo uni tarqatishni butun mamlakat boʻylab amalga oshira
boshladi. Narkotrafik 1970-yillarda AQShda keng tarqalgan edi. Giyohvandlar
asosan marixuanaga oʻrganib qolishgan va uni topish juda qiyin boʻlib qolgandi.
Kolumbiyada esa, kokain savdosi endi rivojlanayotgandi. 1975-yildan boshlab
Pabloning tashabbusi bilan kokain yetishtiriladigan plantatsiyalar va uni qayta
ishlaydigan laboratoriyalar tashkil topa boshladi. Kokain dastlab butun
Kolumbiya hududida tezlik bilan tarqaldi. Pablo va uning jinoiy sheriklari
koʻplab kokainni Amerika mamlakatlariga tarqalishi (kontrobanda)ni yoʻlga
qoʻyadilar: 2-3 yil ichida Kolumbiyadan Panama, Gvatemala va Meksika orqali
AQShga kokain joʻnatiladigan “maxsus yoʻl” tashkil topdi. 1977-yilda Pablo uch
nafar givohfurush hamtovoqlari bilan “Medelin kokain karteli” nomli yirik jinoiy
tashkilotga asos soladi. Bu tashkilot kokain ishlab chiqarish va tarqatish
borasida dunyoda tengi yoʻq edi.. Medellin kokain karteli kun sayin rivojlanib
bordi. Pablo Escobar ushbu kartelning rahbari oʻlaroq, “kokain qiroli” boʻldi.
Kartel ixtiyorida 6 ta vertolyot, 15 ta yuk tashish uchun samolyot, kemalar,
juda katta miqdorda qurol-yarogʻ, hatto suvosti kemasi bor edi. Kokain
partiyasi, asosan Texas va Florida shtatlariga yetkazib berilar va butun
mamlakat boʻylab tarqatilardi. Tez orada Pabloning sheriklari Carlos Lehder va
Robert Vesco Bagama orollaridan birida “Normanʼs Cay” deb nomlangan orolchani
sotib oladilar va uni narkotik moddalar transportirovka qilinadigan bazaga
aylantiradilar. Orolda kokain saqlanadigan maxsus omborlar, ishchilar uchun
turar joylar, shuningdek, mehmonxonalar, kafelar va boshqa obyektlar qurildi.
Pabloning oʻz ixtiyorida esa, 7 kvadrat kilometr maydonga ega boʻlgan “Hacienda
Napoles” nomli yirik majmua boʻlib, unda turar joy, omborxonalar, hayvonot bogʻi
bor edi 1980-yillarning oʻrtalarida Escobar tomonidan AQShga har kuni 90
tonnagacha kokain reaktiv samolyotlar va kemalar orqali yetkazib berilar edi.
Kokain asosan baliq va shunga oʻxshash “maskirovkalar” bilan berkitilgan.
Pabloning kokain biznesi haqida uning akasi va yaqin yordamchisi Roberto Escobar
shunday degan:

Kolumbiyada ildiz otgan korrupsiya Escobarning kokain biznesi rivojlanishiga
juda keng yoʻl ochib bergandi. Escobar hukumat bilan “kumush yoki qalay”, yaʼni
“pulni olib jim boʻl yoki hayoting bilan vidolash!” prinsipi asosida ishlardi.
Yuzlab oddiy fuqarolar, prokuror, politsiyachilar shu prinsip tufayli halok
boʻlganlar, ayrimlari pora evaziga sotilib ketgan. Pablo kokain biznesi rivoji
haqida shunday degan:

1982-yilda 32 yoshli Pablo Escobar Kolumbiya Liberal partiyasining aʼzosi
boʻldi. U mamlakat parlamenti – Vakillar Palatasiga deputatlikka saylandi. Endi
u mamlakat rahbari boʻlishni niyat qila boshladi. Biroq, u bu yoʻlda yirik
toʻsiqqa uchragan.

Kolumbiyada Prezidentlik saylovlari boshlanishidan avval Kolumbiya Adliya vaziri
Rodrigo Lara Bonilla “jinoiy faoliyatdan kelgan daromadlarni saylovga
aralashtirmaslik” uchun narkotrafikka qarshi kampaniya boshlab yubordi. Nihoyat,
1984-yilda vazirning harakatlari bilan Escobar parlamentdan quvilgan va
Prezident lavozimiga nomzodlar roʻyxatidan oʻchirilgan. Buning uchun Escobar
vazirdan oʻch olgan: uning mashinasini ottirib tashlagan, vazir joyida oʻlgan.

1980-yillarning oʻrtalariga kelib Ronald Reagan boshchiligidagi AQSh maʼmuriyati
narkotik moddalarning nafaqat AQSh, balki butun dunyoda tarqalayotganligidan
xavotir bildirdi. Ular Kolumbiya rahbariyatidan kokain savdosi bilan
shugʻullanayotgan jinoyatchilarni AQSh maʼmuriyatiga berishni talab qildilar.
Kolumbiya hukumati Escobardan va u boshqarayotgan narkokartel aʼzolaridan taslim
boʻlishni talab qildi. Narkomafiya esa bunga javoban “LOS EXTRADITABLES” deb
ataluvchi terroristik tashkiloti tuzdi. 1985-yili terrorchilar tomonidan
Kolumbiya Oliy sudining binosi portlatib yuboriladi. 3 nafar sudya halok
boʻladi. Escobarning terroristik guruhi tomonidan 1989-yilda Kolumbiya
prezidenti saylovi arafasida Prezidenlikka nomzodlar - Luis Carlos Galan, Oliy
sud raisi va ichki ishlar vaziri oʻldiriladi. Shu bilan birga, Medelin kokain
karteliga raqobatchi Kali karteli oʻrtasida ham keskin olishuv sodir boʻladi.
Oʻzaro nizolar natijasida koʻp qurbonlar beriladi. Hukumat tomonidan
mamlakatdagi kokain plantatsiyalari yoʻq qilinayotgan bir paytda, terrorchilar
maxfiy politsiya rahbariga suiqasd uyushtiradilar. Hujum natijasida 62 kishi
halok boʻladi, 100 dan ortiq kishi jarohatlanadi. 1993-yil 30-yanvar kuni
Pabloning odamlari tomonidan Bogotadagi kitob doʻkonlaridan biriga bomba
qoʻyiladi. Portlash natijasida 21 kishi halok boʻladi.

Kolumbiya hukumati Escobarni qoʻlga olish uchun mamlakat ichki ishlar vazirining
oʻrinbosari, polkovnik Hugo Martínez boshchiligida “maxsus guruh” tuzadi.
Qidiruv ishlari natijasida Escobar guruhidan bir necha kishi qoʻlga olinib, AQSh
maʼmuriyatiga topshiriladi. Pablo kelishuvga erishish yoʻllarini qidira
boshlaydi. Buning uchun u bir qancha yirik hukumat amaldorlarini garovga oladi
va ularni qoʻyib yuborish evaziga hukumatdan uning jinoyatlarini kechirilishni
talab qiladi. Talablarning barchasi bajarilgan taqdirda, Pablo baʼzi mayda
jinoyatlarini tan olishga va qamoqxonada oʻtirishga vaʼda beradi.

1991-yilda Pablo Escobar Kolumbiya prezidenti César Gaviria boshchiligidagi
“hukumatga taslim boʻlishi va jazoga roziligi”ni aytadi. U oʻzi qurgan “La
Cathedral” nomli qamoqxonada oʻtirgan. Qamoqxona koʻngilochar majmuaga oʻxshatib
qurilgan boʻlib, Pablo istagan vaqtida bu yerga kelib-ketib yurgan, jinoiy
ishlarini davom ettiravergan. Uning bu hatti-harakatlaridan xabar topgan davlat
rahbari Pabloni haqiqiy qamoqxonaga tashlashni buyurgan. 1992-yil 22-iyulda
Pablo qamoqdan qochib, yashirinadi.

Escobarni qoʻlga olish uchun tuzilgan “maxsus guruh”ga qoʻshimcha, uning
jinoyatlari qurboni boʻlgan shaxslarning yaqinlari birlashib, “LOS PEPES” yaʼni
«Perseguidos por Pablo Escobar» — “Pablo Escobarni taʼqib etuvchilar” guruhini
tuzadilar. Guruh aʼzolari asosan, terroristik aktlar natijasida, shuningdek
Pabloning jinoiy ishlariga homiylik qilishni istamagani uchun halok boʻlgan
kishilarning yaqinlaridan tashkil topgan edi. Ular butun mamlakat boʻylab
Escobarga tegishli uylarga hujum uyushtirib, uning bir qancha mol-mulkiga zarar
keltiradilar.

Pablo Escobar bir necha oy davomida yashirinib yurishga majbur boʻlgan.
1993-yilning 2-dekabr kuni Escobar xotiniga qoʻngʻiroq qiladi. Suhbatni
“proslushka” qilayotgan “maxsus guruh” xodimlari uning turar joyini
aniqlaydilar. Tez orada Escobar yashiringan koʻp qavatli uy qurshab olinadi.
Harbiylar uning uyiga bostirib kiradilar. Uyda Escobar, uning bir tansoqchisi va
ikki nafar xizmatkori bor edi. Pabloning tansoqchisi Alvaro de Jesús Agudelo
harbiylar bilan boʻlgan otishmada halok boʻladi. Xizmatkorlar oynadan pastga
sakrab, qochib ketayoganda politsiyachilar tomonidan otib oʻldiriladi. Pablo
Escobarning oʻzi bino tomi orqali qochayotgan vaqtida, “maxsus guruh” snayperi
uning oyogʻiga oʻq uzadi va u yerga qulab tushadi. Yaralangan va yerda yotgan
Escobarning boshiga qarata snayper tomonidan yana ikkita oʻq uziladi.. Baʼzi
manbalarda Escobar oʻz joniga qasd qilgan boʻlishi mumkinligi aytiladi. Pablo
Escobarning vafotidan keyin Medelin kokain karteli butunlay barham topdi. Koʻp
oʻtmay, 1990-yillar oʻrtalariga kelib, unga raqobatchi Kali karteli ham batamom
yoʻq qilindi.

Pablo Escobar Kolumbiyadagi kambagʻal aholiga har doim yordam bergan. Ayniqsa,
bolalar futboliga qilgan homiyligi uchun u xalqning eʼtiborini qozongan. U
homiylik qilgan Atlético Nacional futbol jamoasi 1989-yilgi Janubiy Amerika
futbol chempionati gʻolibi boʻlgan. Mamlakat gʻarbidagi eng yirik hisoblangan
Rim katolik cherkovining qurilishini ham Pablo Escobar moliyalashtirgan.

Escobar 1976-yili 15 yashar Mariya Viktoriyaga uylangan. Undan ikki farzandi:
(Xuan Pablo va Manuela) bor. Escobarning oʻlimidan soʻng, uning xotini va
farzandlari Argentinaga koʻchib oʻtishgan. Shuni aytish kerakki, uning oʻgʻli
Sebastian jurnalistlarga bergan intervyusida shunday degan: "Biz qochqin paytida
ekanligimizda, otam men va singlimni sovuqdan asrash va ovqat tayyorlab berish
uchun naqd 2 million dollarni gulxanga tashlagan".



https://uz.wikipedia.org/wiki/Oslo

Oslo (1624—1924 yillarda Kristia-niya) — Norvegiya poytaxti. Osloford sohilida,
300–400 m balandlikda. Iqlimi moʻʼtadil. Yanv.ning oʻrtacha temperaturasi —5°
gacha, iyulniki 16°. Yillik yogʻin 677 mm. Aholisi 507,4 ming kishi (2000).
Shaharga 1048 yilda asos solingan. 13-asr oxiri — 1380 yillarda Norvegiya
qirollarining qarorgohi. 1572 yildan Daniyaga karashli Norvegiyaning maʼmuriy
markazi. 1624 yilgi yongʻindan keyin shahar eski oʻrnidan nariroqda qayta
qurilgan va Kristianiya deb nomlangan. 1924 yildan O. deb atala boshladi. 1814
yildan mamlakat poytaxti. 1940 yil 9 apr.dan 1945 yil 8 maygacha shaharni nemis
fashistlari qoʻshini okkupatsiya qilib turgan.

Meʼmoriy yodgorliklardan Qirol saroyi, sobor, Milliy teatr va un-t binolari,
ratusha va boshqa saqlangan. Metropoliten qurilgan. Shaharda bogʻ koʻp. Un-t
(1811), konservatoriya, drama va opera teatrlari, Norvegiya FA, muzeylar, Milliy
galereya bor. Bogdyo ya.o.dagi muzeyda F. Nansen va R. Amundsenlarning "Fram"
kemasi, T. Xeyerdalning "KonTiki" soli saklanmoqda. O. changʻi sporti
markazlaridan. 1952 yilda shaharda 6-qishki Olimpiada boʻlib oʻtgan.



https://uz.wikipedia.org/wiki/Ob-havo

Ob-havo — biror joy yoki hudud at-mosferasidagi meteorologik elementlarning
uzuluksiz oʻzgarishlari maj-mui, atmosferaning muayyan tabiiy jarayonlarga
bogʻliqholati. Bu jarayonlar atmosferada Quyosh energiyasi oqimi va Yer
yuzasining oʻzaro taʼsiridagi fizik jarayonlar natijasida sodir boʻladi. Odatda,
O.-h. deganda Yer yuzasidagi O.-h. tushuniladi. Biroq aviatsiya, xalq xoʻjaligi
faoliyati rivojlanishi bilan erkin atmosfera O,-h.si tushunchasi ham tobora
kengayib bormokda. Inson faoliyatining barcha jabhalari O.-h. bilan uzviy
bogʻliq. O.-h. toʻxtovsiz oʻzgarib turadi. Maʼlum joyning aniq bir vaqtdagi
O.-h.si meteorologik elementlar (temperatura, havo namli-gi, bulut, yogʻin
miqdori, shamol tezligi va yoʻnalishi, qor boʻroni, moma-qaldiroq, tuman va
h.k.) bilan tavsiflanadi. O.-h.da Yerning oʻz oʻqi at-rofidagi harakatiga
bogʻliq boʻlgan davriy oʻzgarish, shuningdek, asosan, havo oqimlarining
almashinishiga bogʻliq boʻlgan nodavriy keskin oʻzgarishlar sodir boʻlib turadi.
Atmosfe-radagi havoning gorizontal harakati vertikal harakatidan bir necha marta
katta boʻlishiga qaramay, O.-h.ning oʻzgarishida gorizontal harakat bilan bir
vaqtda vertikal harakat ham katta rol oʻynaydi: bulutlarning hosil boʻlishi va
yogʻin-sochin miqdori, doʻl hosil boʻlishi, asosan, havoning vertikal harakatiga
bogʻliq. Xalq xoʻjaligining qariyb hamma tarmoqlarini O.-h.ning kelgusidagi
holati qiziqtiradi (q. Ob-havoni oldindan aytish).

Yilning issiq davrida Oʻrta Osiyo hududi havo qattiq isib va qurib ketadigan,
kontinental tropik havo shakllanuvchi markaz hisoblanadi. Chek-ka jan. r-nlarda
kunduzgi maksimal temperatura 45—50° gacha yetadi, havoning nisbiy namligi 5%
boʻldi. O.-h.ning ochiq, quruq va issiq kelishi qumli tuproqlarning qurib
ketishiga va shamolda koʻp miqdordagi qizigan changlar havoga koʻtirilib,
haroratning yanada or-tishiga sabab boʻladi. Kopetdogʻ togʻ oldi r-nlarida va
Gʻarbiy Tyanshanda tez-tez janub tomondan ekinlarni nobud qiluvchi quruq issiq
shamol garmsel esadi; Amudaryoning yuqori qismida sovuq havo massasining Turon
pastte-kisligi chegarasiga bostirib kirishidan oldin, janubi-gʻarbiy tomondan
mahalliy afgʻon shamoli esadi. Havoning nisbiy namligi past boʻlganda yuqori
haroratning bevosita taʼsiri natijasida ekinlar soʻliydi va qovjiraydi.
Sugʻoriladigan maydonlarda temperatura yuqori boʻlgan (38—40° dan oshmagan)
davrda ekinlarning rivojlanishi uchun qulay sharoit vujudga keladi. Atmosfera
hodisalarini zamonaviy as-bob-uskunalar (Yer sunʼiy yoʻldoshlari, hisoblash
mashinalari, raketalar, ra-diozondlar, samolyotlar va q.k.) yorda-mida
oʻrganish, uning kelajak rivo-jini aniklaydigan usullarning tako-millashishiga
olib kelmokda (yana q. Iqlim, Meteorologiya, Ob-havo xizmati, Ob-havo
xaritalari).



https://uz.wikipedia.org/wiki/O%CA%BBzini_o%CA%BBldirish

Oʻzini oʻldirish, xudkushlik yoki suitsid oʻz hayotiga oʻz ixtiyori bilan chek
qoʻyishdir.

Oʻzini oʻldirishlikka jamiyatning munosabati din, shaʼn hamda hayot maʼnosi
mavzulariga aloqador boʻlib kelgan. Aksar dinlar, masalan, Yahudiylik,
Xristianlik, Islom, Buddizm, Hinduizm kabilar oʻzini oʻldirishi qoralashadi va
gunoh deb baholashadi; biroq baʼzi islomiy va xristian sektalar xudkush bomba
hujumlarini oqlashadi, ularni bajarganlarga shahid statusini vaʼda etishadi.
Yaponiyadagi samuraylar davrida esa oʻzini oʻldirish oʻz shaʼnini himoya qilish
maqsadida bajarilgan va ijobiy baholangan. Shuningdek urush vaqtida kamikazelik
harbiy qahramonlik deya koʻrilgan.

Oʻzini oʻldirish jamiyatda hamon qattiq qoralanadi; biroq bedavo kasallikka
chalingan bemorlarning tibbiy yordamni qabul qilmay qoʻyish yoki evtanaziyani
tanlash huquqi bahs ostidadir.

Zamonaviy tibbiyot odatda oʻzini oʻldirishni ruhiy nosogʻlomlikka yoʻyadi va
bunday kishilarga ruhiy yordam koʻrsatilishi zarur, deb hisoblaydi.

Dunyoda har yili millionga yaqin odam oʻzini oʻldiradi, 10-20 millionta
xudkushlikka omadsiz harakat boʻladi. Rossiyada har yili 60,000, AQShda taxminan
30,000, Yaponiyada 30,000 dan ziyod va Xitoyda 250,000 nafar kishi xudkushlik
oqibatida vafot etadi.

Koʻpincha oʻzini oʻldirish qilmoqchi boʻlganlar oʻlishni istashmaydi, ular
faqatgina atrofdagilarning eʼtiborini oʻziga qaratmoqchi, yoxud shantaj
qilmoqchi boʻlishadi. Bunday kishilar odatda oʻlimga olib bormaydigan jarohatlar
bilan oʻzlariga shikast yetkazadilar (masalan, sirka kislotasi, uyqu dori
ichish, ustara bilan bilak tomirlarini kesish) yoki namoyishkorona harakatlar
qiladilir (masalan, baland inshootlar tomiga chiqib, odam yigʻilishini kutib,
oʻzini pastga tashlamoqchidek boʻlish). Lekin baʼzan bu harakatlar ehtiyotsizlik
tufayli oʻlimga olib kelishi mumkin.

Boshqa tomondan, jiddiylikcha oʻlmoqchi boʻlib, lekin tibbiyot va anatomiyadan
bexabarligi tufayli oʻlmay qoladigan odamlar ham bor; ularni soxta xudkushlikda
ayblab boʻlmaydi.

Otashli qurollar qonuniy sotiladigan mamlakatlarda oʻzini oʻldirishlar asosan
shunday qurollar yordamida amalga oshiriladi. AQShdagi jami xudkushliklarning
55%'i shunday usul bilan sodir boʻlgan (2001 yilga koʻra). Shuningdek asfiksiya
(oʻzini osish, tabiiy gaz bilan boʻgʻilish) va zaharlanish ham koʻp
qoʻllaniladi. Boshqa usullar (baland imorat tomidan, derazalaridan sakrash,
avtomobil ostiga yotish, ustara bilan kesish, choʻkish kabilar) nisbatan kam
ishlatiladi.



https://uz.wikipedia.org/wiki/Non

Non xamirni qizdirib, dimlab yoki qovurib tayyorlanadigan taomdir. Non kamida un
va suvdan iborat boʻladi; koʻpincha osh tuzi va xamirturush ham solinadi. Baʼzan
nonga shakar, ziravorlar, mevalar (olma, yongʻoq kabi), sabzavotlar (piyoz kabi)
qoʻshiladi. Non turfa mintaqalarda turlicha tayyorlanadi.

Non — qadim-qadimdan ulugʻlanib, insonning kundalik isteʼmolida muqaddas, aziz
hisoblangan neʼmat. Turli taomlarga qoʻshib yoki oʻzi yeyiladi. Arxeologik
maʼlumotlarga koʻra, bo-shokli oʻsimliklar donlarini pishirib isteʼmol qilish
mil.dan 10—15 ming yil muqaddam boshlangan deb taxmin qilinadi. Bu davrlarda
olov kashf qilingan boʻlib, donni pishirib yeyishga imkoniyat tugʻilgan.
Dastlab, boshoq choʻgʻda dumbul qilinib, soʻng boshoq ichida qovurilib, pishgan
don uqalanib, isteʼmol qilingan. N.ga "Avesto"sya deyarli bir bob bagʻishlangan,
dehqonchilikning eng qimmatbaho mahsuli sifatida taʼriflangan.

Yirik shaharlarning paydo boʻlishi, sanoatning taraqqiy qilishi N. ishlab
chiqarishni keng koʻlamda tashkil etishni taqozo etdi. Natijada N. mah-sulotlari
ishlab chiqaruvchi korxonalar — z-dlar, k-tlar yaratildi, ularning texnologik
jarayonlari yuzaga keldi, non sanoati paydo boʻldi. Hozirgi paytda har bir
mamlakatda aholining tarixiy maʼnaviyati negizida paydo boʻlgan N.
mahsulotlarining turli xillari ishlab chiqariladi.

Oʻzbek pazandachiligida tayyorlash tex-nologiyasiga karab obi N., gijda N.,
patir N., shirmoy N. turlaridan ibo-rat (baʼzan lochira N. ham alohida
texnologik turga kiritiladi; q. Lochira). Obi N. (fors.-toj. — suvli non degan
maʼnoni bildiradi) tayyorlashda, aso-san, hamir bugʻdoy uni, hamirturush va tuz
qoʻshib oshiriladi. Obi N.da hamirning nisbatan boʻshroq boʻlishi, zuvalaning
kichikligi (200 g atrofida) harakterlidir. Gijda usulidaham hamir bugʻdoy uni,
hamirturush va tuz qoʻshib oshiriladi, soʻngra uzoq iylanadi. Gijdada hamir
qattiqroq boʻladi va N. qalin qilib yasaladi (q. Gijda).

Tandirga yopishda har bir N. orkasiga namakob sepiladi. Tandirdagi choʻgʻ
oʻrtaga 6, 7 — Samarqand nonlari; 4 — Fargʻona -14— Toshkent nonlari (patir,
goʻshtli non, uyulib, ustiga kul (yoki temir qopqoq) yopiladi. N. tandirga
yaxshi yopishgach, N. yuziga suv sevalanadi va choʻgʻ ochiladi (baʼzan nam
sochiqb-n yelpiladi). Pishgan N. kurakchab-n olinadi. P atir N. hamiri
hamirturush va tuz solingan suv (sut)ga un solib krriladi va oshiriladi. Hamir
oshgach, yoyilib yuzasiga sariyogʻ, koʻy yogʻi, margarin, jizza, qiyma,
toʻgʻralgan mayda piyoz solib oʻraladi va zuvala uzilib patir N. yasaladi, soʻng
tandirga yopiladi (q. Patir). [[Shirmoy N. (baʼzi joylarda shirmon, shirmol deb
ataladi; fors-toj. "sutli non" demakdir) hamirini tayyorlash murakkab; dastlab
maxsus usulda olingan noʻxat va arpabodiyon qaynatmasiga bir miqdor bugʻdoy uni
sepib hamirpaygir qoriladi. Paygir 5—6 soatdan soʻng yetiladi. Uni hamirturush
sifatida ishlatib bugdoy unidan sutga qorib hamir tayyorlanadi. Hamir mushtlab
yetiltiriladi (q. [[Shirmoy).

Buxoro, Samarqand, Sur-xondaryo va Qashqadaryo vohasida (Shahrisabz, Kitob)
tayyorlanadigan N. nomlari: obi, yaqqafo, gaxsaki, noni zargaron, xindugi,
fatiri qashqari, shirmoli du-juft, tafton, taftori du bez, noni ta-roqi,
osiyoiy, poʻlodiy, jazzain, kulchai ravgʻanin, obi jimjima, turfon, noni haman,
kulobodi, zaboni gov, soxta shirmol, shirmoli sedana payvand, shirmoli obi xoli
olchaguli, noni salang , lavash, churrak, davra, sovgʻatin nakshin, uy N.i,
qoʻshaloq baraka kulcha, kuyov shirmoy N., parkup N., kunjutli obi N., sedanali
obi N., kunjutli patir N. va boshqa (yana q. Non sanoati).

Nonning tarkibida yogʻ, oqsil, uglevodlar, vitamin B1, B2 va B3 boʻladi. Oqsil
va uglevodlarning koʻpligi vazn yigʻilishiga sabab boʻlishi mumkin.



https://uz.wikipedia.org/wiki/Neptun

Neptun — Quyosh sistemasida Quyoshdan uzoqligi boʻyicha 8-sayyora. Koʻzga
koʻrinmaydi, belgisi if yoki T. Fransuz astronomi U. Leveryening matematik
hisoblari asosida 1846 yil nemis astronomi I. Galle kashf etgan. Quyoshdan
oʻrtacha uzokligi 30,071 astronomik birlik (4498,6 mln. km). Orbitasining
ekssentrisiteti 0,008, orbita tekis-ligi ekliptika bilan G46’ burchak tash-kil
etadi. Quyosh atrofidagi aylanish davri 164,788 yil, oʻz oʻqi atrofida 16 soatda
aylanib chiqadi. N.ning ekvatorial radiusi 24750 km, massasi Yer massasining
17,25 baravariga teng . N. moddasining oʻrtacha zichligi boshqa
gigant-sayyoralarniki kabi 1,71 g/sm³ ga teng . Ekvatorda ogʻirlik kuchi
tezlanishi 15m/s2, N. sirtida ikkinchi kosmik tezlik 25 km/s. N. atmosferasi
vodorodning metan bilan bir oz aralash-masidan iborat molekulalaridan tashkil
topgan. N. tashki qatlamining temperaturasi 200° atrofida. Oddiy koʻz bilan N.ni
kuzatib boʻlmaydi. Teleskopda burchak diametri taxminan 2,5" boʻlgan yashil disk
boʻlib koʻrinadi. N.ning 8 ta ta-biiy yoʻldoshi boʻlib, ulardan 2 tasi katta —
Nerida va Triton bor.

N.ning kashf etilishi astronomiyaning katta yutuqlaridan biridir. Uran kashf
etilgandan ikki yil oʻtgandan keyin, 1783 yil rus astronomi A. N. Lek-sel
(1740—84) uning harakatini oʻrga-nib, Uranning hisoblangan yoʻldan muntazam
ravishda ogʻishini aniqladi, bu ogʻish 8-nomaʼlum sayyoraning taʼsiri ekanligini
aytgan. Bu gipotezani fransuz fizigi D. F. Arago qoʻllab-quvvatlagan. J. K.
Adame va U. Leveryelar bir-biridan mustaqil holda uning oʻrnini mustaqil ishlab
chiqqan.

Neptun Quyosh tizimining Quyoshdan uzoqliligi bo'yicha sakkizinchi o'rinda
turuvchi sayyoradir.



https://uz.wikipedia.org/wiki/Navoiy_viloyati

Navoiy viloyati - OʻzR tarkibidagi viloyat. 1982 yil 20 apr.da Buxoro va qisman
Samarqand viloyatlari hududlaridan tashkil etilgan. 1988 yilda maʼmuriy birlik
sifatida tugatilib, 1992 yil boshida qayta tiklandi. Shim. va shim.-sharqdan
Qozogʻiston, jan.sharqdan Jizzax, Samarqand, jan.dan Qashqadaryo, jan.-gʻarbdan
Buxoro viloyatlari bilan chegaradosh. Maydoni 111,0 ming km². Aholisi 802,3 ming
kishiga yaqin (2003). Navoiy viloyati tarkibida 8 qishlok tumani (Konimex,
Navbahor, Navoiy, Nurota, Tomdi, Uchquduk, Xatirchi, Qiziltepa, 5 shahar
(Zarafshon, Qiziltepa, Navoiy, Nurota, Uchquduq), 8 shaharcha (Konimex, Langar,
Malikrabot, Muruntov, Tinchlik, Shalqar, Yangirabot, Gʻozgʻon) va 53 qishlok
fukarolari yigʻini bor (2003). Markazi — Navoiy shahri Tabiati. Navoiy
viloyatining hududi tabiiy sharoitiga koʻra, 3 qismga boʻlinadi: viloyatning
shim.-gʻarbiy qismini Qizilqum choʻli egallagan — bu yerda berk botiqlar
(Karaqota, Moʻlali, Mingbulok), eol qumli tekisliklar va qoldik togʻlar
(Ovminzatogʻ, Yetimtogʻ, Boʻkantov, Tomditov va h.k.) bor; jan.sharqiy qismini
Nurota togʻ tizmalarining gʻarbiy qismi past va oʻrtacha balandliklardagi
togʻlar (Qoratogʻ, Oktogʻ va boshqalar) hamda togʻlararo botiqlar (Nurota
botigʻi va boshqalar) egallagan; Zarafshon daryosi vohasining oʻrta qismida
viloyatning paxtachilik zonasi oʻrnashgan. Navoiy viloyatidagi togʻlar, asosan,
silur, devon, toshkoʻmir, bur, paleogen, neogen davrlari jinslaridan tuzilgan.
Tekislik va qumliklar toʻrtlamchi geologik davrdagi kompleks tabiiy omillar
taʼsirida oʻzgargan. Muruntovda oltin, Ovminzatogʻ shim.da grafit topilgan.
Viloyatda volfram, fosforitlar, kvars qumi, sement, ohaktoshning zaxiralari
mavjud. Navoiy viloyatida mineral shifobaxsh, shoʻr va yer osti chuqur suv
zaxiralari aniqlangan. Chunonchi, Tomdibulok, Qaraqota, Chingildi atroflaridan
topilgan suvlardan xoʻjalikda keng foydalanilmoqda. Viloyat seysmik jihatdan 7
balli zilzila zonasiga kiradi. Qizilkum choʻli tufayli iqlimi keskin kontinental
choʻl iqlimi: yozi uzoq, quruq. issik, iyulda oʻrtacha temperatura 27,2—29,6°,
kumda oftobda temperatura 60—70° gacha koʻtariladi. Yanv.da oʻrtacha temperatura
— 1,9° dan —0,6° gacha. Choʻl va yaylovlarda, vohalarda iqlim oʻrtacha. Yogʻin,
asosan, bahor va qishda yogʻadi. Yillik yogʻin 125–282 mm. Vegetatsiya davri
177—212 kun. Navoiy viloyatining asosiy suv manbai — Zarafshon daryosi.
Zarafshondan Konimex kanali chikarilgan. Navoiy viloyatini suv bilan
taʼminlashda Quyimozor, Toʻdakoʻl suv omborlari, Konimex kanalining ahamiyati
katta. Viloyatning shim. va gʻarbiy katta qismi koʻchma qum barxanlari,
unda-bunda uchraydigan gilli choʻllardan iborat. Astragal, shuvok, shoʻra,
isirik, qamish, zarpechak, saksovul, yulgʻun, va boshqa choʻl oʻsimliklari
oʻsadi. Choʻl tuproqlarida chirindi kam, ohak, gips, eruvchi tuzlar koʻp. Choʻl
oʻsimliklari, ayniqsa, shoʻra, shuvoq kabilar qorakoʻl qoʻylari va boshqa mollar
uchun ozuqa boʻladi. Bukantovda va Mingbuloq botigʻida qobon, boʻri, chiyaboʻri,
tulki, uzun dumli mushuk, choʻl mushugi, boshqa yerlarda malla yumronqoziq,
kalamush, sichqon, sugʻur, sassiqkoʻzan, jayron, kaltakesak, turli xil ilonlar,
toshbaqa, qushlardan tuvaloq, qorabovur, olabovur, qirgʻovullar, qargʻa, hakka,
musicha, chumchuq uchraydi.

Navoiy viloyati - Oʻzbekiston Respublikasining eng yosh viloyati hisoblanadi. U
dastlab, 1982-yil 20-aprelda Qizilqum sahrosining maʼlum bir qismini
oʻzlashtirish va u yerdagi tabiat boyliklardan unumli foydalanish maqsadida
tashkil etilgan edi.

Navoiy viloyati Oʻzbekiston Respublikasi hududining oʻrta qismida joylashgan
boʻlib, Qizilqum sahrosining kattagina qismini egallaydi. Uning maydoni 110,8
ming km² ga teng, bu jihatdan u eng katta viloyat hisoblanadi. Navoiy viloyati
gʻarbda Qoraqalpogʻiston, shimolda Qozogʻiston, sharqda Jizzax, janubda
Qashqadaryo va Buxoro viloyatlari bilan chegaralanadi.

Navoiy viloyati aholisi 818,9 ming kishiga yaqinlashmoqda. Shundan koʻrinib
turibdiki, bu koʻrsatkich boʻyicha, Navoiy viloyati respublikada 11-oʻrinni
egallaydi, aholining zichligiga koʻra esa, viloyatlar orasida oxirgi oʻrinda,
har bir km2 maydonga atigi yetti kishi toʻgʻri keladi, xolos.

Navoiy viloyati hududi yetti qishloq tumanlariga boʻlingan. Bular quydagilar:
Karmana, Konimex, Navbahor, Nurota, Tomdi, Uchquduq, Xatirchi, Qiziltepa.
Viloyatda oltita shahar mavjud: Navoiy, Uchquduq, Qiziltepa, Nurota, Zarafshon
va Yangirobod. Uning maʼmuriy markazi Navoiy shahridir.

Navoiy viloyati ahamiyatli tabiiy resurslarga, shu jumladan, tabiiy gaz, neft,
rangli metall va qurlishi uchun xom-ashyo materiallariga boy hisoblanadi.
Viloyat iqtisodiyotining asosiy tarkibi yirik konchilik, metallurgiya va
kimyoviy majmualardan iborat. Navoiy viloyatida joylashgan Navoiy
kon-metallurgiya kombinati (NKMK) dunyoda eng sof oltin ishlab chiqaruvchilardan
biridir. Viloyatda, shuningdek, sement zavodi, kimyo majmui va bir qator yirik
sanoat zavodlari faoliyat koʻrsatmoqda.

Qishloq xoʻjaligining asosiy mahsulotlari bu paxta va qorakoʻl qoʻy
mahsulotlaridir. Agar kerakli sugʻorish manbalari topilib yoʻlga qoʻyilsa, unda
viloyat hududidagi yerlarning 90%ida unumdorlik salohiyati mavjud boʻladi.

• Rasmiy Vebsayt • Region.uz-Navoiy • Navoiy Viloyat Kutubxonasi • Navoiy
viloyati sayti



https://uz.wikipedia.org/wiki/Muzey

Muzey (yun. musion — muzalarga bagʻishlangan joy) — tarixiy, moddiy va maʼnaviy
yodgorliklarni toʻplash, saqlash, oʻrganish va targʻib qilish ishlarini amalga
oshiruvchi ilmiy, ilmiy-maʼrifiy muassasa. Muzey xazinasida, asosan, moddiy va
tasviriy narsalar, shuningdek, sanʼat asarlari jamlanadi, shu bilan birga yozma
manbalar (qadimdan hozirgi davrgacha boʻlgan tarixiy qimmatga ega qoʻlyozmalar,
bosma hujjatlar, kitoblar) saqlanadi.

Zamonaviy muzeylarning koʻplariga tadqiqot va taʼlim-tarbiyaviy vazifalarning
bir butunligi xos. Muzeyning oʻziga xos ilmiy ommaviy va tarbiyaviy shakllari —
ekspozitsiya, koʻrgazmalar. Zamonaviy ilmiy tasnifda muzey tur va sohalar
boʻyicha farqlanadi. Ijtimoiy vazifasiga koʻra ilmiy tadqiqot-maʼrifat
(muzeyning asosiy qismini tashkil etadi, baʼzan ular xalq muzeyi, ommaviy muzey
deb ham ataladi), tadqiqot (ilmiy tadqiqot institutlari qoshida oʻziga xos
laboratoriya vazifasini oʻtovchi) va oʻquv muzeyiga boʻlinadi. Sohalar boʻyicha
tarix, qishloq xoʻjaligi, tabiatshunoslik, sanʼatshunoslik, adabiyot, texnikaga
oid va boshqa muzeylarga boʻlinadi. Shuningdek, muzeyning memorial muzeylar,
majmua oʻlkashunoslik kabi turlari bor.

Muzey katta ilmiy tadqiqiy va tarbiyaviy ishlarni olib boradi: toʻplamlarni
butlaydi va oʻrganadi; ilmiy hujjatlarni tayyorlaydi, muzey ashyolarini saqlash
va taʼmirlash tartibini yaratadi, monografiya, katalog, yoʻl-koʻrsatkichlar
nashr etadi; zamonaviy muzeyshunoslik ishlab chiqqan ilmiy usul va metodologiya
asosida ekspozitsiyalarda ilmiy tashviqotlar olib boradi. Tomoshabinlar bilan
ishlashning eng muhim shakli ekskursiyadir.

Siyosiy, ilmiy, madaniy, iqtisodiy ehtiyojlarni qondiruvchi muzeyning paydo
boʻlish tarixi uzoq qadimga borib taqaladi. Muzeyning oʻtmishdoshlari tabiat va
ijtimoiy hayotdan olingan asl buyumlarni xoʻjalik maqsadlarida va moddiy boylik
sifatida emas, balki memorial guvohnoma va estetik qimmatli asl narsalar
sifatida saqlana boshlagan davrda yuzaga kelgan. Kritdagi Knos saroy xazinasi
(miloddan avvalgi 16-asr), Vanlar saroyi va ink kohinlarining arxivi (miloddan
avvalgi 13—12-asrlar, Xitoy), Nineviya saroy kutubxonasi (miloddan avvalgi
l-z..) va boshqa shular jumlasidan. Kdsimdan ibodatxona, keyinroq xususiy
toʻplamlarda (miloddan avvalgi 3-asrdan) asosan sanʼat asarlari jamlangan
(Varres, Sulla galereyalari, Serviliy, Krase, Lukull, Pompei, Sezar va boshqa
toʻplamlari). Vizantiya sobor va monastirlarida, keyinroq Fransiya, Italiya,
Germaniya va boshqa mamlakatlar soborlarida turli xil toʻplamlar saqlangan.
Yevropada ilmiy vazifalar yuklatilgan muzeyning paydo boʻlishi buyuk geografik
kashfiyotlar, amalga oshayotgan davr — Uygʻonish davriga toʻgʻri keladi; bu
davrda xayvonot va oʻsimlik dunyosi namunalari, minerallar, geodeziya va
astronomiya asboblari, etnografik ahamiyatga ega narsalar jamlangan; tabiiy,
ilmiy, etnografiya va tarixiybadiiy noyob narsalar jamlangan saroy toʻplamlari
(kunstkameralar, myunskabinetlar va boshqa) shuxrat krzongan. Dastlab muzey va
ular haqidagi dastlabki tavsiflar, shuningdek, muzeyshunoslik haqidagi nazariy
asarlar ham shu davrda paydo boʻldi. Florensiya (L. Medichi, 15-asr), Rim
(Vatikan muzeyi, 16-asr), Drezden (Avgust Saksonskiy, 16-asr) va boshqa
joylardagi antik davr yodgorliklari toʻplamlari shu davrga mansub.
17—18-asrlarda keyinchalik koʻplari davlat milliy muzey negizini tashkil qilgan
xususiy toʻplamlar (tarixiy, arxeologik, tabiatshunoslik, sanʼatshunoslik)
shakllandi.

Oʻzbekistonda muzey 19-asrning 2-yarmida tashkil etila boshlagan. 20-asr boshida
Oʻzbekistonda faqat 3 muzey — Toshkent oʻlkashunoslik muzeyi (1876, hozirda
Oʻzbekiston tarixi muzeyi), Samarqand xalq muzeyi (1896, hozirgi Akmal Ikromov
nomidagi Oʻzbekiston xalqlari madaniyati va sanʼati tarixi muzeyi), Fargʻona
xalq muzeyi (1899, hozirgi Fargʻona viloyat oʻlkashunoslik muzeyi) bor edi.
Ularning toʻplamlari kam, ekspozitsiyalarining koʻpi tasodifiy materiallardan
tashkil toptan. 20-asr 20-yillaridan turli sohadagi muzey tashkil etila
boshladi. Muzeylar va madaniyat yodgorliklari davlat ixtiyoriga oʻtkazilib,
muhofaza qilina boshlandi. Ilmiy ekspeditsiyalar uyushtirilib, muzey uchun
kolleksiyalar toʻplash ishi yoʻlga qoʻyildi, koʻplab muzey tashkil etildi. Hozir
Oʻzbekistondagi muzeyning asosiy qismi Oʻzbekiston madaniyat ishlari vazirligi
qaramogʻida. Yirik muzeylar: Oʻzbekiston tarixi muzeyi, Temuriylar tarixi davlat
muzeyi, Oʻzbekiston sanʼat muzeyi (1918), Akmal Ikromov nomidagi Oʻzbekiston
xalqlari madaniyati va sanʼati tarixi muzeyi, Oʻzbekiston tabiat muzeyi (1876)
va boshqalar. Respublikaning deyarli barcha viloyatlarida oʻlkashunoslik muzeyi,
jahon ahamiyatiga molik memorial muzey bor.

Jahon muzeyi xalqaro tashkilotga birlashgan, YUNESKO tarkibida "Muzeylar xalqaro
kengashi" (ICOM) mavjud, uning tarkibiga milliy muzeyning qoʻmitalari kirgan.



https://uz.wikipedia.org/wiki/Munhen

Myunxen — Germaniyadagi shahar, Alp togʻlari etagida, Izar daryosi boʻyida.
Bavariya yerining maʼmuriy markazi. Aholisi 1,2 mln. kishi (1999). Transport
yoʻllarining yirik tuguni. Aeroporti xalqaro ahamiyatga ega. Mamlakatning muhim
sanoat, savdomoliya, ilmiy va madaniy markazlaridan. Elektrotexnika,
radioelektronika, optika-mexanika, umumiy va transport mashinasozligi (jumladan,
avtomobilsozlik, lokomotivsozlik va samo-lyotsozlik), harbiy, kimyo, trikotaj,
poligrafiya, oziq-ovqat sanoati korxonalari mavjud. Metropoliten kurilgan.
Maksimilian nomidagi un-t, FA, Nafis sanʼat akademiyasi, Bavariya milliy muzeyi,
etnografiya muzeyi, kartinalar galereyasi, gliptoteka (haykaltaroshlik sanʼati
muzeyi) va boshqa bor. M. oʻrnida 8-asrda qishloq boʻlgan. 1158 yildan shahar
huquqini olgan. 13-asrdan 1871 yilgacha Bavariya poytaxti. Olmoniya imperiyasi
tuzilgach (1871), shahar Bavariya bilan birgalikda uning tarkibiga kirgan.
Meʼmoriy yodgorliklardan 13—19-asrlarda qurilgan binolar saqlangan. M. da
muntazam ravishda xalqaro yarmarkalar oʻtkazilib turiladi. 1972 yilda M.da
20-Olimpiya oʻyinlari boʻlib oʻtgan.

München Olmoniyaning Bavariya yerida joylashgan shahardir. Maydoni – 310,43 km2.
Aholisi – 1 410 259 kishi (2011).



https://uz.wikipedia.org/wiki/Missuri

Missuri — AQShning markaziy qismidagi shtat. Missisipi va Missuri daryolari
havzasida. Maydoni 180,5 ming km². Aholisi 5,67 mln. kishi (2002), shundan 69%
shaharlarda yashaydi. Maʼmuriy markazi — Jefferson-Siti shahri; yirik shaharlari
— SentLuis va Kanzas-Siti. M.ning yer yuzasi toʻlqinsimon tekislik. Jan.da Ozark
platosi (eng baland joyi 540 m) bor. Iqlimi moʻʼtadil iqlim. Yanv.ning oʻrtacha
temperaturasi —G, iyulniki 26°. Yillik yogʻin 1000 mm; tez-tez qurgʻoqchilik
boʻlib turadi. Daryolari kuchli toshadi.

M. — industrial-agrar shtat. Iqtisodiy faol aholining 25% sanoatda band.
Qoʻrgʻoshin, temir rudasi, toshkoʻmir, bariy, qurilish materiallari qazib
chiqariladi. Mashinasozlik va oziq-ovqat sanoatlari rivojlangan. Aviaraketa,
avtomobilsozlik, radioelektronika, kimyo, goʻsht-konserva, un tortish
korxonalari bor. Yoʻl qurish va qishloq xoʻjaligi mashinalari, koʻn-poyabzal,
sement ishlab chiqariladi. Kora va rangli metallurgiya korxonalari mavjud.
Missurining yetakchi tarmogʻi — chorvachilik. Qoramol, choʻchqa boqiladi. Asosiy
qishloq xoʻjaligi ekinlari: makkajoʻxori, soya, bugdoy. Ozark platosida suli,
Missisipi daryosi vodiysida paxta ekiladi.

Missuri - Amerika Qo`shma Shtatlardan biri. Poytaxti - Jefferson City shahri.
AQSh ittifog`iga 10 avgust 1821 yilda kirgan, undan oldin - Missouri Territory.



https://uz.wikipedia.org/wiki/Mirzo_Ulug%CA%BBbek

Mirzo (keyinchalik Sulton) Muhammad ibn Shohruh ibn Temur Ulugʻbek Koʻragon —
Temuriylar davlatining hukmdori, Shohruhning oʻgʻli. Buyuk Oʻzbek astronomi
(Yulduzshunos) va matematiki.

Ulugʻbek 1411-yildan 1449-yilgacha bugungi Oʻzbekiston, Tojikiston,
Turkmaniston, Qirgʻiziston, Janubiy Qozogʻiston, Eron va Afgʻoniston
Turkistonida hukmdorlik qilgan.

Mirzo Ulugʻbek oʻn beshinchi asrning nobigʻasi, Amir Temurning sevimli nabirasi
va Shohrux Mirzoning oʻgʻli boʻlib, asl ismi Muhammad Taragʻaydir. Yoshligidan
uni „Ulugʻ bek“ deya izzat qilishgan va yosh shahzoda keyinchalik ayni shu nom
bilan mashhur boʻlgan. Xat-savod, diniy va dunyoviy ilmlarning asoslari yosh
Muhammad Taragʻayga begona emas edi. U Buyuk Yulduz bilimdoni va riyoziydon
boʻlgan, Qur'oni Karimni yoddan bilgan. Ulugʻbekning onasi Gavharshod begim
boʻlsa ham, Temur saroyida hukm surgan anʼanaga ko‘ra shahzoda sohibqironning
katta xotini Saroymulk xonim tarbiyasiga topshiriladi. 3-4 yoshlaridayoq shayx
Orif Ozariy unga murabbiy qilib tayinlanadi. U yoshligini koʻpincha Oʻrta Sharq
va Hindistonda oʻtkazgan boʻlib Amir Temur oʻlimidan keyin Samarqand yaʼni
Koshgʻarli Mahmudga koʻra Samizkentda yerlashgan. Keyinchalik Otasi Shohrux
Mirzo Hirotni oʻz davlatining boshkenti etib tayinlagach, oʻn-olti yoshlik
Ulugʻbek 1409 - yilda Samarqand boshchisi boʻlib, 1411 - yilda esa Movarounnahr
xonliklarining erkin hukumdori boʻlgan.

Temur vafotidan soʻng temuriylar oʻrtasida hokimiyat uchun jang avj oldi.
Kurashlar natijasida Xuroson va Movarounnahrda ikki mustaqil davlat yuzaga
keldi. 1409-yilda Ulug‘bek markazi Samarqand bo‘lgan Movarounnahrga hukmdor
boʻldi. Ulug‘bek bobosi kabi harbiy yurishlar qilmadi. 1425-yilda
Shermuhammadxonni yengib, 1427-yilda Baroqxonga magʻlub boʻlgach, 20 yil
mobaynida harbiy yurish amalga oshirmadi.

Mirzo Ulugʻbek davrida Samarqand gullab-yashnadi. Uning farmoyishi bilan
1417-yilda Buxoroda, 1420-yilda Samarqandda va 1433-yilda Gʻijduvonda madrasalar
barpo etildi. Marv shahrida xayriya muassasalari qurildi. Bibixonim masjidi,
Amir Temur maqbarasi, Shohi Zinda ansambli qurilishlari nihoyasiga yetkazildi.
Shuningdek, Ulugʻbek karvonsaroy, tim, chorsu, hammom kabi talay jamoat binolari
ham barpo ettirgan. Samarqanddagi XV asr meʼmorchiligining nodir namunalaridan
biri Ulug‘bek rasadxonasidir. Bu inshoot Ulugʻbek farmoyishi bilan 1428-1429 -
yillarda Koʻhak tepaligida bunyod etilgan.

Ulugʻbek ilm-fan olamida buyuk astronom sifatida mashhur. Bu borada u amalga
oshirgan eng buyuk ish "Ziji jadidi Koʻragoniy" deb nomlangan astronomik jadval
sanaladi. Ulug‘bek tibbiyot va musiqa bilan qiziqqan, sheʼrlar ham yozgan.
Alisher Navoiyning „Majolis un-nafois“ asarida uning sheʼrlaridan namunalar
keltirilgan. Olimdan bizga 4 ta asar meros qolgan: 1) „Ziji jadidi Koʻragoniy“ —
astronomiyaga oid; 2) „Bir daraja sinusini aniqlash haqida risola“ —
matematikaga oid; 3) „Risolayi Ulug‘bek“ — yulduzlarga bag‘ishlangan; 4) „Tarixi
arba’ ulus“ (To‘rt ulus tarixi) — tarixga oid.

U 1437 - yilda 994 yulduz toʻplamini "Ziji sultoniy" asarida tartib berganki, u
hozirgi paytda ham yulduzlar bilimi sohasida dunyoning eng buyuk asarlaridan
biri sanaladi. Ushbu asar 1665 - yilda Oxfordda Thomas Hyde tamonidan, 1843 -
yilda Fransiya Bailly tamonidan va 1917 - yilda Edward Ball Knobel tamonidan
yangidan tahrirlanib bosilgan. Ulugʻbek undan keyin bir yilni 365 kun, 5 soat,
49 daqiqa va 15 sonya deb belgilagan. Ulug'bek ushbu hisobida faqatgina 25
soniya xato qilgan ekan. Undan boshqa Ulugʻbek yer yuzini oʻrtalik kajligini
23.52 daraja deb belgilagan va u yuz yillar boʻyicha eng toʻg'ri va aniq oʻlcham
deb topilgan.

Otasi Shohrux Mirzo oʻlimidan keyin Ulugʻbek Balxga yurish qildi, chunki Mirzo
Alavuddavla ibn Boysunqur Mirzo Hirotdagi Temuriylar hukmdorligiga daʼvogarlik
qilgan edi. Murgʻobda boʻlib oʻtgan ushbu toʻqnashuvda Ulugʻbek gʻolib boʻlib
Hirot tomon harakat qildi, ammo Alauddavlaning akasi Mirzo Abul Qosim Babur
bilan boʻlgan toʻqnashuvda magʻlubiyatga uchrashib, Balxga qaytib kelgach oʻz
oʻgʻli Abdullatifni fitnasi tufayli 1449-yilda oktyabrning 27-sanasida, yaʼni 55
yoshida Samarqand yaqinida oʻldirildi. Ulugʻbekning yaqinlaridan biri Abdulloh,
uni Samarqandning Amir Temur maqbarasi ziyoratgohida keltirgan. 1830 - yilda
olmon Yulduzshunoslari Johann Heinrich von Mädler oyda bor boʻlgan kraterlarning
birini Ulugʻbek nomiga musammo qildi.



https://uz.wikipedia.org/wiki/Mifologiya

Mifologiya (mif... va ... logiya) — 1) muayyan xalq tomonidan yaratilgan
mifologik tasavvurlarning izchil tartibga solingan tizimi, asotirlar majmui.
Mas, yunon M.si, hind M.si, oʻzbek Mifologiya Insoniyat maʼnaviy taraqqiyotining
ilk bosqichi sifatida muhim amaliy ahamiyat kasb etgan M. ibtidoiy madaniyatning
negizi, olamni idrok etishning asosiy vositasi, badiiy tafakkurning ibtidosi
hisoblangan. M.ning asosini kad. odamning koinot, tabiat, inson, samo jismlari,
narsa va hodisalarning paydo boʻlishi haqidagi asotirlar tashkil etadi.

Mifologiya (yunon. μῦθος — „mish-mish“, „gap“ va yunon. λέγω — „aytaman“,
„deyman“) yoki asotirshunoslik atamasi ham asotirlarni oʻrganishni, ham
asotirlar toʻplamini anglatishi mumkin. Folklorda asotir (mif) deganda olam va
odamzod kelib chiqishi va tarixini hikoya qiluvchi muqaddas narrativlar
tushuniladi. Tipik asotirlar gʻayritabiiy qahramonlar haqida hikoya qiladi va
hukmdor yoki ruhoniylar tomonidan dastaklanadi. Ular tarixiy voqealarning
oshirib tasvirlanishi, tabiiy hodisalar shaxslantirilishi yoki biror ritual
izohi sifatida shakllanadi. Ular diniy yoki ideallashtirilgan tajribani
yetkazish, hatti-harakat modellarini oʻrnatish yoki oʻqitish uchun tarqatiladi.



https://uz.wikipedia.org/wiki/Meteorologiya

Meteorologiya (qadim. yun. μετά — „nari“, „keyin“, ἀείρω — „havolataman“,
-λογία — „oʻqish-oʻrganish“; „havodagini oʻrganish“) atmosferani oʻrganuvchi fan
sohalari majmuidir. Unga ming yillar ilgari asos solingan boʻlsa-da, XVIII
asrgacha meteorologiyada tayinli ilgʻorlanish boʻlmagan. XIX asrda kuzatuv
tarmoqlari rivojlanishi ayniqsa jabhaga ijobiy taʼsir qildi. XX asr ikkinchi
yarmida axborot texnologiyalari jadallashuvi va Yer atmosferasini fazodan
kuzatish imkoni paydo boʻlishi ortidan ob-havo bashoratida katta taraqqiyot
sodir boʻldi.

Meteorologiya (yun. meteora — atmosfera va osmon hodisalari va ...logiya) -— Yer
atmosferasi va unda sodir boʻladigan fizik jarayonlarni oʻrganadigan fan. M.ning
asosiy boʻlimi — atmosfera fizikasi. Atmosferadagi kimyoviy jarayonlarni kimyo
atmosferasi, atmosfera omillarining biologik jarayonlarga taʼsirini
biometeorologiya oʻrganadi. Atmosfera Yer sirti bilan doimo oʻzaro taʼsirda
boʻlgani uchun M., shuningdek, suv havzalarining ustki qatlami va tuproqning
issiklik rejimi, havoning tuproq yoki suv bilan issiklik almashuvi, bugʻlanish
va boshqalarni oʻrganadi. Atmosfera uchun birdanbir energiya manbai boʻlgan
Quyosh nuri oqimi masalalari bilan ham shugʻullanadi. Atmosfera hodisalarini
oʻrganishda M.da fizikaning turli sohalarida, jumladan, gidromexanika,
termodinamika va boshqalarda qoʻllaniladigan umumiy qrnunlardan foydalaniladi.
Ayni paytda atmosfera jarayonlari sodir boʻlayotgan geografik holat inobatga
olinadi. Shu sababli, M. geofizika fani majmuiga kiradi. M.ning kattagina
boʻlimi iqlim masalalariga bagʻishlangan boʻlib, alohida fan sifatida
iqlimshunoslik nomini olgan. Atmosferaning yuqori qatlamlari fizikasi va kimyosi
bilan aeronomiya boʻlimi shugʻullanadi. M.ning bir qancha mustaqil tarmoqlari
mavjud boʻlib, bularga — aktinometriya, dinamik meteorologiya, sinoptik
meteorologiya, atmosfera optikasi, atmosfera elek-tri, aerologiya va boshqa
kiradi. Shuningdek, M. amaliy va nazariy M.ga boʻlinadi. Bundan tashqari, biror
sohaga xizmat qiladigan tarmoq M.si mavjud. Bularga aviatsiya, q.h., tibbiyot,
kosmik, yadro, dengiz meteorologiyasi va boshqa kiradi va, koʻpincha, ular
umumlashtirilib tatbiqiy (amaliy) M. nomi bilan yuritiladi.

Meteorologiya ob-havo hodisalarini oʻrganadi, izohlaydi va bashorat qilishga
urinadi. Bu hodisalar Yer atmosferasiga xos oʻzgaruvchan faktorlar: harorat,
havo bosimi, suv bugʻi va ularning oʻzaro turli darajada taʼsirlanishi, vaqt
oʻtishi bilan oʻzgarishiga bogʻliq. Atmosfera fenomenlari turli miqyoslarda:
mahalliy, mintaqaviy va global tizimlarda ob-havo va iqlimga qanday taʼsir
qilishi oʻrganiladi.

Meteorologiya, iqlimshunoslik, atmosfera fizikasi va kimyosi atmosfera fanlari
ichiga kiradi. Meteorologiya va gidrologiya chatishmasi esa gidrometeorologiya
sohasini hosil qilgan.



https://uz.wikipedia.org/wiki/Marganets

Marganets (nem. Marganerz - marganets rudasi; lot. Manganum), Mn — Mendeleyev
davriy sistemasining VII guruh kimyoviy elementi. Tartib rakami 25, atom massasi
54,9380. Tabiatda 1 ta barqaror izotopi 55Mp maʼlum. Oksidlanish darajasi +2 dan
+7 gacha, birikmalaridan 2 va 7 valentliklari barqaror hisoblanadi. Poling
boʻyicha elektr manfiyligi 2,5 ga teng . Ion radiusi (qavslarda koordinatsion
sonlar keltirilgan) Mp2+ uchun 0,080 nm (4), 0,089 nm (5), 0,104 nm (7), Mp7+
uchun 0,039 nm (4), 0,060 nm (6). Marganetsni dastlab 1774 yil shved olimi
Marganets Sheyele aniqlagan. Sof holdagi Mn ni shved kimyogari Yu. Gan ajratib
olgan.

Qadimiy yunon faylasufi Fales Miletskiy temirni tortadigan qora mineralning
nushalarini oʻrgangan. U uni "magnetis litos" - Shimoliy Yunonistonning sharqiy
qismi - Fessaliyaning togʻli joyi Magnesiyadan boʻlgan tosh deb ataydi. Hozirda
bu magnitli temir - temirning qora oksidi - Fe3O4 - boʻlganligi aniqlangan.

Rim tajribachisi Pliniy Katta esa shunga oʻxshagan, ammo magnitlik xususiyatiga
ega boʻlmagan mineralni magnetis (yoki magnes) termini bilan atagan.
Keyinchalik, bu mineralni pirolyuzit, (yunonchadan "pir" - olov va "lusis" -
tozalash, chunki, uni eritilgan shishaga qoʻshganda u rangsizlanardi,
soʻzlaridan olingan) deb atashdi. Bu marganetsning dioksidi edi. Oʻrta asrlarda,
qoʻlyozmalar koʻchirilayotganda magnes avval mangnesga, keyin manganesga
aylanadi.

1774-yilda shved mineralogi Marganets Gan pirolyuzitdan yangi metallni ajratadi
va unga manganets nomini beradi. Shu koʻrinishda u Evropa tillarida (ingl. ' va
frans. manganese , nem. Mangan) saqlanib qoladi. Rus tilining qoidalari "ngn"
qoʻshilmasini rgnga aylantiradi - shunday qilib manganetsdan marganets paydo
boʻladi.

Marganets - Yerda tarqalishi boʻyicha 14-element, yer poʻstida esa temirdan
keyin ikkinchi ogʻir metall (yer poʻsti atomlarining umumiy sonidan 0,03%).

1. Gausmanitdan yoki qizdirilgan pirolyuzitdan (gausmanitga oʻtib ketadi)
alyuminotermik usul bilan:

2. Temir tarkibli marganets oksid rudalaridan koks bilan qaytarish yoʻli
bilan.Bu usul bilan metallurgiyada odatda ferromarganets olinadi (≅80 % Mn).



https://uz.wikipedia.org/wiki/Lixtenshteyn

Lixtenshteyn (Liechtenstein), Lixtenshteyn Knyazligi (Fürstentum Liechtenstein)—
Markaziy Yevropadagi davlat (knyazlik). Reyn daryosining oʻng sohilida, Avstriya
bilan Shveysariya orasida joylashgan. Maydoni 160 km², aholisi 32,5 ming kishi
(2001); koʻpchiligi lixtenshteynliklar (asli avstriyaliklar va shveysariyalik
nemislar). Davlat tili — nemis tili. Hukmron dini — katolitsizm. Poytaxti —
Vaduts shahri Yirik shaharlari: Shan, Balsers, Trizen. L. hududi maʼmuriy
jihatdan 11 jamoaga boʻlinadi.

Madaniyati. 6 yoshdan 14 yoshgacha boʻlgan bolalar oʻqishi majburiy. Oʻqish
muddati — boshlangʻich maktabda 5, toʻliq-siz oʻrta maktabda 3, toʻliq oʻrta
maktab (gimnaziya)da 5 yil Gimnaziyada oʻqishni davom ettirmaydigan bolalar 8
yillik xalq maktabida oʻqishga majbur. Davlat maktablari bilan birga xususiy
maktablar ham bor. Oliy maʼlumot olmoqchi boʻlganlar chet ellarga, asosan,
Avstriya, Germaniya va Shveysariyaga borib oʻqiydi. Vaduts shahrida kechki
texnikum, musiqa maktabi, Davlat muzeyi bor. "Lixtenshteyner faterland"
("Lixtenshteyn vatani", 1913 yildan) va "Lixtenshteyner folsblat" ("Lixtenshteyn
xalq varaqasi", 1878 yildan) gaz.lari nashr etiladi. Press-und informationsamt
hukumat matbuot va axborot agentligi (1962) va Lixtenshteyn radiosi (1995)
faoliyat koʻrsatadi. L. hududida bir qancha meʼmoriy yodgorliklar: Vaduts,
Balsers va Nendeln atroflarida Rim istehkomlarining qoldiqlari, oʻrta asr
qasrlarining vayronalari saqlanib qolgan. Vaduts va Gutenberg qasrlari,
Eshendagi cherkov, Trizen va Trizenbergdagi ibodatxonachalar qayta tiklangan.



https://uz.wikipedia.org/wiki/Kurash

Kurash — sport turi, belgilangan qoidaga muvofiq ikki sportchining yakkama-yakka
olishuvi. Kurashish sanʼati koʻp xalqlarda qadim zamonlardan buyon maʼlum. K.
ayniqsa Yunonistonda keng tarqalib, qad. olimpiada musobaqalaridan doimiy oʻrin
olib kelgan. Milliy K.ning xilma-xil koʻrinishlari Gretsiya, Italiya, Yaponiya,
Turkiya, Eron, Afgʻoniston, Rossiya, Oʻzbekiston, Gruziya, Armaniston,
Ozarbayjon, Qozogʻiston va boshqa mamlakatlarda mavjud. Zavonaviy sport K.ining
asosiy qoidalari 18-asr oxiri — 19-asr boshlarida Yevropaning bir necha
mamlakatlarida ishlab chiqildi. 1912 yil Xalqaro havaskorlar kurash
federatsiyasi (FILA) tuzildi (hozir unga 144 mamlakat, Oʻzbekiston 1993 yildan
aʼzo). Xalqaro maydonda sport K.ining yunonrum kurashi, erkin kurash, dzyudo,
sambo va boshqa turlari keng tarqalgan. Keyingi yillarda oʻzbek K. i ham alohida
K. turi sifatida dunyo miqyosida tan oliva boshlandi. K. insonni kuchli, epchil,
chidamli va irodali qilib tarbiyalash vositalaridan biri hisoblanadi.
Shifokorlar nazorati ostida 12 yoshdan K. bilan shugullanishga ruxsat etiladi.
K. azaldan oʻzbek turmush tarzining uzviy qismi boʻlganligini arxeologik
topilmalar, tarixiy qoʻlyozmalar tasdiqlaydi. Qad. Baqtriya (Oʻzbekiston jan.)
hududidan topilgan jez davriga oid silindrsimon sopol idishda ikki polvon va
ulardan biri ikkinchisini chalayotgani tasvirlangan. Shu davrga mansub boshqa
arxeologik topilmada esa polvonlarning K. usullarini namoyish qilayotgani aks
ettirilgan. Bu noyob topilmalar miloddan 1,5 ming yil ilgari ham K. ajdodlarimiz
turmush tarzining bir qismi boʻlganidan da-lolat beradi. Yunon yozuvchisi
Klavdiy Elian (2—3-asr) va boshqa tarixiy shaxslarning yozishicha, shu hududda
umr kechirgan sak qabilasi qizlari oʻzlariga kuyovni yigitlar bilan kurashib
tanlaganlar. Keyinchalik qizlar kuyovni shart koʻyish yoʻli bilan aniqlashgan va
bu shar-tda K. musobaqasi boʻlgan. Bunga oʻzbek xalq qahramonlik dostoni —
„Alpo-mish“dagi Barchin shartlarini misol qilib koʻrsatish mumkin. Ibn Sino „Tib
qonunlari“ asarida yozgan: „K.ning turlari ham bir sh Ulardan biri ikki
kurashuvchining biri oʻz raqibining belbogʻidan ushlab oʻziga tortadi, shu bilan
birga oʻz raqibidan qutulishning chorasini qiladi…“. Bu taʼrif zamonaviy K.
qoidalariga yaqindir. Shuningdek, Mahmud Koshgʻariyning „Devonu lugʻotit turk“,
Alisher Navoiyning „Hamsa“, „Holoti Pahlavon Muhammad“, Zayniddin Vosifiyning
„Badoyeʼ ul-vaqoyeʼ“, Husayn Voiz Koshifiyning „Futuvvatnomai sultoniy“,
Zahiriddin Muhammad Boburning „Boburnoma“ asarida K. hakida qimmatli maʼlumotlar
bor. 9—16-asrlarda K. xalqoʻrtasida keng ommalashgan. Shudavrda Pahlavon Mahmud,
Sodiq polvon qabilar K. dovrugʻini oshirishgan.



https://uz.wikipedia.org/wiki/Kot-d%CA%BCIvuar

Kot-d’Ivuar Respublikasi (frans. République de Côte d'Ivoire ) yoki Fil Suyagi
Qirgʻogʻi — Gʻarbiy Afrikada, Atlantika okeani sohilida joylashgan davlat.
Maydoni 322,5 ming km². Aholisi 22 400 835 kishi (2013). Poytaxti — Yamusukro
shahri. Maʼmuriy jihatdan 19 ta viloyatdan, viloyatlar oʻz oʻrnida 81
departamentdan iborat.

Kot-dʼIvuar kino sanʼati mustaqillik yillarida rivojlana boshladi. Rej. T.
Bassorning "Yolgʻizlik qumtepalarida" qisqa metrajli lentasi birinchi film
boʻldi. Uning "Pichoq ushlagan ayol" filmida afrikaliklarning gʻarb tamadduni
bilan toʻqnashuvi koʻrsatilgan. "Musofirlar uchun konsert" filmi (rej. D. Ekare)
milliy kinoga shuhrat keltirdi, unda pul ishlash uchun Yevropaga borgan
afrikaliklarning ogʻir qismati muammosi koʻtarilgan. Milliy kinoning
asoschilaridan biri A. Dyupark "Muna yoki rassomning orzusi", "Oila" filmlarida
muhim masalalarni oʻrtaga tashladi. Keyingi yillarda ijod kila boshlagan yosh
rej.lar "Muazzinning daʼvati" (E. Vodio), "Kanday yangiliklar bor" (G. M. Bala),
"Jelli" (K. Fadika), "Aja Tio" (J. L. Kula) kabi qiziqarli filmlarni yaratdilar.



https://uz.wikipedia.org/wiki/Korrupsiya

Korrupsiya (lot. corrumpō — „buzish“, „aynish“) biror mansabdor shaxsning
qonunchilikka va axloqqa zid ravishda oʻzining boshqaruv vakolatlari va
huquqlaridan shaxsiy manfaatlar maqsadida foyda olishidir. Atama odatda siyosiy
apparatga nisbatan ishlatiladi. Aksariyat davlatlarda korrupsiya jinoyat
sifatida qaraladi.

Korrupsiya (lot. corruptio — aynish, poraga sotilish) — mansabdor shaxsning oʻz
mansabi boʻyicha berilgan xuquqlarni shaxsiy boyish maqsadlarida bevosita
suiisteʼmol qilishidan iborat amaliyot. Mansabdor shaxslarni sotib olish,
ularning poraga sotilishi qam K. deyiladi. K. davlat apparati va parlament
faoliyatida ayniqsa, avj oladi. Saylanadigan lavozimlarga nomzodlar saylov
kampaniyasini oʻtkazish harajatlarini koʻtarish K. koʻrinishlaridan biridir
(saylangan kishi turli imtiyozlar, yordam, xizmatlar koʻrsatib "oʻz qarzini"
qaytaradi). Aksariyat K. lobbizm (monopoliyalarning qonunchilik organlari va
amaldorlarga tazyiq oʻtkazish bilan shugʻullanadigan muassasa va agentlari
tizimi) bilan bogʻlangan. Xalqaro darajada 1970-yillarda Yaponiyaga samolyotlar
sotishda kompaniya tomonidan oliy davlat amaldorlarini sotib olish boʻyicha
"Lokxid ishi" eng yirik K. koʻrinishlariga misol boʻladi. Porani xaspoʻshlash
uchun yirik bitishuvlarda koʻproq "xizmat haqi" toʻlash amaliyotidan
foydalaniladi.

Korrupsiyaning eng keng tarqalgan turlariga poraxoʻrlik, firibgarlik,
tovlamachilik, nepotizm kiradi.

Makroiqtisodiy tadqiqotlarga binoan, korrupsiya iqtisodiy oʻsish va taraqqiyotga
xalal beruvchi eng katta omildir.



https://uz.wikipedia.org/wiki/Kolorado

Kolorado — AQShning gʻarbiy qismidagi shtat. Maydoni 270 ming km². Aholisi 4,4
mln. kishi (2001). Maʼmuriy markazi — Denver shahri Shtatning oʻrta qismidan
shim.dan janubga tomon Qoyali togʻlar kesib oʻtgan. Sharqida Buyuk tekisliklar,
gʻarbida Kolorado platosi joylashgan. Iqlimi moʻʼtadil, kontinental iqlim. Yanv.
ning oʻrtacha temperaturasi tekislik va platolarda 0—4°, iyulni-ki 20—22°.
Yillik yogʻin 300–400 mm atrofida. Asosiy daryolari: Sautt-Platt, Arkanzas,
Rio-Grande va Kolorado. Oʻsimlik dunyosi sharqida dasht, gʻarbida chala choʻl
oʻsimliklaridan iborat. Togʻ yon bagʻirlari igna bargli oʻrmonlar bilan
qoplangan.

Koloradoning yetakchi tarmogʻi — goʻsht chorvachiligi. Daryo vodiylaridagi
sugʻoriladigan yerlarda qand lavlagi, kartoshka, yem-xashak ekinlari ekiladi.
Buyuk tekisliklarda, asosan, bugʻdoy yetishtiriladi.

Kolorado - Amerika Qo`shma Shtatlardan biri. Poytaxti - Denver shahri. AQSh
ittifog`iga 1 avgust 1876 yilda kirgan, undan oldin - Colorado Territory.



https://uz.wikipedia.org/wiki/Koinot

Koinot — fazo, olamning astronomik taʼrifi; koʻpincha fazoviy apparatlar, Yer
sunʼiy yoʻldoshlari va sayyoralararo stansiyalar orqali oʻrganiladigan yaqin
koinot nazarda tutiladi. Bugungi kunda koinotning sarhadlari toʻla toʻkis
oʻrganila olingan emas. Koinotdagi borliqning asosini vodorod tashkil etadi.
Vodorodning turli omillar natijasida qayta ishlanishi (yuqori harorat va
gravitatsiya (tortishish kuchi)) natijasida turli koʻrinishdagi galaktikalar va
ularning tarkibida yulduz (quyosh sistemalari) vujudga keladi. Koinotning qariyb
~85 foiz massasi qora teshiklar va Ulkan qora teshiklarga toʻgʻri keladi.

Koinot — makon va zamonda bepoyon borliq, cheksiz moddiy olam. Har xil alohida
jismlarni, ularning sistemalarini, moddalarning harakati jarayonida vujudga
keladigan kosmik obʼyektlarni (Yerga Qaraganda bir necha mln. marta katta) oʻz
ichiga oladi. Olamda sodir boʻladigan turli hodisalar oʻzaro bogʻliq va
bir-birini taqazo etadi. Ular fazo va vaqtga bogʻliq holda rivojlanadi. Bu
aloqalarga boʻysunadigan qonuniyatlarni oʻrganish tabiatshunoslikning asosiy
vazifasidir. Moddaning K.da makon va zamonda taqsimlanishi, turli kosmik jismlar
va ularning tizimlari astronomiyada, K.ning umumiy tuzilishi, oʻtmishi va
kelajagiga oid masalalar kosmologiyada oʻrganiladi.



https://uz.wikipedia.org/wiki/Kislota

Kislota (rus. кислота - "nordonlik") asos bilan reaksiyaga kirishadigan
moddadir. Kislota vodorod va kislota qoldigʻidan iborat boʻladi. Kislota kalsiy
kabi metallar va natriy karbonat kabi asoslar bilan reaksiyaga kirishadi. Suvli
kislotalar pH koʻrsatkichi 7 dan kam, bunda qancha kichik pH boʻlsa, kislota
shunchalik kuchlidir.

Keng tarqalgan kislotalar sirasiga sirka kislotasi (sirkada), sulfat kislotasi
(akkumulatorlarda) va vino kislotasi (mevalarda) kiradi. Kislotalar eritma,
suyuq, qattiq yoki gaz holatlarda boʻladi. Kuchli va baʼzi kuchsiz
konsentratsiyalangan kislotalar yemirish xususiyatiga ega, biroq karboran va bor
kislotasi kabilarda bu xususiyat mavjud emas.

Kislotalar uchun keng tarqalgan uchta taʼrif bor: Arrhenius (talaffuzi:
Arrenius), Brønsted-Lowry (talaffuzi: Broʻnsted-Louri) va Lewis (talaffuzi:
Luis) taʼriflari. Arrhenius taʼrifi kislota eritmada gidroksoniy ionlari (H3O+)
konsentratsiyasini oshiradigan moddadir, deydi. Brønsted-Lowry taʼrifi
qoʻshimcha qiladi: kislota proton donori boʻla oladigan moddadir. Kundalik
hayotda duch keladigan aksariyat kislotalar suvli eritma yoxud suvda eriydi,
shuning uchun ushbu ikki taʼrif koʻproq qaraladi. Kislota pHi 7 dan kamligi
sababi gidroksoniy ionlari konsentratsiyasi 10-7 mol/l dan oshiqligidadir. pH
gidroksoniy ionlari konsentratsiyasi manfiy logarifmi, deb taʼriflangani uchun
kislota pHi 7 dan kichikdir. Brønsted-Lowry taʼrifiga koʻra osonlikcha
protonsizlasha oladigan har qanday birikma kislota, deb hisoblanishi mumkin.
Misol qilib O-H yoki N-H qismlarini oʻz ichiga oladigan spirt yoki aminlarni
olish mumkin.

Lewis taʼrifi esa kimyoda kam ishlatiladi. Lewis kislotalari elektron juftlari
akseptorlaridir. Lewis kislotalariga metall kationlari hamda bor triftoridi va
aluminiy trixloridi kabi elektroni kam molekulalar kiradi. Gidroksoniy ionlari
keltirilgan uch taʼrifga binoan kislotalardir. Qiziqarlisi shundaki, spirt va
aminlar ularning kislorod va azot atomlaridagi yolgʻiz elektronlar tufayli
Brønsted-Lowry taʼrifiga koʻra kislota, Lewis taʼrifiga koʻra esa asos, deb
qaraladi.



https://uz.wikipedia.org/wiki/Kipr_Respublikasi

Kipr (yunoncha Kypros, turkcha Kibris), Kipr Respublikasi (yunoncha — Kypriaki
Dimokratia, turkcha — Kibris Gumhuriyeti) — Gʻarbiy Osiyoda, Oʻrta dengizning
sharqiy qismidagi Kipr o.da joylashgan davlat. Maydoni 9251 km². Aholisi 762,8
ming kishi (2001). Poytaxti — Nikosiya shahri Maʼmuriy jihatdan 6 okrug
(district)ra boʻlinadi.

K.da 4 konservatoriya, bir qancha shaharlarda musiqa bilim yurtlari, havaskor
xor jamoalari, ashula va raqs ansambllari bor.

Kipr, (Kipr Respublikasi) poytaxti — Nikosiya shahri. BMT aʼzosi. Kipr – O’rta
er dengizidagi Kipr orollarida joylashgan davlat. 1960 yil 16 avgustda
Buyuk-Britaniyadan mustaqillik olgan, Britaniya hamkorligi a’zosi. Yunon va turk
jamoalari o’rtasida to’qnashuvni keskinlashuvi tufayli dekabr 1967 yilda
«muvaqqat turk ma’muriyati» tuzilgan. 1975 yil 13 fevralda orolning shimoliy
qismida, jahon hamjamiyati tomonidan tan olinmagan Turkiya federativ davlati
e’lon qilingan, u 1983 yil 15 noyabrda Shimoliy Kipr Turk Respublikasi deb
atalgan. Ma’muriy bo’linishi: 6 okrugdan iborat. O’zgartirish va qo’shimchalar
bilan 1960 yil 16 avgustda qabul qilingan Konstitutsiya amal qiladi. Davlat
boshlig’i – Prezident. U aholini 80% ni tashkil etuvchi yunon jamoasi tomonidan
saylanadi. Vitse-prezident turk jamoasi tomonidan saylanadi. Ularning vakolat
muddati 5 yil. Parlamenti – Vakillar palatasi, 80 ta deputatdan iborat. Ularning
56 tasi yunon jamoasi, 24 tasi turk jamoasi tomonidan saylanadi. 1963 yil
dekabrdan boshlab turk jamoasi saylovda ishtirok etmayapti. Ijro hokimiyati
Prezident va vitse-prezident tomonidan amalga oshiriladi. Ular hukumat –
Ministrlar Kengashini tayinlaydi va uni boshqaradi. Turk jamoasi hukumatda
ishtirok etmaydi.



https://uz.wikipedia.org/wiki/Kaptarlar

Kaptarlar (Columbidae), kabutarlar — kaptarsimonlar turkumiga mansub qushlar
oilasi. Gavdasining uz. 10—15 sm dan (mitti kaptar) 89 sm gacha (tojli kaptar).
Boʻyni kalta, tanasi miqti, qanotlari baquvvat, yaxshi uchadi. Ustki tumshugʻi
asosida yumshoq teri boʻrtmasi bor. 43 urugʻi va 285 turi maʼlum. Jan. va Shim.
qutblardan boshqa hamma hududlarda tarqalgan. Oʻzbekiston faunasida asl K. va
gʻurraklar urugʻiga mansub 9 tur uchraydi. Asl K. urugʻidan togʻ koʻk kaptari
(Colum livia) juda keng tarqalgan; gov K. (S. palumbus) va togʻ K. i (S.
rupestr) togʻli hududlarda, qora K. (S. Eversmanni) tof etaklari va vodiylarda,
klintux (S. oenas) sharqiy hududlarda tarqalgan. Gʻurraklar urugʻidan musicha
(Streptopelia senegalensis) va gʻurrak (S. turtur) koʻp uchraydi; togʻ gʻurragi
(S. orientalis) togʻli hududlarda yashaydi. K. daraxtlar va ularning kovagiga,
jarliklar, koyader, binolar tomiga juftjuft boʻlib uya quradi. Moda va narisi
tuxumlarini navbat bilan bosadi. Bir yilda 2, baʼzan 4—5 martagacha 2 tadan
tuxum bosadi. Tuxumdan yalangʻoch (patsiz) jish joʻja chiqadi. Joʻjani dastlab
nari va modasi jigʻildonidan ajralib chiqadigan oqsilga boy suyuqlik — qush
suti, keyinroq jigʻildonda ezilgan don bilan boqadi. Koʻk K. barcha xonaki
K.ning zot boshi hisoblanadi. Koʻk K. va gov K. qisman ovlanadi.

Xonaki K. ning 200 ga yaqin zoti mavjud boʻlib, ular pochtachi, dekorativ va
goʻshtdor guruhlarga boʻlinadi. Pochtachi K. uchganda oson yoʻl topadi. Qadimda
ulardan xat tashishda foydalanilgan. Hozir faqat koʻngil ochish maqsadlarida
koʻpaytiriladi. Dekorativ K. ajib qiyofasi va patining juda chiroyli boʻlishi
(buqoq, yakobin, tovus kaptar) yoki oʻziga xos uchishi (turmanlar, baliqchi
qorasimon zotlar) bilan ajralib turadi. Goʻshtdor zotlar yirik (900 g gacha)
boʻladi (karno, king , rim zotlari).



https://uz.wikipedia.org/wiki/Kapitalizm

Kapitalizm — xususiy mulk, bozor iqtisodiyoti va demokratik intlarga asoslangan
jamiyat turi. Ijtimoiy tafakkurning turli oqimlarida K. — erkin tadbirkorlik
tizimi, industrial jamiyat taraqqiyotining bosqichi, K. ning hozirgi davri esa —
"aralash iqtisodiyot", "postindustrial jamiyat", "axborot jamiyati" va b.
sifatida taʼriflanadi. Marksizmda K. — i.ch. vositalariga xususiy mulkchilikka
va yollanma mehnatning kapital tomonidan ekspluatatsiya qilinishiga asoslangan
ijtimoiy-iqtisodiy formatsiya, deb talqin etiladi.

K. 14—15-a.larda Italiya (savdo) va Gollandiya (manufaktura) shaharlarida yuzaga
kelib, 16-a.dan boshlab Yevropada dastlabki sarmoya (kapital) jamgʻarish deb
atalmish jarayon natijasida qaror topdi. Sanoat sohasidagi keskin oʻzgarishlar
samarasi oʻlaroq yirik, mashinalashgan i.ch. tashkil topgan edi. K. sharoitida
bozor raqobati mexanizmi (q. Raqobat) tadbirkorni foyda olish uchun sarmoyani
doimo koʻpaytirib borish va i.ch.ni takomillashtirishga undaydi. Bu esa ishlab
chiqaruvchi kuchlar, fan va texnikaning tez surʼatlar b-n rivojlanishiga imkon
beradi. 19-a. oxiri va 20-a. boshida Gʻarbdagi rivojlangan mamlakatlarda yirik
sanoat va bank korporatsiyalari tashkil topadi, moliya kapitali muhim ahamiyat
kasb eta boshlaydi, bozor raqobatiga iqtisodiyotni davlat tomonidan boshqarish
mexanizmi ham qoʻshiladi. Barqaror ijtimoiy tizim tarkib topadi, unda yirik
mulkdorlar va yollanma mehnat b-n mashgʻul xodimlar qatorida oʻrta mulkdorlar
sinfi ham muhim oʻrin egallaydi.

K.ning hozirgi shakllariga qisqa muddatli (davriylikka va inflyasiyaga qarshi)
va uzoq muddatli (makroiqtisodiyot) davlat boshqarib turishi kiradi. Bu bevosita
(qonunlar va maʼmuriy hujjatlar orqali) va bilvosita (soliqlar, davlat byudjeti
harajatlari, amortizatsiya siyosati orqali) boshqarish shakllarida amalga
oshiriladi. Bundan tashqari, indikativ, tavsiya berish tusidagi tarmoq va
mintaqaviy dasturlar (rejalar) ham K.ning hozirgi shakliga kiradi. Koʻpgina
mamlakatlarda asta-sekin qaror topgan, ijtimoiy yoʻnaltirilgan bozor
iqtisodiyoti hamda parlament demokratiyasi 20-a.ning 2-yarmida aholi turmush
darajasi va madaniyatining yuksalishini, ijtimoiy ziddiyatlarning yumshashini
hamda ularni hal etishning huquqiy mexanizmi ishlab chiqilishini taʼminladi.
Xoʻjalik hayoti baynalmilallashuv darajasining oʻsishi, transnatsional
(davlatlararo) korporatsiyalarning kuchayishi b-n mintaqaviy va jahon iqtisodiy
integratsiyasi, iqtisodiyotni davlatlararo boshqarib turish rivojlanmoqda. Bu
hol Iqtisodiy hamkorlik va taraqqiyot tashkiloti, Xalqaro valyuta fondi, Xalqaro
tiklanish va taraqqiyot banki, Yevropa Ittifoqi kabi maxsus tashki-lotlar paydo
boʻlishida oʻz ifodasini topdi.

Kapitalizm - ishlab chiqarish vositalari xususiylashtirilgan va daromad uchun
ishlaydigan hamda narx-navoni bozor iqtisodiyoti belgilaydigan iqtisodiy
tizimdir. Dunyoda hozir to‘liq kapitalistik iqtisodiyotli tizim yo‘q, barcha
mavjud tizimlar aralashdir; lekin ko‘p tizimlarda bozor iqtisodiyoti asosiy rol
o‘ynaganligi uchun, kapitalizm atamasini ularga nisbatan qo‘llashadi.



https://uz.wikipedia.org/wiki/Jeneva

Jeneva — Shveysariyaning jan.gʻarbidagi shahar. Jeneva kantonining maʼmuriy
markazi. Jeneva koʻlining jan.-gʻarbiy sohilida, 372 m balandlikdagi xushmanzara
yerda joylashgan. Koʻldan oqib chiqadigan Rona daryosi shahar oʻrtasidan oʻtgan.
Iqlimi yumshoq, yillik yogʻin 1000 mm chamasida. Aholisi 172 ming kishi, shahar
atrofi bilan 390 ming (1998).

J.— transport yoʻllari tuguni, koʻl porti. Yirik aeroport bor. Mamlakatning
muhim siyosiy, sanoat va savdo moliya markazlaridan. Zargarlik butomlari, aniq
mexanika (soatlar, geodeziya asboblari, aniq apparatura va b.), stanok sozlik,
elektron texnika, mashina sozligi, dvigatellar i.ch., farmatsevtika,
parfyumeriya, toʻqimachilik, oziq-ovqat sanoati korxonalari mavjud. Un-t va b.
oliy oʻquv yurtlari, teatrlar, muzeylar bor. J.ning kad. qismi Ronaning soʻl
sohilida joylashgan. Meʼmoriy yodgorliklardan Sen-Pyer sobori (12— 18-a.lar),
Sent-Mari-Madlen va Sen-Jermen (14-a.) cherkovlari (14—15-a.lar), ratusha
(15-a.), Enar saroyi (1817—21), Uygʻonish davri va mumtoz qoʻshqlar
(17—19-a.lar) saqlangan. Yangi shahar qismida Millatlar saroyi, Jahon sogʻliqni
saqlash tashkiloti, Atom energiyasi boʻyicha xalqaro agentlik (MAGATE) binosi va
b. zamonaviy inshootlar joylashgan.



https://uz.wikipedia.org/wiki/Jahon_tillari

Dunyo tillari yoki jahon tillari — Yer sharida yashovchi (yoki avval yashagan)
xalqlarning tillari. Ularning umumiy soni 2500-dan 5000 gacha. Koʻp tarqagan
dunyo tillarining safiga (million kishi hisobi bilan 1985-yilgi maʼlimot
boʻyicha) kiruvchi tillar: xitoy (1 mlrd-dan ziyod), ingliz (420), hind, o'nga
yaqin urdu (320), ispan (300), rus (250), indoneziya (170), arab (170), bengal
(170), portugal (150), yapon (120), nemis (100), fransuz (100), pendjav (82),
italyan (70), koreys (65) tillari. Bu hisobga ularni gapiruvchilari bilan birga
millatlararo, xalqlarolik aloqa sifatida foydalanuvchilar ham kiradi. Barcha
dunyo tillari yaqinligiga qarab tilli oilalarga boʻlinadi. Ularning har biri
yaqin dialektlari guruhidan chiqqan, qadimgi zamonlarda bir tilning dialektlari
boʻlgan yoki bir tilli ittifoqqa kirgan.

Jahon tillari - yer yuzida hozirgi yashayotgan va qad. yashab oʻtgan xalqlarning
tillari. J. t. umumiy soni turli manbalarda 2500 dan 5000 va undan ortiq deb
koʻrsatiladi (bularning aniq sonini belgilash juda murakkab, chunki tillar
oʻrtasidagi va bir tilning dialektlari orasidagi farqlar nihoyatda shartlidir).
J. t. ichida keng tarqalganlari (soʻzlashuvchilar soniga koʻra) quyidagilar:
xitoy, ingliz, rus, ispan, hind va urdu, indonez, arab, bengal, portugal, yapon,
nemis, fransuz, italyan, panjob, telugu, koreys, maratxa, tamil, ukrain va b.
Qardoshligiga koʻra J. t. tillar oiyaasita birlashadi. Bulardan eng keng
tarqalgani hind-eepona tillari oilasiga mansub tillardir. Mazkur tillar
taraqqiyoti tarixida qad. hind davri — vedalar, sanskrit tili, oʻrta hind davri—
pali va prakriti tili, soʻnggi hind davri — hozirgi hind va unga yaqin boʻlgan
urdu, bengal, maratha, panjob, gujorat, oriy sindxi, nepal, singal va b. alohida
ajralib turadi. Eron tillari genetik jihatdan hind tillariga eng yaqin tillar
hisoblanadi. Bular orasida qad. eron tili — kad. fors, ovasta, skif tillari;
oʻrta eron — oʻrta fors (pahlaviy), parfiya, sugʻd, xorazm va b.; soʻnggi eron —
fors, pushtu (afgʻon), kurd, osetin, pomir, tojik va b. tillar alohida ajratib
koʻrsatiladi. Bu tillar vakillari mil. av. 3-ming yillikda Gʻarbiy Osiyo va
Shim. Qora dengiz va Kaspiy boʻyi hududlariga tarqay boshlaydi. Qad. hind
tilidagi matnlarning dastlabkilari mil. av. 1-ming yillikda yozilgan boʻlib,
prakriti tillari ulardan rivojlanib, ajralib chiqqan, oʻz navbatida bu tillardan
soʻnggi hind tillari — hind, urdu, bengal, maratha, panjob, rajastxon, gujorat,
oriy va b. tillar vujudga kelgan. Mil. av. 1-ming yillikdan boshlab Yevropada
hind-yevropa tillarining gʻarbiy guruhiga mansub tillardagi yozuv yodgorliklar
maʼlum. Bular ulik italiy tillar boʻlib, lotin, falisiy, osk, umbars va b. shu
guruhga mansub. Lotin tilining mahalliy turidan roman tillari tarkib topadi:
bular — ispan, portugal, fransuz, katalon, provansal, italyan, sardin,
reto-ro-man, rumin, moldovan va b. tillardir. Kelt tillari ham italiy tillariga
yaqin turadi va hind-yevropa tillari oilasining alohida guruhini tashkil etadi.
Buning tarkibiga hozirgi breton, val (uels-breton), irland, shotland, gel, mena,
shuningdek, ulik galla va kornuel (korn) tillari kiradi. Qad. hind-yevropa
tillari oilasi guruhiga german tillari ham kiradi. Xoz. german tillari quyidagi
guruhchalarga boʻlinadi: 1) shim. german (yoki Skandinaviya) guruhchasi. Buning
tarkibiga shved, norveg , dan, island va fareriya tillari kiradi; 2) gʻarbiy
german guruhchasi. Buning tarkibiga ingliz, nemis, niderland (golland), friz,
idish va afrika tillari kiradi. Sobiq sharqiy german guruhchasiga kirgan tillar
(got va b.) ulik tilga aylangan. Hind-yevropa tillari oilasiga kiruvchi baltlar
va slavyan tillari guruhlari bir-biriga yaqin turadi. Boltik, tillari tarkibiga
hozirgi latish, litva, shuningdek, ulikpruss va b. tillar kiradi. Slavyan
tillari guruhida: sharqiy slavyan — rus, ukrain va belorus; gʻarbiy slavyan —
polyak, chex, slovak, lujitsa va ulik polab tillari; jan. slavyan tillari
guruhida esa serb-xorvat, Sloveniya, bolgar, makedon, shuningdek, eski slavyan
tillari bor. Grek, arman va alban tillari hind-yevropa tillari oilasining
alohida guruhini tashkil etadi. Xet tili, tohar tili, frigiy, frakiy, illiriy va
b. tillar koʻhna hind-yevropa tillaridan hisoblanadi.

Kartvel (jan. Kavkaz) tillari tarkibiga gruzin, zan (yoki mergelochan) va svan
tillari kiradi. Shim. Kavkaz tillari 3 guruhdan — abxaz, adigey, nax va
dogʻiston tillari guruxidan iborat. Xitoy-tibet tillari tarkibida xitoy,
tibet-birma (tibet, birma, ulik tangut, kachin), shuningdek, himo-lay, nevar va
b. tillar bor. Baʼzi tasniflarga koʻra, avstronez tillari alohida oilani tashkil
etadi va monkxemer, palaungva, Vyetnam, malakka, munda, myao-yao va b. tillarni
oʻz ichiga oladi. Malayya-polineziya tillari (q. Malayya tili va Polinez
tillari) koʻpchilik olimlar tomonidan bir oilani tashkil etadi deb hisoblanadi.
Uning tarkibi, anʼanaga koʻra, 4 guruhga bulinadi: indonez tillari, melanez
tillari, polinez tillari va mikronez tillari. Osiyo qitʼasidagi tillar orasida
kelib chiqishiga koʻra,turlicha boʻlgan paleoosiyo tillari aloxida oʻrin tutadi.
Paleoosiyo tillari va ulib borayotgan ayna tilida Shim. Amerika indeyslari
tillariga xos xususiyatlar uchraydi. Avstraliya tillari bitta oilani tashkil
etadi. Garadye, narinyeri, mudura, aranda, vadyug va b. qabilalarning tillari
shu oilaga mansub. Hind-Tinch okean (shu jumladan, koʻp sonli papuas tillari) va
andaman tillarining bir-biriga qardoshligi aniqlangan. Afrika tub aholisining
tillar tasnifi tugal ishlangan emas. Oʻz tarkibiga eng kup tillarni
nigerkordofan yoki kongo-kordofan oilasi birlashtirgan (q. Niger-kongo tillari).
Bu oilaga mande, kva, bantu (shulardan eng kup tarqalgani suaxili), gur va b.
tillar guruhi kiradi. Afrika xalqlari tillari orasida koysan tili (gottentot va
baʼzi b. tillar) alohida oʻrinni tutadi. Indeys tillari tugal tadqiq etilmagan,
uzaro genetik aloqalari xususida aniq, ilmiy maʼlumotlar yoʻq. J. t.ning
anchaginasi haqidagi maʼlumotlar bizgacha saqlanib qolgan qad. yozuv
yodgorliklaridan maʼlum, koʻpgina tillar esa izsiz yoʻqolgan. Jan,-Sharqiy
Osiyo, Afrika va Amerika xalqlari tillarining tasnifi ishlab chiqilmagan.
Shuning uchun insoniyatning til tarixi hozirgi fanda uncha toʻliq yoritilgan
emas.

Til oilarining anchasi faqat shaxsiy er nomlari bilan kirma elementlarda
saqlangan yoki batamom yoʻqolgan deyishga boʻladi. Ayrim qadimgi tillardan
saqlangan yodgorliklarning (masalan, krittegi ieroglif tili) maʼnosi hali hanuz
chiqqani yoʻq. Ayrim qadimgi madaniy tillar (shumer, etrus) soʻngi yillarda bir
qator tekshiruvlar borligiga qaramasdan, tillarning genealogik guruhlarga
boʻlishida hali hanuz aniq oʻrin topmagan. Amerika, Afrika, Janubiy-sharqiy
Osiyo, Yangi Gvineya va Okeaniyadagi koʻpgina tillar hali hanuz batamom
tekshirilib guruhlarga ajralgani yoʻq.

Birlashgan Millatlar Tashkiloti (BMT)ning maʼlumotiga koʻra, 1992 yilda yer yuzi
axolisi 5 milliard-u 200 milliondan ziyod edi. Dunyodagi xalqlar 2976 xil tilda
gaplashadi. Shundan 200 tilning har birida bir milliondan ortiq 70 tilning xar
birida 5 milliondan ziyod, faqat 13 tilning xar birida 50 milliondan ortiq kishi
soʻzlashadi. Qolganlarining xar birida esa bir milliondan oz kishi gaplashadi.
Kavkaz togʻlarining bagʻriga joylashgan Dogʻistonda bir milliondan ortiq xalq
boʻlib, ular qirqga yaqin tilda soʻzlashadi.

Tillar tirik tillar va oʻlik tillar deb ikkiga boʻlinadi. Xalqlar hozir
gaplashadigan tillar tirik til xisoblanadi, masalan: ukrain tili, ozarbayjon
tili, rus tili va boshqalar. Bizga yozma yodgorliklari yetib kelgan, ammo yer
yuzida yashayotgan xalqlarning xar biri xozir muomalada ishlatmaydigan til oʻlik
til deb yuritiladi, masalan: lotin tili, qadimgi xind tili yoki, sanskrit,
qadimgi slavyan tili, qadimgi xorazmiy tili va boshqalar; Lotin tili koʻp asrlar
davomida tirik til boʻlgan: antik davr da rimliklar va Rim imperiyasidagi koʻp
xalqlar lotin tilida gaplashganlar. Bu tilda ilmiy va publisistik asarlar
yozilgan, ajoyib badiiy asarlar yaratilgan, Bunday asarlar hozir ham turli
tillarga tarjima qilinib, nashr etilyapti. Bu tildan hozir ham oʻrta va oliy
tibbiyot uquv yurtlarida xabardor qilinadi. Tibbiyotda kishi aʼzolari nomlari,
dorilariing nomlari va boshqalar lotincha yoziladi va aytiladi. Bizning
davrimizda jahon xalqlarining 30 foizdan ziyodi oʻz yozuvlariga lotin alifbosini
asos qilib olganlar. Oʻlik til hisoblanadigan qadimiy xorazmiy tili va yozuvi
eroniy tillarning sharqiy turkumiga mansub boʻlib, qadimiy Xorazm aholisi shu
tilda gaplashgan. Xorazmiy tili XI asrlarga Kelib istteʼmoldan qolgan va oʻlik
til holiga kelgan. Dunyodagi tillar kelib chiqishi, lugʻaviy va grammatik
jihatdan yakdil’igiga qarab bir nNecha til oilalalariga boʻlinadi.

Til oilalari, o'z navbatida turkumlarga boʻlinadi, masalan, tillarning
hind-yevropa oilasi quyidagi til turkumlarini oʻz ichiga oladi.

Bu til turkumlarining hammasi bir asos tildan hosil boʻlgan. Oʻzbek tili
tillarning oltoy oilasining turkiy turkumiga kiradi. Maʼlum tillarning paydo
boʻlishi uchun manba boʻlib, oʻzi aloqa vositasi sifatida ishlatilmaydigan
boʻlib qolgan til asos til (bobo til) deb yuritiladi. Odatda, bir tilda
gaplashadigan xalq qandaydir tarixiy sabablar bilan qabilalarga boʻlinib, turli
tomonlarga tarqalgan va bu qabilalarning bir-biridan aloqalari uzilgan. Xar bir
qabilaning tili oʻz taraqqiyotida davom etgan.

Tirik til hamma vaqt rivojlanib turadi. Ammo bu qabilalarning turmush
sharoitlari har xil boʻlgan. Demaq ularning tillari ham turli yoʻllar bilan
rivojlanib borgan. Oradan maʼlum davr utishi bilan bir vaqtlar bir xalqdan paydo
bp’lgan qabilalar tilida uzgarishlar roʻy berib, bir qabila kishilari boshiqa
bir qabila kishilarining tilini yaxshi tushunmaydigan boʻlib qolgan. Har bir
qabilaning tili bir vaqtlar bu qabilalar uchun umumiy boʻlgan tildan sezilarli
farq qilib qolgan. Shunday qilib, bir vaqtlar umumiy boʻlgan til qabilalarning
yangi paydo boʻlgan tillariga nisbatan asos til hisoblandi.



https://uz.wikipedia.org/wiki/Inson_huquqlari

Inson huquqi — shaxsning hayotiy ehtiyoji, yashashi, komil topishi uning
jamiyat, davlat va boshqa shaxslar bilan aloqasi uchun zarur boʻlgan
xususiyatlari.

Inson huquqlari va erkinliklari tizimi oʻz yaralish ibtidosi va rivojlanish
mantiqiga ega. Adabiyotlarda „inson huquqlarining uch avlod“ bosqichi haqida
koʻrsatilgan.

Inson Huduqlari barcha insonlarning umumbashariy va ajralmas huquqlari boʻlib,
qaysidir davlatga, millatga, fuqarolikka yoki dinga tegishli boʻlmasin hamma
uchun bir hildir. Bu huquqlar Inson Huquqlari Umumjahon Deklaratsiyasiga
asoslangan. Inson Huquqlari xalqaro koʻlamda amal qilinib, xalqaro qonunlar,
dunyoviy va diniy muassasalar, hukumatlar siyosati va nodavlat tashkilotlari
tomonidan dunyo siyosatiga juda ham katta taʼsir koʻrsatadigan doktrinadir.
Inson Huquqlari bu insonlarga berilgan imtiyoz boʻlib u dunyoning koʻpchilik
taraqqiy etgan mamlakatlarida qonunlar, konstitutsiyaviy qadriyatlar normalari
yoki halqaro konventsiyalar orqali tan olingan.

Inson huquqlari - insonning davlat bilan munosabatidagi huquqiy maqomini,
iqtisodiy, ijtimoiy, siyosiy va madaniy sohalardagi imkoni-yatlari hamda
daʼvolarini tavsiflovchi tushuncha. Inson huquqlarini erkin va samarali tarzda
amalga oshirish fuqarolik ja-miyati va huquqiy davlatning asosiy belgilaridan
biridir. Inson huquqlarini mutlaq va nisbiy Inson huquqlariga boʻlish qabul
qilingan. Yashash huquqi, qiynoklarga, zoʻravonlikka, inson shaʼnini yerga
uradigan boshqa xil muomalaga yoki jazoga duchor etilmaslik huquqi, shaxsiy
hayotning daxlsizligi huquqi, shaxsiy va oilaviy sir saklash huquqi, oʻz shaʼni
hamda yaxshi nomini himoya etish huquqi, vijdon erkinligi va dinga eʼtiqod
qilish huquqi, shuningdek, sud tomonidan himoya qilinish va odil sudlov huquqi
hamda shular bilan bogʻliq eng muhim protsessual huquqlar mut-laq Inson
huquqlari sirasiga kiradi. Qolgan hamma Inson huquqlari nisbiy boʻlib,
favqulodda yoki harbiy holat tartibi joriy qilingan vaziyatda cheklab yoki
toʻxtatib qoʻyilishi mumkin. Demokratik davlatda mutlaq Inson huquqlarini har
qanday vaziyatda ham cheklashga yoki vaqtincha toʻxtatishga (bekor qilishga)
yoʻl qoʻyilmaydi.

Mustaqillik yillarida Oʻzbekistonda Inson huquqlari va erkinliklarining
ustunligidan kelib chiqadigan, xalqaro miq-yosda qabul qilingan yangi yuridik
ta-moyil va talablarga asoslangan keng hukuqiy muhit vujudga keltirildi.
Totalitar tuzumning tazyiq va zoʻravonligidan huquqiy meʼyorlar sari keskin
burilish yasaldi. Respublika qonunlarini Inson huquqlari sohasidagi xalqaro
meʼyorlar va andozalarga muvofiklashtirish, mazkur sohada Milliy harakat
dasturini ishlab chiqish, Inson huquqlarini himoya qiladigan muassasalarning
yaxlit tizimini barpo etish, Inson huquqlariga oid xalqaro shartnomalar va
hujjatlarga qoʻshilishda davom etib, bu hujjatlar boʻyicha majburiyatlarni
bajarishning , barcha davlat organlari, mansabdor shaxslar va fuqarolar shu
hujjatlar talablariga soʻzsiz rioya qilishining mexanizmi yaratildi.Inson
huquqlari va kafolatlari O'z. Res. Konst.ning 7,8,9,10 boblarida berilgan.



https://uz.wikipedia.org/wiki/Harf

Harf — alifbo sirasida boʻlgan, yozuvda nutq tovushlarini (fonemalarni),
ularning variantlari va baʼzi bir qoʻshilmalarini ifodalash uchun xizmat
qiladigan bosma yoki yozma grafik belgi. Odatda har bir H. bir tovush (fonema)ni
bildiradi, lekin yozilgan soʻzning H.larga ajralishi va tegishlicha talaffuz
etiluvchi soʻzning fonemalarga ajralishi ideal holatdagina oʻzaro mos keladi.
Amalda bunday moslik deyarli uchramaydi: baʼzi H.lar (grafemalar) 2 tovushni
ifo-dalashi mumkin: yo (y+o), yu (y+u), ya (y+a), s (t+s) kabi. Shuningdek, bir
tovush (fonema) birdan ortiq H. bilan ham ifodalanadi. Mas, oʻzbek lotin
alifbosidagi [p§] H.lari qoʻshilmasi 1 ta burun tovushini, nemis alifbosidagi
[ksN 1 H.lari qoʻshilmasi shovqinli sirgʻaluvchi (sh) tovushini bildiradi.
Baʼzan nemischa matnda bir H. (5) ning oʻzi, qayerda kelishiga qarab, 3 xil
tovushni (z, s, sh undoshlarini) ifodalaydi. Oʻzbek alifbosidagi [o| harfi esa
yozuvda 4 ta har xil tovushni: sof oʻzbekcha soʻzlarda bir xil, rus va yevropa
tillaridan oʻzlashgan soʻzlarda urgʻuli holatda yana bir xil, urgu-siz holatda
esa a, i unlilarini bildiradi.

Harf yunon alifbosi hamda uning avlodlari bo'lmish boshqa alifbolardagi
unsurdir. Yunon alifbosidan avvalgi yozuv shakllari sillabogramma yoki
logogramma deyiladi.

Harflar nutqni tashkil etuvchi ramzlar bo'lgani uchun ular fonetikaga oiddir.
Sof fonemik alifboda bir tovush bitta harf bilan belgilanadi, lekin ba'zi
hollarda bir harf bittadan ko'p tovushni anglatishi mumkin. Bir tovushni
ifodalovchi harflar juftligi digrafa deyiladi. Digrafaga misol sifatida oʻzbek
tilidagi "ch" va "sh"larni keltirish mumkin. Bir tovush uch harf bilan
ifodalanishi ham mumkin (olmon tilidagi "sch"), bunday harflar majmui trigrafa
deyiladi.

Shuningdek, ba'zi harflar o'z nomlariga ham ega. Bu nomlar mintaqa tarixi va
madaniyatiga bog'liq bo'ladi. Masalan Z harfi ingliz tilida so'zlashuvchi
mamlakatlarda (AQShdan tashqari) zed deb nomlangan, AQShda esa uni zi deyishadi.

Harflar "alfavit tartibi" deb ataluvchi tartibga egadirlar. Bu tartib turli
tillarda turlichadir. Masalan, ispan tilida ñ va "n" harflari ingliz tilidagidan
farqli o'laroq har xil vaziyatlarda turadi.

Shuningdek, harflar raqam sifatida qo'llanishi ham mumkin (masalan, Rim
raqamlari).

Harflarning ixtiro etilishi mil. avv. 1000 yillar atrofida Xanaanda G'arbiy
Semit yozuvlari paydo bo'lishi bilan bog'lanadi. Ba'zi fikrlarga ko'ra harflar
undan ham avvlaroq, taxminan mil. avv. 1800 yillarda ixtiro etilgan. Yunon
alifbosi mil. avv. 300 atrofida paydo bo'lgan.

Arab alifbosi: ﺍ, ﺏ, ﺕ, ﺙ, ﺝ, ﺡ, ﺥ, ﺩ, ﺫ, ﺭ, ﺯ, ﺱ, ﺵ, ﺹ, ﺽ, ﻁ, ﻅ, ﻉ, ﻍ, ﻑ, ﻕ, ﻙ,
ﻝ, ﻡ, ﻥ, هـ, ﻭ, ﻱ

Ivrit alifbosi: א, ב, ג, ד, ה, ו, ז, ח, ט, י, כ, ל, מ, נ, ס, ע, פ, צ, ק, ר, ש,
ת.

Kirill alfibosi: А, Б, В, Г, Ґ, Д, Е, Є, Ж, З, И, І, Ї, Й, К, Л, М, Н, О, П, Р,
С, Т, У, Ф, Х, Ц, Ч, Ш, Щ, Ю, Я, Ъ, Ь, Ђ, Љ, Њ, Ћ, Џ

Lotin alifbosi: A, B, C, D, E, F, G, H, I, J, K, L, M, N, O, P, Q, R, S, T, U,
V, W, X, Y, Z.

Yunon alifbosi: Α, Β, Γ, Δ, Ε, Ζ, Η, Θ, Ι, Κ, Λ, Μ, Ν, Ξ, Ο, Π, Ρ, Σ, Τ, Υ, Φ,
Χ, Ψ, Ω.

Boshqa yozuv tizimlari va ularning harflari uchun Yozuv tizimlari ro'yxati hamda
Alifbolar ro'yxatiga qarang.



https://uz.wikipedia.org/wiki/Golf

Golf (ing . golf) — sport turi. Toʻp va chavgonlar bilan ochiq maydonda
oʻynaladi. Bunda 50 mingdan 200 ming m2 gacha sahnga ega boʻlgan past-balandligi
oʻrtacha tabiiy maydon (qir-adir, istiroxat bogʻi, oʻrmon chekkasi) kerak, unda
tabiiy holatida qoldirilgan 9 yoki 18 ta yoʻlak-trassa belgilanadi; har qaysi
yoʻlakning uz. 150 dan 470 m gacha, kengligi 30–40 m. Birinchi yoʻlak
boshlanishida taxminan 4 m2 kattalikdagi maydoncha tayyorlanadi, har bir
yoʻlakning oxirida oʻrtasida oʻyiq-chuqurcha (chuqurligi 11 sm va diametri 10
sm)li taxminan 20 m2 keladigan maydoncha boʻladi. Oʻyinchilar joy relyefi va
toʻpni yoʻnaltirish kerak boʻlgan masofa qandayligiga qarab kattaligi,
yoʻgʻonligi, uchining shakli birmuncha farqlanadigan, uz. 85—110 sm chavgon
(kleb)lardan foydalanadilar. Oʻyinning maqsadi toʻpni (vazni 44 g quyma rezinali
koptok) chavgon bilan urib barcha yoʻlaklardagi chuqurchalarning har biriga olib
borib tushirish. Bu ishni kamroq zarb bilan amalga oshirgan oʻyinchi yoki jamoa
gʻalaba qiladi. G. oʻyini oʻrta asrda Daniyada paydo boʻlgan. AQSH, Kanada,
Buyuk Britaniya, Yaponiya, Avstraliyada tarqalgan. 1900 va 1904 yilda Olimpiada
oʻyinlari dasturiga kiritilgan edi. G.ni asosan oʻrta va katta yoshdagilar
oʻynaydi.



https://uz.wikipedia.org/wiki/Germaniya_Demokratik_Respublikasi

Germaniya Demokratik Respublikasi (GDR) — 1949 yil 7 oktabrda Germaniyaning
sovet qoʻshinlari tomonidan okkupatsiya qilingan hududlarida va Berlinning
sharqiy (sovet) qismida tuzilgan sotsialistik davlat. Respublika 1990 yilning 2
dekabriga qadar mavud boʻlgan.

Mamlakatning gʻarbidagi okkupatsion zonalarida Germaniya Federativ Respublikasi
tuzilganidan uch oy oʻtib GDR tashkil topdi. Avvalboshdan GDRda siyosiy
hukmronlikni Germaniya birlashgan sotsialistik partiyasi (GBSP) qoʻlga oldi.
Mamlakat SSSR boshqarayotgan sotsialistik blokka SSSRning kapitalistik Yevropa
bilan qarama-qarshiligida forpost boʻlib kirdi. GDRning birinchi prezidenti
Vilgelm Pik boʻldi, Otto Grotevol Muvaqqat hukumat boshligʻi boʻldi.

Mamlakatda amalda SEPG hukmron hisoblangan boʻlsa-da (uning bosh roli
Konstitutsiyada mustahkamlangan edi), oʻn yilliklar davomida u bilan birgalikda
boshqa toʻrt partiya ham ish olib bordi:

GDR hududi hozir ham mavjud Meklenbrg-Oldingi Pomeraniya, Bandenburg, Berlin
(sharqiy qismi), Saksoniya, Saksoniya-Angalt va Tyuringiya kabi olti yerdan
iborat bo'lgan. 1952 yilda mamlakat rasman 15 okrugga ajratilgan:



https://uz.wikipedia.org/wiki/Gana

Gana (Ghana), Gana Respublikasi (Republic of Chana) — Gʻarbiy Afrikada, Gvineya
qoʻltigʻi sohilidagi qad. davlat (mil. 4—13-a. boshi); hozirgi Mavritaniyaning
jan. qismi va Mali Respublikasining gʻarbiy qismini oʻz ichiga olgan. G. aholisi
mande xalqlari guruhiga mansub soninkelardan tashkil topgan. Poytaxti Akkra
shahri. BMT aʼzosi Davlat poytaxti — Kumbi-Sale sh. G- aholisi dehqonchilik,
chorvachilik, metallni qayta ishlash b-n mashgʻul boʻlgan. G. ning eng taraqqiy
etgan davri 9—11a. oʻrtalariga toʻgʻri keladi. 13-a. boshida Mali (G. ning
jan.dagi viloyati) hokimlari kuchayib, G. hududida Mali davlatini barpo
etganlar. Hoz. Gana davlati nomi G. dan olingan.

Mayd. 238,5 ming km2. Aholisi 18,1 mln. kishi (1997). Maʼmuriy jihatdan 10
viloyatga boʻlinadi.

G. Shim. yarim shar subekvatorial mintaqasining savanna va nam tropik oʻrmonlar
doirasida joylashadi. Sohil qismi past, qumli, lagunalar koʻp. Hududining
anchagina qismi bal. 150–300 m li tekislik. Markazida Ashanti (300 m) va Kvaxu
(Ak-vava togʻi, 788 m) platolari, sharqida Togo togʻi bor. Iqpimi —
ekvatorial-musson, jan.gʻarbida ekvatorial iqlim. Martning oʻrtacha t-rasi
27—32°, avg .niki 23—26°. Yillik yogʻin sohilning gʻarbi, shim. va markazda
1000– 2000 mm, sohilning sharqi va Akkrada 650–750 mm. Noyab.—dek.da Sahroi
Kabirdan quruq va issiq shamol esib turadi. Daryolar koʻp, ostonali, seryomgʻir
mavsumda kemalar qatnaydi. Eng katta daryosi — Volta. Bosumtvi (34 km2, chuq. 71
m) G.dagi yagona koʻldir. Maydonining 10%i oʻrmon. Qimmatbaho daraxtlar (vava,
maxagoni, utile, makore va b.), sohilda mangra chakalakzorlari koʻp.
Hayvonlardan fil, arslon, buyvol, gippopotam, sirtlon, maymun, kiyik, qushlar,
ilon (kobra, mamba), hasharot (sese pashshasi) va b. bor. Milliy bogʻlari —
Mole, Ditya va b.



https://uz.wikipedia.org/wiki/Galaktika

Galaktika (yun. Galaktikos — sutli, sutsimon) — umumiy oʻzaro tortishish kuchi
b-n bogʻlangan hamda Quyoshni ham oʻz ichiga olgan 200 mlrd.dan ortiq yulduzning
ulkan gravitatsion sistemasi. G.da yulduzlardan tashqari yulduzlararo muhit —
gaz, chang va turli mayda kosmik zarralar ham bor. Umumiy koʻrinishi jihatidan
mashhur Andromeda tumanligi b-n deyarli bir xil, oʻlchami jihatdan esa undan
sezilarli farq qiladi. Diametri taxminan 30 ming parsek (pk); 1 pk=206264,8
astronomik birlik (a.b.)=3,2615 yorugʻlik yili (yo.y.)=30,8561015 m; umumiy
massasi taxminan 2–1041 kg (10y ta Quyosh massasiga teng). Quyoshga yaqin
atrofda zichligi ~4-10"21 kg/m3. G.ning oʻzbek tilidagi nomi Somon yoʻli, chunki
qadimdan yulduzlar maʼlum bir tekislikka (G. ek-vatoriga) nisbatan zich
joylashib olganligi kuzatilgan boʻlib, ota-bobolarimiz uni arava ketidan
toʻkilib borgan somondan hosil boʻlgan yoʻlga, yunonlar esa yerga toʻkilgan
sutga oʻxshatganlar. Yunon faylasufi Demokrit Somon yoʻli son-sanoqsiz
yulduzlardan iborat deb taxmin qilgan edi. Shunday ekanligini birinchi boʻlib G.
Galiley isbotladi (1610). Ingliz astronomi V. Gershel 18-a.da G.ni izchil
oʻrgana boshladi. Keyinchalik uni jahondagi koʻp olimlar oʻrganishdi va G.ning
yangi-yangi qirralarini aniqlashdi. Oʻzbekistonda G.ga doir masalalar asosan
Oʻzbekiston FA Astronomiya in-tida va Oʻzbekiston Milliy unti astronomiya
kafedrasida oʻrganiladi.

G. markazi Qavs yulduzlar turkumida joylashgan. U koʻproq changdan iborat qalin
qatlam b-n oʻralgan. G. markazining yorqinligi 1042 erg/s. Oʻzak, asosan, qizil
gigantlar, quyi spektralsinflarning mitti yudduzlaridan iborat. G.miz oʻzagi va
Somon yoʻli qismi bir qarashda tinch, sokin boʻlib koʻrinadi. Aslida esa ularda
tinimsiz va joʻshqin kechayotgan turli fizik jarayonlar, jumladan, yulduzlar
portlashi, gaz oqimi uzluksiz ajralib turishi yoki murakkab toʻqnashuvlari,
yulduzlar kollapega uchrash holatlari, pulsar va qora oʻralarning vujudga
kelishi hodisalari kuzatiladi.

Galaktika yulduzlar, yulduz qoldiqlari, yulduzlararo gaz-chang va qora moddadan
iborat katta, gravitatsiya bilan bogʻlangan tizimdir. „Galaktika“ soʻzi yunoncha
galaksias (yunon. γαλαξίας) dan olingan boʻlib, „sutli“, degan maʼnoni bildiradi
(Somon Yoʻlining toʻkilgan sutga oʻxshashidan). Galaktikalar turli xil:
yulduzlari soni 10 milliondan (107) oshmaydigan mitti galaktikalardan to yuzlab
trillion (1014) yulduzlarga ega bahaybat galaktikalargacha maʼlum.

Galaktikalarda turli miqdorda yulduz tizimlari, klasterlari va yulduzlararo
bulut topiladi. Ushbu jismlar orasida siyrak gaz-chang va kosmik nurlar boʻladi.
Qora modda aksariyat galaktikalarning massasining 90 %ini tashkil etishi taxmin
qilinadi. Kuzatuvlar shuningdek deyarli barcha galaktikalar markazida oʻta katta
qora tuynuklar borligidan dalolat bermoqda. Somon Yoʻli markazida kamida bitta
shunday jism mavjud.

Galaktikalar tarixan ularning shakliga binoan turkumlarga ajratilgan. Keng
tarqalgan shakl elliptik galaktikadir, uning profili ellipsni eslatadi. Spiral
galaktikalar esa spiralsimon disk shaklidadir. Noaniq yoki gʻayrioddiy
shakllilar notoʻgʻri galaktika deyiladi, bunday shaklga ular qoʻshni
galaktikalar taʼsiri tufayli kelgan.

Kuzatiladigan olamda 170 milliarddan (1,7 × 1011) ortiq galaktika mavjud.
Aksariyat galaktikalar diametri 1 000 - 100 000 parsek va bir-biridan millionlab
parsek (megaparsek) uzoqlida joylashgan. Galaktikalararo fazo juda siyrak gazdan
(~1 atom/m3) iborat. Koʻpchilik galaktikalar galaktika guruhlariga yigʻilgan,
ular esa oʻz navbatida superklasterlarga toʻplangan. Eng katta miqyosda
galaktikalar iplarga jamlangan va nihoyatda keng boʻshliq bilan oʻralgandir.

Galaktika atamasi yunoncha galaksias (γαλαξίας, "sutli") yoki kyklos („yumaloq“)
galaktikos („sutli“) soʻzlaridan olingan boʻlib, galaktikamiz — Somon Yoʻlining
osmondagi koʻrinishiga ishoradir. Yunon mifologiyasida, Zevs oddiy ayoldan
tugʻilgan oʻgʻli Geraklni Gera uyqudaligida uning ilohiy sutini emsin va oʻlmas
boʻlsin uchun koʻksiga qoʻyadi. Gera toʻsatdan uygʻonib, uni notanish bola
emayotganini koʻradi va bolani uloqtiradi, suti esa osmon boʻylab Somon Yoʻli
koʻrinishida toʻkiladi.

Astronomik adabiyotda Somon Yoʻli haqida gap ketganda, bosh harf bilan
Galaktika, boshqa hollarda esa galaktika, deb yoziladi.

William Herschel 1786-yili tumanliklar katalogini tuzayotganida M31 kabi ayrim
jismlarni spiral tumanlik, deb nomlagan edi. Keyinchalik bular aslida ulkan
yulduzlar toʻplami ekanligi aniqlangach, orol olamlar, deb atala boshlandi.
Biroq olam atamasi ostida butun borliq nazarda tutilishi tufayli bu jismlar
galaktika, deb qarala boshlandi.

Galaktika ichida ekanligimiz va olamda boshqa galaktikalar ham borligini
tushunib yetish tungi osmondagi Somon Yoʻli va boshqa tumanliklarga aloqador
kashfiyotlar bilan parallel kechgan.

Yunon faylasufi Demokrit (EA 450–370) Somon Yoʻli nomli tungi osmondagi yorqin
band alohida yulduzlardan tashkil topishi mumkinligi haqida fikr yuritgan edi.
Arastu (EA 384–322) esa Somon Yoʻli „ulkan, koʻp sonli va bir-biriga yaqin
yulduzlarning alangalanishidan“ vujudga kelgan, bu alangalanish esa Yer va Oy
orasida, atmosferaning yuqori qatlamida sodir boʻlgan, deb hisoblagan
edi.Samoning bu burchagidan narigi burchagigacha injular shodasiday sochilgan
sirli va guzal kuprik "Somon yo‘li" deb ataladi. Qadim zamonlarda ham odamlar
unga tikilib, biz kabi zavqlanganlar va uning asli nimaligini bilmasdan turib,
unga uzlarycha guzal nomlar berishgan. Masalan, nasroniylik dini paydo bo‘lgan
zamonlarda odamlar Somon Yulini farishtalarni osmonga olib chiqadigan yul, deb
bilishgan. Yana ular buni osmon gumbazidan tashqarida nima borligini yerliklar
kuradigan tuynuklar deb ham uylashgan. Shunisi qiziqki, Somon yulining paydo
bulishi haqidagi haqiqat u haqdagi afsonalar kabi guzaldir. Hozirgi bilimlar
asosida biz galaktikamiz shaklini soat kabi dumaloq va tekis deb tushunamiz.
Agar unga tepadan qarash imkoniyati bulganida edi, uning soatga uxshashligiga
rostdan ham ishonch hosil qilgan bulardik. Lekin biz galaktika ichkarisida
bulganimiz uchun, tepaga qarab, soat gardgapini ichkaridan kuramiz va bu gardish
bizning atrofimizda aylanayotganini kuzatamiz. Aslida, Somon yuli ham millionlab
yulduzlardan iborat. Galaktikamizda uch milliardcha yulduz borligi ma’lum. Biz
ularning hajmi haqida ham tasavvurga egamiz. Quyosh nuri Yerga 8 daqiqada yetib
keladi. Galaktikamiz markazidan Quyoshgacha nur 27 ming yilda yetib boradi.
Galaktikamiz uz o‘ki atrofida xuddi gildirakday aylanadi. Uning bir bora tuliq
aylanib chiqishi uchun 200 000 000 yil kerak. Kenja Olimpiador (taxminan
495–570) bu qarashni agar Somon Yoʻli Yerga shunchalik yaqin boʻlganida u turli
vaqtda turlicha koʻrinishi va parallaksi boʻlishi kerak edi, deb tanqid qilgan.
Ushbu gʻoya keyinchalik Islom dunyosiga taʼsir etgan.

Mohaniy Muhammadga koʻra, arab astronomi Ibn al-Haysam (965–1037) Somon Yoʻli
parallaksini birinchilardan boʻlib kuzatgan va oʻlchagan, shu yoʻl bilan u
„Somon Yoʻli parallaksi yoʻqligini, demak u Yerdan juda uzoq va atmosferada
emasligini aniqlagan.“ Markaziy Osiyolik astronom Abu Rayhon Beruniy (973–1048)
Somon Yoʻlini „tumansimon yulduzlarga oʻxshash sanoqsiz qismlar toʻplami,“ deb
taʼriflagan. Andalusiyalik astronom astronomer Ibn Bajja esa Yupiter va Mars
birlashishi kuzatuviga tayanib Somon Yoʻli bir-biriga deyarli tegib turadigan
darajada yaqin yulduzlardan iborat, ulardan kelayotgan yorugʻlik Yer va Oy
orasidagi moddadan qaytib, yaxlit koʻrinadi, deb taxmin qilgan. XIV asrda
suriyalik Ibn Qayim al-Jauziya Somon Yoʻlini „qoʻzgʻalmas yulduzlar kurrasi
ichida joylashgan minglab mitti yulduzlar,“ deb taʼriflagan.

Somon Yoʻli koʻplab yulduzlardan iborat ekanligiga faktik isbot 1610-yili
osmonga teleskop orqali qaragan italyan astronomi Galileo Galilei tomonidan
keldi. 1750-yili ingliz astronomi Thomas Wright Olam haqida oʻzgacha nazariya
yoki yangi faraz (ingl. An original theory or new hypothesis of the Universe)
nomli ishida galaktikani Quyosh tizimiga oʻxshash, biroq undan ancha katta
miqyosdagi gravitatsiya kuchlari bilan bogʻlangan tumonat yulduzlardan iborat
aylanuvchi jism, deb toʻgʻri taxmin qildi. Bunday yulduzlar diski shu disk
ichidagi nuqtai nazarimizdan osmonda tasma boʻlib koʻrinadi. 1755-yilgi
traktatida Immanuel Kant Wright'ning Somon Yoʻli tuzilishi haqidagi bu fikrini
kengaytirdi.



https://uz.wikipedia.org/wiki/Forobiy

Forobiy (taxallusi; toʻliq nomi Abu Nasr Muhammad ibn Muhammad ibn Uzlugʻ Tarxon
Forobiy) (873, Forob shahri — 950, Damashq) — Oʻrta Osiyoning ulug Turkiy
mutafakkiri va qomusiy olimi. Yunon falsafasini chuqur bilgani, unga sharxlar
bitganligi va jahonga targʻib qilgani hamda zamonasining ilmlarini puxta
oʻzlashtirib, fanlar rivojiga ulkan hissa qoʻshgani uchun "al Muallim assoniy"
("Ikkinchi muallim", Aristoteldan keyin), "Sharq Arastusi" nomlariga sazovor
boʻldi. F. Sirdaryo sohilidagi Forob (Oʻtror) degan joyda turkiy qabilaga mansub
harbiy xizmatchi oilasida tavallud topadi. Oʻsha davrda Movarounnahrda
somoniylar sulolasi hukmronlik qilayotgan edi. Boʻlajak faylasuf boshlangʻich
bilimini Oʻtrorda olgandan soʻng , oʻqishini Toshkent, Samarkand va Buxoroda
davom ettirdi. F. ilmini yanada chuqurlashtirish maqsadida Bagʻdodga yoʻl oladi.
Olim yoʻlyoʻlakay Eronning yirik shaharlari Ray, Hamadon, Isfahon va boshqa
joylarda boʻladi. Bagʻdodda Yaqin va Oʻrta Sharq mamlakatlaridan kelgan talaba
va olimlar toʻplangan edi. Bu yerda koʻzga koʻringan olimu fuzalolar bilan
tanishdi, yunon falsafiy maktabi, turli fan sohalari namoyandalari bilan
uchrashib, ulardan ilm sirlarini oʻrgandi. Mas, Abu Bashar Matta ibn Yunusdan
(870—940) yunon tili va falsafasini, Yuhanna ibn Hiylondan (860—920) esa
tibbiyot va mantiq ilmini oʻrgandi. Baʼzi tarixiy manbalarda keltirilishicha, F.
70 dan ortiq tilni bilgan.



https://uz.wikipedia.org/wiki/Filadelfiya

Filadelfiya — Pennsilvaniya shtatidagi eng katta shahar. Aholi soni boʻyicha
AQShdagi beshinchi eng katta shahardir.

Filadelfiya - AQShning shim.sharqiy qismidagi shahar, Pensilvaniya shtatida,
Delaver daryosining quyi oqimida, Atlantika okeani soqilida joylashgan. Aholisi
1,5 mln. kishi (2002). Dengiz porti. Transport yoʻllarining muhim chorrahasi.
Aeroporti xalqaro ahamiyatga ega. AQSH ning eng muhim sanoat, savdomoliya va
madaniyat markazlaridan. Sanoati koʻp tarmoqli. Yetakchi sanoat tarmogʻi —
mashinasozlikning turli sohalari: sanoat jihozlari ishlab chiqarish, aviatsiya,
raketa-kosmik, harbiy, kemasozlik, avtomobilsozlik, elektrotexnika,
radioelektronika sanoatlari, nazoratoʻlchov priborlari, temir yoʻl vagonlari va
lokomotivlar ishlab chiqarish Shuningdek, kimyo (jumladan, kimyofarmatsevtika,
lokboʻyoq, neft kimyosi mahsulotlari ishlab chiqarish), neftni qayta ishlash,
oziq-ovqat, tikuvchilik, poligrafiya sanoatlari rivojlangan. Sellyulozaqogʻoz,
oynashisha, toʻqimachilik, mebel sanoati korxonalari mavjud. Metropoliten
qurilgan. Teatrlar, muzeylar, nafis sanʼat akademiyasi bor. Shaharga 1682 yilda
asos solingan. F.da 1776 yilda AQSH mustaqilligi eʼlon qilingan. 1790—1800
yillarda mamlakat poytaxti. Turizm rivojlangan. Harbiydengiz bazasi.



https://uz.wikipedia.org/wiki/Erkin_kurash

Erkin kurash - (ingl. Freestyle wrestling, frans. Lutte libre ) yakkakurash
sport turlaridan biri. Ikki sportchining bir nechta sport usullari orqali
bajaradigan harakatlari orqali bahslashiladi. Yunon-rum kurashidan farqli
o'laroq bu sport turida sportchini oyoqlaridan ushlab usul qo'llash mumkun.
Erkin kurash zamonaviy Olimpiada Oʻyinlari start olgan 1896-yildan buyon
dasturda boʻlib kelgan.

Erkin kurash — sport turi, ikki kishi (sportchi)ning belgilangan qoidalar
asosida gʻoliblik uchun olishuvi. Erkin kurash musobaqalari diametri 9 m (yoki
oʻlchami 12x12 m) sport maydonida oʻtkaziladi. Erkaklar 55, 60, 66, 74, 85, 97
va 120 kg , ayollar 48, 52, 57, 63, 70, 78 va 78 kg dan ziyod vazn toifalarida
kurashadilar. Musobaqalashish vaqti 2 minutdan 3 davra, davralar orasidagi
tanaffus 30 sekunddan. Erkin kurashda siltab tortish, qayirib va aylantirib
tashlashga, oyoq qismidan ushlab usullar bajarishga ruxsat etiladi. Bajarilgan
usullar 5 (sof gʻalaba), 4 (texnik ustunlik yoki chetlatish), 3, 1 ochko bilan
baholanadi. Gʻolib toʻplagan ochkolariga koʻra aniqlanadi. Agar qurashchilardan
biri 5 ochkoga mos usul bajarsa, 1, 2-davrada ketmaket gʻolib deb topilsa,
raqibidan 6 ochko farq bilan oʻzib ketsa, shuningdek, hakamlar, murabbiylar va
shifokorlar qaroriga koʻra ham olishuv muddatidan oldin toʻxtatiladi.

Qadimdan koʻplab xalqlarning milliy kurash turlarida hozirgi Erkin kurashda
qoʻllaniladigan usullar boʻlgan (qarang:Kurash). Yunonistonda oʻtkazilgan
olimpiada oʻyinlari dasturiga miloddan avvalgi 708 yildan boshlab Erkin kurashga
oʻxshash kurash musobaqasi kiritilgan. Erkin kurashning zamonaviy qoidalari
19-asrning 2-yarmida Buyuk Britaniyada ishlab chiqilgan. 1894 yilda AQShning
SentLuis shahrida ilk yirik musobaqa tashkil qilingan. Erkin kurash musobaqalari
1904 yildan zamonaviy olimpiada oʻyinlari dasturidan oʻrin olgan. oʻyinlari va
yunonrum kurashi turlarini rivojlantirish maqsadida 1912-yilda Xalqaro havaskor
kurashchilar assotsiatsiyasi (FINA) tuzilgan, unga 154 davlat (Oʻzbekiston
1992-yildan) aʼzo. Erkin kurash boʻyicha 1951-yildan erkaklar, 1995-yildan
ayollar oʻrtasida jahon chempionatlari oʻtkazib kelinadi.

Oʻzbekistonda Erkin kurash 20-asrning 50-yillaridan ommalasha boshladi. 1956
yildan erkaklar, 2003 yildan ayollar oʻrtasida Oʻzbekiston chempionatlari
oʻtkazilayapti. 20-asrning 90-yillaridan "Mustaqillik kubogi" Granpri
musobaqasi, yoshlar oʻrtasida jahon chempionati kabi nufuzli musobaqalarning
tashkil etilayotgani mamlakatda Oʻzbekistonda Erkin kurashning rivojlanishiga
zamin yaratdi. Kursat Ablayev, Georgiy Vanyuxin, Aleksandr Gorelik, Qoʻldosh
Asraqulov, Obid Nazirov, Rahmonberdi Ahmedov, Salim Abduvaliyev, Maʼmur Roʻziyev
kabi murabbiylar rahbarligida Leonid Shipilev, Arsen Fadzayev, Maxarbek
Xadarsev, Ruslan Xinchagov, Ramil Ataulin, Adham Ochilov, Dilshod Mansurov,
Magomed Ibragimov, Artur Taymazov singari erkin kurashchilar olimpiada va Osiyo
oʻyinlarida, jahon va Osiyo chempionatlari hamda boshqa nufuzli musobaqalarda
gʻolib chiqishgan. Konstantin Mixaylov, Ravil Biktyakov, Tohir Gʻulomov kabi
oʻzbekistonlik hakamlar xalqaro erkin kurash musobaqalarini boshqarishadi.
Respublikadagi 715 ta sport maktabi va toʻgarakda 286 murabbiy qoʻl ostida 8780
kishi erkin kurash bilan shugʻullanadi. Ulardan 4807 nafari sport darajasi va
unvoniga ega. Oʻzbekiston oʻzi ishtirok etishga muvaffaq boʻlgan 5 ta Yozgi
Olimpiada Oʻyinlarida jaʼmi 20 ta medal olgan boʻlsa, shundan 7 tasi (4 ta oltin
va uchta kumush) kurashchilari hissasiga toʻgʻri keladi.



https://uz.wikipedia.org/wiki/Energiya

Energiya (qad. yun. ἐνέργεια ) fizik tizimning boshqa fizik tizimlarga nisbatan
ish bajara olish qobiliyati miqdoridir.

Energiya (yun.— harakat, faoliyat) — har qanday koʻrinishdagi materiya, xususan,
jism yoki jismlar tizimini tashkil etuvchi zarralar harakatining hamda bu
zarralarning oʻzaro va boshqalar zarralar bilan taʼsirlarining miqdoriy
oʻlchovi. Xalqaro birliklar tizimida E. xuddi ish kabi joulda; atom fizikasi,
yadro fizikasi va elementar zarralar fizikasida esa elektronvolt on oʻlchanadi.
E. yoʻqdan bor boʻlmaydi va mavjud E. yoʻqolmaydi, faqat u bir turdan ikkinchi
turga oʻtadi (q. Energiyaning saqlanish va aylanish qonuni). Fizikaaa materiya
oʻzaro bogʻlangan modda va maydon shaklida oʻrganiladi. Materiyaning
harakatlariga mos holda E. shartli ravishda mexanik, ichki, elektromagnit,
kimyoviy va boshqalar turlarga ajratib tekshiriladi. Mas, kimyoviy E.
elektronlarning kinetik E.si hamda elektronlarning bir-biri va atom yadrolari
bilan oʻzaro taʼsirlari natijasida vujudga kelgan E.lar yigʻindisiga teng .
Muayyan tizimning holatini ifodalovchi parametrlarga bogʻliq boʻlib, tizimning
har bir holatiga aniq bir E. qiymati toʻgʻri keladi. Tizim1shng istalgan
holatidagi E. qiymati tizim bu holatga qanday usul bilan kelganligiga bogʻliq
emas. Binobarin, E. tizim holatining funksiyasidir. Tutash muhit yoki maydon
uchun E. zichligi va E. oqimi tushunchalari qoʻllaniladi. Birlik hajmdagi
energiya E. zichligi va E. zichligining uning tarqalish tezligiga koʻpaytmasiga
teng kattalik esa E. oqimi deb ataladi. Tartibsiz harakatlanuvchi juda koʻp
zarralardan iborat tizimlarning , yaʼni makroskopik jismlarning oʻzaro taʼsirida
issiklik miqdori muhim rol oʻynaydi. Tizimning mexanik harakatlanishi uchun
tashqi kinetik E.sini, boshqa tizimlar bilan maydonlarning oʻzaro taʼsiri tashqi
potensial E.sini hosil qiladi. Tizimning tashqi E.si tashqi kinetik va tashqi
potensial E.lari yigʻindisiga teng . Makroskopik harakatsiz, boshqa tizimlar va
maydonlar bilan oʻzaro taʼsir qilmagan tizim E.si uning ichki energiyasi
boʻladi. Tizimning har qanday holatidagi ichki E.si aniq qiymatga ega, yaʼni
ichki E. holat funksiyasidir. Tizimni tashkil qilgan atomlar va molekulalarning
E.lari, ular tarkibidagi elektronlar, yadrolarning oʻzaro taʼsir E.lari va h.k.
ichki E. tarkibiga kiradi.

Barcha tabiat hodisalari, insonning butun hayoti va faoliyati E. bilan bogʻliq.
Keng koʻlamli energetika sohasi E. tushunchasiga asoslangan. E. shakllarini
oʻzaro almashtirish, E.ni uzoq masofalarga uzatish, uning maʼlum manbalaridan
foydalanish, yangi E. manbalarini qidirish kabi masalalar fan va texnika uchun
asosiy muammolardan biri hisoblanadi. Suv, shamol, oʻrmon, koʻmir, neft, gaz
kabi cheklangan yer boyliklaridan katta surʼatlar bilan foydalanilishi
natijasida ular tobora kamayib bormoqda, binobarin kishilik jamiyati oldida
turgan dolzarb masala yangi E. manbalarini qidirib topish. Hozirgi kunda
diqqatga sazovor boʻlgan yangi E. manbalari Quyosh (q. Geliotexnika,
Geliofizika) va atom yadrosi hisoblanadi. Ogʻir element yadrolarining
parchalanishidan hosil boʻladigan E.dan xalq xoʻjaligida tobora keng
foydalanilmoqda (q. Atom reaktori, Atom elektr stansiyasi). Yengil element
yadrolari qoʻshilishidan ogʻirroq element yadrolari paydo boʻlishida ajralib
chiqadigan E.dan foydalanish eng muhim masalalardan biri hisoblanadi.



https://uz.wikipedia.org/wiki/Deduksiya

Deduksiya – oldindan mavjud bo’lgan bir umumiy haqiqat, umumiy prinsipning
o’ziga xos tartibli fikrlash va mantiq qoidalariga asoslangan holda, maydaroq,
yakka holatlarga tadbiq qilinishiga aytiladi. Deduksiyada umumiy bir gipoteza
hayotdagi mavjud yakka holatlar orqali tekshirib chiqiladi. Bu umumiy prinsip
oldindan mavjud, va holatlarni faqatgina bu prinsipni tekshirish, tatbiq qilish
uchungina o’rganiladi. Bu yerda birlamchi o’rinda mantiq turadi; tajriba esa
ikkilamchi hisoblanadi.

Deduksiya (lot. deductio — xulosa chiqarish) — mantsh qoidalariga koʻra xulosa
chiqarish. Dastlab formal man-tikda umumiylikdan xususiylik, ayrimlik tomon
muhokama yuritish D. deb atalgan. Mas, "Barcha metallar elektr utkazuvchandir
(umumiy) va "Mis — metall" degan ikki hukm (asos)dan deduktiv yul b-n "Mis
elektr utkazuvchandir" degan xususiy yangi hukm (xulosa) chiqariladi.
Induksiyanmng karama-qarshisi. Mantiqqa oid adabiyotlarda "D." atamasini
birinchi bor rimlik mantikshunos faylasuf Boetsiy (480— 524) ishlatganligini
taʼkidlaydilar. Biroq, bu taʼlimot sillogizm shaklida birinchi bor Aristotelning
"Birinchi analitika" asarida tahlil qilingan. Keyinchalik D. tushunchasini R.
Dekart, G. Leybnits kabi faylasuflar rivojlantirdilar. Oʻrta asr arab
falsafasida Kindiy, Roziy, Gʻazoliy, Ibn Rushd tomonidan D.ga alohida eʼtibor
berilgan. Unga yangi bilim berish vositasi deb qaraganlar. Forobiy, Ibn Sino
Aristotelning deduktiv mantigʻiga yangilik kiritib mantiqning sillogizm
shaklinigina emas, balki shartli, ayiruvchi kabi shakllarini ishlab chikdilar.
Xulosa chiqarishning yangi (yuqoridagi) usullarini yaratdilar.

Hoz. zamon fanida "D." termini keng maʼnoda qoʻllanilib, muayyan hukmdan mantiq
qonunlari asosida xulosa chiqarish tushuniladi. Agar asos qilib olingan xukm
qaqiqiy va D. qonunlariga rioya qilingan boʻlsa, undan chiqariladigan xulosa ham
haqiqiy boʻladi. D.— isbotnnnt asosiy vositasidir. Shuning uchun fandagi
nazariyalar deduktiv metod natijasida yaratiladi. Odatda, deduktiv metod maʼlum
sohada faktik materiallar toʻplangandan soʻng , ularni chuqur oʻrganish, tizimga
solish va b. maqsadlarda qoʻllaniladi. D. psixologiya va bilish nazariyasitsa
ham amal qiladi. D. psi-xologiyada shaxsning individual tafakkuri jarayonini
oʻrgansa, bilish nazariyasida ilmiy bilish metodi sifatida namoyon boʻladi.
Deduktiv metod turli shakllarda, xususan aksiomatik metod, shuningdek, gipotetik
— deduktiv metod shaklida uchraydi. Mavjud faktik materiallardan deduktiv yoʻl
b-n nazariya yaratishda asos boʻladigan fikrlar majmuasi (aksioma va b.) tanlab
olinib, mantiq qo-nunlari asosida ulardan boshqa bilimlar hosil qilinadi.



https://uz.wikipedia.org/wiki/DJ_Piligrim

DJ Piligrim (asl ismi: Ilhom Yoʻlchiyev Isroilovich) Toshkent shahri, 10 iyun
1976 yil - oʻzbek DJ va qoʻshiqchisidir. Oʻzbek, rus va ingliz tillarida
qoʻshiqlar yozadi. "Piligrim" soʻzi "пилигрим", "ziyoratchi"larni anglatadi.

DJ Piligrim oʻz faoliyatini 1998-yili, GC Records bazasida, Dmitriy Levin bilan
birgalikda boshlagan. Ilk hitlaridan biri "Мне не жить без тебя" ("Sensiz
yasholmasman") oʻsha paytlarda yangilik boʻlmish FM-radiolarida tez-tez
qoʻyilardi. Keyinchalik Piligrim "Koʻk choy", "O Leyla", "Я скучаю"
("Sog'inaman"), "Koʻr boʻlsin", "Ты меня забудь", "Оазис" kabi ashulalari bilan
yanada kengroq mashhurlikka erishdi.

DJ Piligrim boshqa musiqachilar bilan ham ijod qilib keladi. Jumladan, uning
birinchi "Nocherom, vecherom, kecherom" albomidagi "Unutma meni" (Diana
Sharapova bilan), "Ветер перемен" ("Oʻzgarishlar yeli"; Sevara Nazarxon bilan),
"Tanhoman" (Yulduz Usmonova bilan) va "Я встретил девушку" ("Bir qiz uchratdim";
Tohir Sodiqov bilan) kabi ashulalar shunday hamkorliklar namunasidir. Agarda
xonanda boʻlmaganida, fazogir boʻlardi. Vazni 75 kg, Boʻyi 180 sm Shaxsiy e-mail
manzili: info@djpiligrim.com

Sobiq turmush oʻrtogʻi eks "Setora", "Seʼtanho" guruhi aʼzosi Kamilla Xoʻjayeva
("La-la-la" klipida suratga tushgan). Ogʻli Isom.



https://uz.wikipedia.org/wiki/Bulut

Bulut — havodagi suv bugʻlarining kondensatsiyalanish (sublimatsiya) mahsuli
boʻlgan suv tomchilari yoki muz kristallari (yokn har ikkalasining
aralashmasi)dan tashkil topgan, atmosfera (yer yuzasidan tashqari)da vujudga
keladigan muallaq tizim. Kondensatsiya nam havo temperaturasining shudring
nuqtasi (berilgan namlik miqdori va bosim oʻzgarmas saqlanganda havoning suv
bugʻiga toʻyingan vaqgdagi temperaturasi) gacha sovishi natijasida paydo
boʻladi. Hajm birligidagi havo massasi traga bogʻliq holda aniq maksimal
miqdordagi suv bugʻini oʻziga singdira oladi. Maye, normal atmosfera bosimida 1
m3 havo 0° da 5 g , 10°da —9,5 g , 30°da esa 30 g suv bugʻini oʻziga singdira
oladi, ortiqchasi suv tomchilariga aylanadi. B.ning vujudga kelishida havodagi
hoʻllanadigan muallaq qattiq (kristall) va suyuq zarralar katta ahamiyatga ega;
ularning radiusi 10~5—10~3 sm atrofida. Bularda suv bugʻining
kondensatsiyalanishi oʻta toʻyinishdan ancha oldin, yaʼni nisbiy namlik 100%
atrofida boʻlganda yoki undan ham kamda boshlanadi. Bu zarralar maʼlum fizik
jarayonlar natijasida osmonga koʻtarilgan yoqilgʻining yonish mahsulotlari,
dengiz tuzlarining mayda zarralari, kvars changlari va boshqa boʻlib,
kondensatsiya yadrosi deb yuritiladi. Ularning miqdori atmosferada bulut hosil
boʻlishi uchun yetarli darajada mavjud. Suv tomchilaridan tashkil topgan B.da
tomchilar radiusi har xil boʻlib, koʻpchilik hollarda 4 dan 25 mkm ga toʻgʻri
keladi, muz kristallari koʻproq olti qirrali ustun yoki prizma shaklida boʻladi.
Baʼzi sharoitlarda ular kattalashib, yomgʻir, qor, doʻl, jala va h.k. tarzida
yogʻadi. B.ning suvliligi (g/m3) boʻlajak yogʻingarchilik miqdorini aniqlashda
muhim ahamiyatga ega. Issiq nam havo massalarida vujudga keluvchi B.da suvlilik
darajasi sovuq havodagi B.ga nisbatan ancha koʻp boʻladi.



https://uz.wikipedia.org/wiki/Boks

Boks (ingl. boxing, box — «urish» soʻzidan) sportning yakkakurash turlaridan
biridir.

Boks (ing . box — mushtlash, zarb) — sport turi, ikki raqibning sirti charm,
ichi yumshoq qoplamali qoʻlqoplarda qoida asosida yakkamayakka mushtlashish
musobaqasi. B. tarixi miloddan avvalgi davrda Misr va Bobilda uyushtirilgan
yakkamayakka mushtlashish musobaqalariga borib taqaladi. Yunoniston qad.
Olimpiya oʻyinlari dasturida ham shunday musobaqalar boʻlgan. Zamonaviy B.
vatani Angliyadir (16—17-asrlar). B.ning dastlabki qoidalari shu mamlakatda
qabul qilingan (1867). Xalqaro havaskor bokschilar assotsiatsiyasiga (AIBA; 1946
yil asos solingan) 160 mamlakat aʼzo (1999). B. 1904 yildan Olimpiya oʻyinlari
dasturiga kiritilgan, 1974 yildan jahon chempionati, 1979 yildan jahon kubogi
musobaqalari oʻtkazib kelinadi.

Mustaqillik yillarida Oʻzbekistonda ham ilk professional B.chilar yetishib
chikdi: toshkentlik B.chi A. Grigoryan oʻz vazn toifasida 13 marta jahon
chempioni boʻldi (2000 i.).

Mushtumli kurashni tasvirlovchi suratlar va hujjatlar tarixi eramizdan avvalgi
3-ming yillikka borib taqaladi (Iroqda mushtli kurash haqida eslatuvchi 7 ming
yil yoshli tosh lavha topilgani haqida iddao ham mavjud). Qoʻlqopli janglar
haqida hikoya qiluvchi eng qadimiy manbalar Minoy Kritida topilgan (eramizdan
avvalgi 1500-yil).

Qadimgi Yunonistonda bunday janglar pigme, deb atalgan va EA 688-yilda Olimpiya
Oʻyinlariga kiritilgan. Ishtirokchilar charm qoʻlqop kiyib kurashishgan. Qadimgi
Rimda gladiatorlar qilichbozlikdan tashqari shunday mushtumli janglarda ham
qatnashishardi. Keyinchalik bu kurash Rim oqsuyaklari orasida ham tarqalib
ketdi, biroq imperator Oktavian Avgust bunga chek qoʻydi. Ancha vaqt oʻtib,
eramizning 500-yilida bu kurash Buyuk Teodorix tomonidan diniy sabablarga koʻra
taqiqlandi, lekin bu taqiq katta taʼsir koʻrsatmadi.

Zamonaviy boks XVIII asrda shakllana boshladi. 1743-yilda Jack Broughton
bokschilarni oʻlimdan asrash uchun qoidalar (beldan pastga urmaslik, yiqilgan
raqibga tegmaslik kabi) kiritdi. 1867-yili John Graham Chambers tomonidan yangi
qoidalar eʼlon qilindi. XX asrda xalqaro boks tashkilotlari (WBA, WBO, IBF, WBC)
tuzildi.

Boks jangi tomoni 5-6 metrlik kvadrat ringda oʻtkaziladi. Ring atrofi toʻrt
qator arqon bilan oʻraladi. Bokschilar boks qoʻlqoplari kiyishadi. Boks
matchlari odatda har biri 1-3 daqiqalik raundlardan iborat boʻladi.
Ishtirokchilardan biri qulab, referi 10 soniya sanaguncha turmasa (nokaut) yoki
jangni boshqa davom ettira olmaydigan holga kelsa (texnik nokaut), uning raqibi
gʻolib, deb eʼlon qilinadi. Agarda match soʻngigacha bunday vaziyat boʻlmasa,
gʻolib hakamlar tomonidan belgilanadi (yigʻilgan ochkolarga koʻra).

Bokschilar faqat vazni oʻziniki bilan teng raqiblarga qarshi ringga tushishi
zarur, deb belgilangan. Shu sababdan vazn toifalari tushunchasi kelib chiqqan.



https://uz.wikipedia.org/wiki/Biotexnologiya

Biotexnologiya (bio... va yun. techne — mahorat, sanʼat, logos — soʻz, taʼlimot)
— q. x., sanoat va tibbiyotning turli sohalarida tirik organizm va biologik
jarayonlardan foydalanadigan sanoat usullari majmui. Biol. va texnika
imkoniyatlarini birlashtiradigan ilmiy yoʻnalish. "B." terminining vujudga
kelishiga Stenford universiteti (AQSH; 1973) bir guruh olimlarining har xil
xossaga ega irsiy molekulalarini biriktirib rekombinant DNK (istalgan
organizmdan ajratilgan DNKning ikki yoki undan ortiq qismlarini in vitro
sharoitida birikishidan vujudga kelgan hosila) olishi sabab boʻldi. Shundan
keyin biol. fani yutukdaridan kelib chiquvchi, yaʼni tirik organizmlar hayot
faoliyatida ishtirok etadigan barcha kimyoviy, fizikaviy va biologik
jarayonlarni oʻrganish natijalari tatbiq etilgan texnologik jarayonlarni
ifodalashda "B." terminidan foydalanila boshlandi. B. mikrobiologiya, biokimyo,
bioorganik kimyo, molekulyar biologiya, fiziologiya, genetika, molekulyar
genetika, genetik injeneriya va boshqa yutugʻiga asoslanadi. B.ning
mikrobiologik B., membranalar B.si, immobillashgan fermentlar B.si, xujayra
B.si, gen va xujayra injeneriyasi B.si kabi sohalari mavjud.

Mikrobiologik B. mikroorganizmlar hayot faoliyatidagi jarayonlarga asoslangan
boʻlib, bu sohada fermentli preparatlar, antibiotiklar, aminokislotalar,
gormonlar, oqsil moddalari va xalq xoʻjaligining turli tarmoklari uchun zarur
metabolitlar sintez qilinadi. Mac, Oʻzbekiston FA Mikrobiologiya institutida
mikrobiologik B. asosida oʻsimlik chiqindilari (gʻoʻzapoya, changʻaloq, somon va
chiqindilar)dan chorva mollari uchun ozuqa tayyorlashga erishildi; ayrim
mamlakatlar (Braziliya)da maxsus mikroblar vositasida sellyulozadan qand yoki
spirt olish, mol goʻngidan metan gazi olish B.si (ayniqsa, Xitoy, Braziliya va
Yevropa mamlakatlarida) juda yuqori iqtisodiy samara bermoqda.

Membranalar va immobillashgan fermentlar B.si vositasida xilmaxil jarayonlarni
oʻlchash va nazorat qilish uskunalari ishlab chiqarish mumkin. Shuningdek,
fermentlar imobillashganda (biror bir sathga kimyoviy biriktirilganda) ularning
aktivligi ortib, funksional holati bir qadar muddatga uzayadi. Bundan foydalanib
biotexnologik jarayonlar (mas, membranalar oʻtkazuvchanligini boshqarish usuli,
fermentlarni mobillash va boshqalar) yaratilgan. Bu sohada OʻzMU biol. va kimyo
fakulteti (B. O. Toshmuhamedov, O. K. Toshmuhamedova, A. I. Gagelgans, M. M.
Rahimov va boshqalar)ning hissasi katta.

Xujayra B.si oʻsimlik, hayvon va odam xujayralarining sunʼiy sharoitda oʻsishi
hamda koʻpayishi mikroorganizmlarnikiga oʻxshashligiga asoslangan. Odam va
hayvon xujayralarini sunʼiy oʻstirish nodir biologik preparatlar, antitelalar va
oqsil gormonlarini sanoat miqyosida ishlab chiqarish imkonini berdi. Oʻsimlik,
hayvon va odam kasalliklarini aniqlash uchun monoklonal antitelalar
(boshlangʻich birgina xujayra avlodlari ishlab chiqaradigan antitelalar) asosida
oʻta sezuvchan diagnostik vositalar ishlab chiqarish yoʻlga qoʻyildi. Jumladan,
Oʻzbekiston FA Yadro fizikasi instituti krshidagi "Radiopreparat" korxonasida va
OʻzR Sogʻliqni saklash vazirligining Onkologiya va radiologiya institutida rak
kasalligining ayrim turlarini oddindan aniklaydigan biotexnologik vositalar
ishlab chiqarilmoqda. Fiziologik aktiv ikkilamchi birikmalarni sintez qilish
faqat oʻsimlik xujayralariga xos xususiyatdir. Bunday moddalarga tibbiyotda va
sanoatning turli sohalarida ishlatiladigan alkaloidlar, glikozidlar, jumladan
steroidli saponinlar, steroidli gormonal preparatlar olishda ishlatiladigan
moddalar, efir yogʻlar, polisaharidlar, fitogormonlar va h. k. kiradi.
Oʻstirilayotgan hujayra, odatda qaysi oʻsimlikdan olingan boʻlsa, shu oʻsimlikka
xos ikkilamchi moddalarni sintez qiladi. Ammo xujayralarda sintez kdpinadigan
biomassa miqdori oʻsimlik organlaridagiga nisbatan ancha kam boʻladi. Shuning
uchun rentabelligi sanoat usulidagi xujayra B.si uchun tez oʻsadigan, yuqori
biosintetik xususiyatga ega, oddiy ozuqali muhitda ham oʻsadigan, osmotik va
mexanik taʼsirotlarga chidamli mutant liniyalar kerak.

Hujayra B.sining yana bir xususiyati xujayra totipotentligi, yaʼni sunʼiy
oziklantirish va parvarishlash bilan bir xujayradan yetuk oʻsimlik olishdir.
Mac, pomidor, tamaki, beda, sabzi va boshqa oʻsimliklar mana shu xususiyat
asosida yetishtirildi; Oʻzbekiston Genetika va oʻsimliklar eksperimental
biologiyasi institutida oʻsimlik hujayralaridan yetuk oʻsimlik yaratish ustida
ilmiy ishlar olib borilmoqda. Hujayralarni sunʼiy oʻstirish va parvarishlash
asosida oʻsimliklarni klonal (vegetativ) koʻpaytirish B.si shakllandi (bu 90
oilaga mansub 433 oʻsimlik turi uchun ishlab chiqilgan). Bu usul kartoshka, meva
daraxtlari va gullarning virussiz navlarini yaratish, seleksion fondni boyitish
va yangi navlar yetishtirish imkoniyatini beradi.

Gen va hujayra injeneriyasi B.si genetik injeneriya hamda hujayra
injeneriyasining sintezidan vujudga keldi. B.ning bu soxasi yordamida
mavjudotning maqsadga muvofiq foydali xossaga ega mikrob shtammlari, hujayra
xillari, oʻsimlik navlari va hayvon zotlarini yaratish mumkin. Gen va hujayra
injeneriyasi B.si injenerlik usuli bilan tirik mavjudotlarning oʻzgartirilgan
irsiyati molekulyar genetikasini mukammal oʻrganish, foydali genlarni izlab
topish va kerakli miqdorda ajratib olish, begona genlarni hujayra ichiga
kiritib, irsiyatga ulash, ulangan genlarni yangi irsiyatda aktiv faoliyatini
taʼminlab beruvchi vektor molekula (tarkibida restriktaza uchun fakat birgina
eng qulay kesilish joyiga ega, transformatsiya boʻlgan hujayralarni saralashni
osonlashtiruvchi marker gen saqlovchi va maksadga muvofiqyot genni xoʻjayin
irsiyatiga ulab, uning mustaqil ishlashini taʼminlovchi molekulyar konstruksiya)
yaratish, irsiyati oʻzgartirilgan hujayradan dori-darmon, ozuka moddalar,
diagnostik vositalar ajratib olish yoki oʻsimlik navlarini yaratish maqsadida
irsiyati uzgartirilgan hujayradan mukammal oʻsimlik formasini olish, har xil
irsiy belgilarga ega va tabiiy sharoitda changlanmaydigan oʻsimlik hujayralari
protoplastlarini elektr impulsi yoki polivinilpirrolidon ishtirokida^iriktirib,
har ikkala oʻsimlikning foydali xususiyatlariga ega mukammal oʻsimlik
yetishtirish (Germaniyadagi Maks Plank instituti xodimlari pomidor va kartoshka
xujayrasini biriktirib, iddizida kartoshka tuganagi, poyasida pomidor mevasi
yetiladigan yangi gibrid oʻstirdi) boʻyicha talaygina muvaffaqiyatlarga erishdi.

B.ning fan sifatida shakllanishi va rivojlanishida M. A. Aytxojin, A. A. Bayev,
R. G. Butenko, G. P. Gorgiyev, Yu. Yu. Gleba., V. G. Debabov, G. K. Skryabin, K.
G. Skryabin, J. A. Musayev, B. O. Toshmuhamedov, A. F. Xolmurodov va
boshqalarlarning hissasi katta.



https://uz.wikipedia.org/wiki/Bill_Gates

William Henry Gates III (talaffuzi: Uilyam Henri Geyts Uchinchi; 1955-yil,
28-oktabrda tug‘ilgan) yoki Bill Gates (talaffuzi: Bill Geyts) amerikalik
ishbilarmon va filantropdir. Gates Paul Allen bilan birgalikda hozirda jahonning
eng yirik komputer software kompaniyasi boʻlmish Microsoft'ga asos solgan va
bugunda uning raisidir. U dunyoning eng badavlat kishilari roʻyxatida koʻp
yillar davomida birinchi boʻlib turgan. Gates qoʻlida Microsoft ulushining 6,4
foizi mavjud. U shuningdek bir necha kitoblar muallifi hamdir.

Shaxsiy komputer inqilobining yirik arboblaridan biri boʻlgan Gates monopoliyada
ayblanib tanqid etilgan. Shu bilan birgalikda Gates koʻplab ehsonlar qilgan:
2000-yilda rafiqasi bilan tuzgan Bill & Melinda Gates Foundation jamgʻarmasi
orqali tibbiy va ilmiy tadqiqotlarga $36 milliarddan oshiq xayriya ulashgan.

Turmush oʻrtogʻi Melinda Gates'ga 1994-yili uylangan. Uch farzandi bor: qizlari
Jennifer Katharine (1996-yil t.) va Phoebe Adele (2002-yil t.) hamda oʻgʻli Rory
John (1999-yil t.). Bill Gates dindor emas, oʻzini agnostik deb taʼriflaydi.



https://uz.wikipedia.org/wiki/Atmosfera

Atmosfera (yunoncha atmos— bugʻ va sfera) — yer sharini oʻrab olgan va u bilan
birga aylanadigan havo qobigʻi. Atmosfera massasi 5,15-YU15 t boʻlib, yer shari
ogʻirligi (5,977-1021 t)ning taxminan. milliondan bir boʻlagiga teng.
Balandlikka koʻtarilgan sari Atmosfera bosimi va zichligi kamayib boradi.
Atmosferaning qalinligi bir necha oʻn ming km boʻlishiga qaramay, uning asosiy
massasi yer sirtiga yondashgan yupqa qatlamda joylashgan. Atmosfera butun
masalan-sasining taxminan. 50 % yer sirtidan 5 km balandlikkacha boʻlgan
qatlamda, qolgan 50 % esa 30 – 35 km balandlikkacha boʻlgan qatlamda toʻplangan.
Yer sirtida Atmosferaning zichligi YU-3 g/sm³ boʻlsa, taxminan. 700 km
balandlikda 10-16 g/sm³. Atmosfera yuqori qatlamlarining zichligi sayyoralararo
muhitdagi gazlarning zichligiga tenglashadi. Shuning uchun Atmosferaning keskin
chegarasi boʻlmaydi, asta-sekin sayyoralararo fazoga oʻtadi. Atmosferaning
yuqori qatlamlari Quyoshdan chiqadigan radiasiya energiyasi taʼsirida issikdik
olganligi uchun u qatlamlarning zichligi vaqtga, geografik kengliklarga
bogʻliqdir. Atmosfera yuqori qatlamlarining zichligi Quyosh yoritayotgan vaqtda
yoritmayotgan vaqtga qaraganda kattaroq. Shuningdek, Atmosfera yuqori
qatlamlarining zichligi qutb rayonlarida ekvatorial rayonlardagiga qaraganda
kichik. Atmosfera asosan azot (78,09 %), kislorod (20,45 %) va argon (0,93 %)
gazlar aralashmasidan iborat, qolgan qismini karbonat angidrid gazi, vodorod
hamda geliy, neon, kripton va ksenon kabi inert gazlar tashkil qiladi.
Atmosferada juda oz miqdorda metan, azot, oksid, uglerod (I)-oksid va boshqa
tabiiy hamda sanoat gazlari boʻlib, miqdori oʻzgarib turadi. Quruklik va suv
yuzi-dagi doimiy bugʻlanish tufayli Atmosferada suv bugʻi ham boʻladi. Bugʻning
quyuklashuvi bulut va yogʻinlarni hosil qiladi. Havoda doimo har xil kattalikda
chang zarrachalari mavjud. Ularning manbai Yer va kosmik fazodir. Atmosfera
tarkibiga koʻra, asosan gomosfera va geterosfera qatlamlariga boʻlinadi. Yer
sirtidan 90 – 95 km balandlikkacha boʻlgan havo qatlamida yuqorida qayd etilgan
asosiy gazlar (azot va kislorod)ning nisbiy tarkibi oʻzgarmaydi, buni gomosfera
(bir jinsli) qatlam deb ataladi, bu qatlamdan yuqorida esa azot va kislorod
molekulalari zaryadli atomlarga ajraladi va atom ogʻirligi boʻyicha
taqsimlanadi. Buni geterosfera qatlami deb yuritiladi. Shu belgiga asosan
ozonosfera (20 – 55 km) va ionosfera (90 km dan yuqori) qatlamlarini ham
ajratish mumkin. Ozonosfera qatlami tufayli yer yuzida hayot mavjud, chunki
Quyoshdan kelayotgan va hayot uchun zararli boʻlgan har xil nurlarning asosiy
qismi shu qatlamda yutiladi. Ionosfera ionlar konsentratsiyasi taqsimlanishi
boʻyicha 60 km balandlikda D, PO— 140 km balandlikda YE, 220 km dan yuqorida
Fqatlamlarini hosil qiladi. Atmosfera quyosh radiatsiyasining maʼlum qismini
yutadi va sochadi. Atmosferada issiklik koʻproq turbulent (uyurma) harakat,
radiatsiya jarayonlari va suvning fazoviy oʻzgarishlari orqali tarqaladi,
natijada Atmosfera temperatura taqsimlanishi boʻyicha 5 asosiy qatlamga
ajratiladi (jadval). Atmosfera troposfera qatlamining yer sirtidan balandligi
qutb kengliklarida 10 – 11 km, tropik rayonlarda 14–17 km. Troposfera qatlamida
har 100 m balandlikda temperatura 0,6° ga pasayib boradi. Troposferaning yuqori
chegarasida havoning oʻrtacha temperaturasi oʻrta kenglik ustida — 55° — 60°,
ekvatorial sohalar ustida — 70° gacha. Bu qatlamda yer sirtining fizik xossalari
har xil boʻladi. Atmosferaning umumiy sirkulyatsiyasi va

Atmosfera (oʻlchov birligi) — bosim birligi; fizika, kimyo va texnikaning turli
sohalarida keng qoʻllaniladi. Normal yoki fizik Atmosfera atm, Atmbilan, texnik
Atmosfera at, at bilan belgilanadi. 1atm=760 mm simob ustuni== 1,033227
at=1,01325105 Pa. 1 at=735,559 mm simob ustuni==0,967841 ata=0,980665105 Pa.



https://uz.wikipedia.org/wiki/Armanlar

Armanlar (o‘zlarini hay deb atashadi) — xalq, Armanistonning asosiy aholisi
(3,08 mln. kishi, 1992 yil). Shuningdek RF (532 ming kishi), Gruziya (437 ming
kishi), AQSH (700 ming kishi), Fransiya (270 ming kishi), Eron (200 ming kishi),
Suriya (170 ming kishi), Tog‘li Qorabog‘ (146 ming kishi), Livan va Turkiya (150
ming kishidan) va boshqa mamlakatlarda ham yashaydilar. Umumiy soni — 6,55 mln.
kishi. Arman tilida so‘zlashadi. Dindorlari — asosan xristian-miafisiylar.

Halab shaharining xristianlari arman qochqinlari kelganda koʻpaygan. (1915-yilgi
arman genotsidi). Birinchi arman qochqinlari kelganda (1915—1922) Halab aholisi
1922-yili 156 748-kishi boʻldi, shulardan: musulmonlar 97 600-kishi (62,26 %),
xristian-katoliklar — 22 117 (14,11 %), iudaylar — 6 580 (4,20 %), evropaliklar
shu vaqtda — 2 652 (1,70 %), Arman qoshqinlari — 20 007 (12,76 %) va
boshqalari — 7 792 (4,97 %). Yekіnshі armyan bosqindari 1923 jili keldі..
1923—1925-yillari shaharga 40 000-arman keldi, Aleppo aholisi 1925-yilining
oxirlarida 210 000-kishiga koʻpaydi. Ularning ichida: armanlar 25 %. 1944-yili
Aleppo aholisi 325 000-kishi boʻldi, ularning-112 110 (34,5 %) xristianlar
(armanlar — 60 200). Aleppo xristianlarining yarmi 1947-yilgacha armanlar
boʻldi. Aytish joyizki undan keyin arman repatriatsiyasi davrida armanlarning
koʻpchiligi Sovet Armanistoniga koʻchdi (1946—1967).



https://uz.wikipedia.org/wiki/Arablar

Arablar, al-arab — G‘arbiy Osiyo va Shim. Afrikadagi arab mamlakatla-rida
yashovchi xalqlar guruhi. Umumiy soni 199 mln. kishi (1992). A., asosan Afrika
va Osiyo mamlakatlarida: Misr, Sudan, Liviya, Tunis, Jazo-ir, Marokash, Livan,
Suriya, Iroq, Iordaniya, Saudiya Arabistoni, Yaman va boshqa yerlarda yashay-di,
bu mamlakatlar aholisining qariyb 80% ini tashkil qiladi. Katta yevrope-oid
irqiga mansub. Arab tilida suzla-shadi. A. ko‘pchiligi sunniylar. Bundan
tashqari, A. ichida musulmon dinining bir qancha mazhablari mavjud; shialar —
Iroq, Yaman, Suriya va Livanda; ibo-diylar — Shim. Afrikada; zaydiya va
is-moiliylar — Shim. va Sharqiy Iroqda, Livanning tog‘li tumanlarida
yashaydi-lar. Misr, Livan, Suriya va Iordaniyada yashovchi A.ning bir qismi
xristian di-niga e’tiqod qiladi. Asl vatani Ara-biston ya.o. Mil. av. 1-ming
yillikda va milodning dastlabki yillarida A. Su-riya, Iroq, Shim. Afrika
yerlariga kelib joylashgan. Mil. av. 1-ming yillikda dastlabki arab davlatlari —
Palmi-ra (Tadmor), Nabateya va Lihyon vujudga kelgan. 5-a.da bir qancha arab
davlatla-ri (G‘asson va Laxm; Shim. Arabistonda) paydo buladi. 6 — 7-a.larda
ayrim arab elatlari tashkil topdi. 7-a.da Arab xa-lifaligi barpo etildi. A.ning
xalifa-lik hududidagi boshqa xalqlar bilan arala-shib ketishlari natijasida
yangi elatlar va davlatlar (Falastin, Suriya, Livan (Lubnon), Iroq, Misr va
Shim. Afrika davlatlari) yuzaga keldi.O‘rta Osiyo arablari — O‘rta Osiyo
davlatlarida yashovchi, o‘zlarini arab deb yurituvchi etnik guruh. Ajdodlari 7 —
14-a.lar davomida kelib o‘rnashib qolgan. O‘zbek, turkman va tojik mil-latining
tarkibiga kirgan. O‘rta Osiyo arablari asosiy qismi O‘zbekistonning Buxoro,
Samarqand va Qashqadaryo vilo-yatlarida, shuningdek Farg‘ona vodiysi
shim.-sharqiy qismida yashaydi. 2 guruhga bulinadi: shayboniy va sanoniy. O‘rta
Osiyo arablari o‘zlarining qad. madani-yatlari, urf-odatlarining ayrim
belgi-larini saqlab qolganlar. Arab tili ik-kinchi til sifatida ayrim
qishloqlarda hozirgacha qo‘llanib kelinadi. Bularning shevalarida yerlik xalqlar
tilining ta’-590siri juda kuchli.O‘rta Osiyo arablari xo‘jaligida chor-vachilik
muhim o‘rin tutadi. Suvli yer-larda yashaydigan A. dehqonchilik qiladi.
O‘zbekistonda A. nomi bilan bog‘liq ko‘plab joy nomlari mavjud.Ad.: Belyayev Ye.
A., Arabi, islam i arabskiy xalifat v rannee sredneveko-ve, 2-ye izd., 1966;
Narodi Sredney Azii i Kazaxstana, ch. 2, M., 1963; Volin S. A., K istorii
sredneaziatskix arabov, v sb.: Trudi IVAN, v. 36, M.-L., 1941.



https://uz.wikipedia.org/wiki/Ali_Xomanaiy

Sayid Ali Husayniy Xomanaiy (fors. سید علی حسینی خامنه‌ای, ozarb. سید علی حسینی
خامنه‌ای /Seyid Əli Hüseyni Xamenei; 1939-yil, 17-iyul; Mashhad, Eron) — eronlik
siyosiy va diniy arbob. Eron Oliy Rahbari, Oyatulloh. 1981—1989-yillarda
Eronning 3-prezidenti.

Ali Xomanaiy Oyatulloh Humayniyning shogirdidir. Xomanaiy 1962-yilda Humayniy
rahbarligidagi islom harakatiga qoʻshilgan. 1963-yildan bir necha marta qamoq va
surgunda boʻlgan. 1979-yilgi shohga qarshi inqilobda Mashhaddagi islom
harakatiga boshchilik qilgan. Eronda monarxiya agʻdarilgandan soʻng,
1979—80-yillarda Islom inqilobiy kengashi aʼzosi, mudofaa vaziri oʻrinbosari,
„Islom inqilobi posbonlari“ korpusi qoʻmondoni, oyatulloh Humayniyning Oliy
mudofaa kengashdagi vakili lavozimlarida boʻlgan. 1980—81-yillarda Islom
kengashi majlisi (parlament) deputati. 1981-yil oktabridan Eron Islom
Respublikasi prezidenti, Oliy mudofaa kengashi raisi. Humayniy vafotidan soʻng,
1989-yil 4-iyundan Eron Islom Respublikasi Oliy Rahbari.

Ali Sayd Husayniy Xomanaiy 1939-yilning 17-iyul kuni Eronning Mashhad shahrida
tugʻilgan. Xomanaiy oilada sakkiz farzanddan ikkinchisi boʻlgan. Kelib chiqishi
va millati boʻyicha ozarbayjondir. Ali Xomanaiy Muhammad paygʻambarning
avlodlaridan biri boʻlgan Saidiylardan kelib chiqgan. Uning bobosi Sayd Hussayn
Janubiy Ozarbayjonda taniqli din arbobi hisoblanib, avval Hiyoboniy va Tabrizda,
keyinroq esa Iroqning En-Najaf shahrida yashab oʻtgan. Ali Xomanaiyning otasi
Sayd Javod Husayniy Xomanaiy madrasada muallim, keyinroq Mashhad shahri
ulamolaridan biri boʻlgan. 93 yoshida vafot etgan. Ali Xomanaiy oʻz otasi haqida
shunday degan: "Otam mashhur ulamo boʻlgan. Biroq u juda sofdil boʻlib asketik
hayot tarzini kechardi. Bizning hayotimiz ogʻir edi. Esimda, baʼzi vaqtlar
uyimizda tushlik yoʻq edi. Onam qiyinchilik bilan bizga ovqat tayyorlardi...
Tushligimiz non va mayizdan iborat edi." Onasi Yazd shahridan boʻlib, 1989-yilda
76 yoshida vafot etgan.

Ali Xomanaiy oʻz taʼlimini Mashhad shia akademiyasida (Havza) boshlagan. Uning
muallim va oʻqituvchilari Haj Shayx Hoshim Gʻazviniy va Oyatullo Miloniy
boʻlgan. 1957-yilda Xomanaiy Najaf shahriga koʻchib oʻtadi. Bir yil Najafda
yashab Qum shahriga koʻchib oʻtadi. Qum shahrida u Oyatullo Husayn Borujerdiy va
Ruhillo Homeyniy bilan tanishadi. Ruhillo Homeyniyning radikal dunyoqarashi Ali
Xomanaiyga qattiq taʼsir qilib u faol tarzda aksilshoh targʻibotini boshlaydi.
1964-yilda Ruhillo Homeyniy Erondan badargʻa qilinadi. Ali Xomanaiy esa
Birjandda «SAVAK» tomonidan hibsga olinadi, biroq keyinroq ozod etiladi va
Xomanaiy Mashhadga qaytib ketadi. 1963—1975-yilgacha u yana besh marta bir necha
oyga qamoqqa tushadi.

Ali Xomanaiy Islom inqilobining eng faol ishtirokchilaridan va Ruhillo
Homeyniyning eng yaqin maslakdoshlaridan biri edi. Inqilobdan soʻng ular
tomonidan «Jumhuriye islomi» gazetasiga asos solindi. Ruhillo Homeyniy Ali
Xomanaiyni Tehrondagi bosh juma masjidi imomi (rahbari) (oʻsha paytda Tehrondagi
umumdavlat va umummilliy siyosiy xabarlar joyi) etib tayinlaydi. Ushbu lavozimda
u Oyatullo Husayn Ali Montazariyning oʻrnini egalladi. Keyinroq u kam vaqt
Abulhasan Banisadr hukumatidagi harbiy qoʻmondonlik vaziri oʻrinbosari boʻlib
faoliyat yuritadi. Xomanaiy bir necha marotaba eron-iroq urushi paytida
parlament komiteti nomidan frontlarga tashrif buyuradi.

1981-yilning 27-iyun kuni soʻl-radikal «Mojahedine halq» partizanlik tashkiloti
tomonidan Ali Xomanaiyga suiqasd amalga oshiradi. Biroq ushbu suiqasd ular
oʻylaganidek amalga oshmaydi. Oʻsha paytda, matbuot anjumani oʻtkazilayotgan
paytda, Xomanaiyning yonidagi magnitofonga oʻrnatilgan va yashirilgan bomba
portlaydi. Portlash natijasida Xomanaiyning oʻng qoʻli ishlamay qoladi.
Suiqasddan ikki oy oʻtgach, yana oʻsha tashkilot hukumat boshligʻi kotibiyati
binosida portlash uyushtiradi. Ushbu portlash natijasida oʻsha paytdai Eron
Prezidenti Muhammad Ali Rojaiy va bosh vazir Muhammad Javod Bahonar halok
boʻlishadi.

Oʻsha yili oʻtkazilgan navbatdan tashqari prezidentlik saylovlarida Ali Xomanaiy
95 % ovoz toʻplab ilk bor prezidentlik lavozimida faoliyatini boshlaydi. Ushbu
lavozimda Eronda ilk bor diniy inson gʻalaba qozongan holat sodir boʻladi.
Bundan oldin Ruhillo Homeyniy Eron Prezidenti faqat dunyoviy taʼlim olgan inson
boʻlishi (Abulhasan Banisadr va Muhammad Ali Rojaiy shunday toifaga kirardi)
mumkinligini taʼkidlagan edi. Biroq, Xomanaiyning Eronda juda mashhurlik va
ommabopligi tufayli u oʻz fikrini oʻzgartirib Ali Xomanaiyni prezident
saylovlarida qatnashishiga rozilik bildiradi. Prezident saylovlaridan keyin Eron
bosh vaziri etib Mir-Husayn Musaviy tayinlanadi. Mir-Husayn Musaviyning buvisi
Ali Xomanaiy otasining opasi hisoblangan.

Ali Xomanaiy Eron Prezidenti etib tayinlanganidan keyin Eronda aksilinqilobiy
kuchlarga qarshi kurash boshlandi. Ushbu kuchlar faol partizanlik va
terrorchilik ishlarini olib borayotgan edi. Ushbu faollik asosan Eronning
shimoli-gʻarbiy va gʻarbiy provinsiyalarda yaxshi sezilardi. Xomanaiy
«yoʻnalishdan ogʻish, liberalizm va pro-amerikanizmni» bartaraf etishni talab
qildi. Ushbu inqilobiy sudlar tomonidan minglab anti-islomiy muxolifat aʼzolari
qatl qilindi. Ushbu davlat terrori 1982-yilgacha kuchda boʻlib, keyinroq ushbu
noinsoniy sud davlat tomonidan yopildi.

Ali Xomanaiy Eronni qariyb butun eron-iroq urushi paytida boshqardi. Uning
prezidentligi davrida Islom inqilobi himoyachilari korpusi xalq armiyasidan
nufuzli gvardiyaga aylandi. Ushbu ishi uchun Xomanaiy harbiylarning chuqur
hurmatiga sazovor boʻldi. 1985-yilning 16-avgust kuni Eronda navbatdagi
prezident saylovlari boʻlib oʻtdi. Ushbu saylova Ali Xomanaiy yana bir bor eng
koʻp ovoz toʻplab (85 %) ikkinchi prezientlik muddatini boshladi. 1989-yilda
uning prezidentlik muddati tugadi va u Eron konstitutsiyasi boʻyicha uchinchi
marotaba prezidentlikka oʻz nomzodini qoʻyishga haqli emas edi. Shuning uchun u
oʻsha yilgi prezident saylovlarida qatnashmadi. Ushbu prezident saylovlarida Ali
Akbar Rafsanjoniy gʻalaba qozondi.

1989-yilning 3-iyun kuni Islom inqilobi rahbari Oyatullo Ruhillo Homeyniy
Tehronda vafot etdi. Keyingi kuni Ekspertlar kengashi yigʻilib, 20 soat davom
etgan majlisda 74 aʼzodan 60 ta ovoz toʻplab Ali Homenei Eronning yangi Oliy
Rahbari Oyatullo deb saylandi. Majlis boshida Oyatullo Ali Meshkiniy, Oyatullo
Abdulkarim Musaviy va Oyatullo Muhammad Rizo Gulpayganiy ekspertlar kengashi
aʼzolariga Oliy Rahbar lavozimini uchta kishidan iborat yangi Oliy Kengashga
topshirishni taklif qilishdi. Ekspertlar kengashi ushbu taklifni rad etishgani
bois Oyatullo Muhammad Rizo Gulpayganiy Oliy Rahbar lavozimiga oʻz nomzodini
qoʻydi. Biroq yakunda Ali Xomanaiy 74 ta ovozdan 60 ta ovozni olib Eron Oliy
Rahbari etib tayinlandi.

Ali Xomanaiy azaldan Eronning konservativ harakati faollaridan hisoblanadi. Shu
bilan birga u ilm-fan rivojlanishga juda katta eʼtibor beradi. U dunyoda islom
rahbarlaridan birinchi boʻlib koʻk hujayralar tadqiqi va terapevtik klonlash
amaliyotini qoʻllab-quvvatlagan. Oyatullo Xomanaiy shuningdek atom energetikasi
rivojlanishiga katta hissa qoʻshib kelgan. Uning soʻzlariga koʻra «neft va gaz
zahiralari vaqt oʻtib tugaydi», shuning uchun u atom energetikasini
rivojlanishini Eronning eng ustuvor vazifalaridan biri qilib qoʻygan.

Xomanaiy davlat iqtisodiyotining privatizatsiyalanishi templarini tezroq
tugatish tarafdorlaridan biri hisoblanadi. 2004-yilda Homenei tashabbusi bilan
Eron Konstitutsiyasining 44-moddasi qayta koʻrib chiqilib unga oʻzgartirishlar
kiritildi. Yangi moddaga koʻra barcha infratuzilma obʼektlari faqat davlat
mulkigina boʻlishi mumkin.

Oyatullo Ali Xomanaiy fatvo eʼlon qilib, unda yader qurolini yaratish, ishlab
chiqarish, saqlash va ishlatish islom dini tomonidan man etilgani eslatib
oʻtilgan. 2005-yilning avgust oyida ushbu fatvo MAGATE tashkilotining Venadagi
majlisida Eron delegatsiyasi tomonidan rasman oʻqib eshittirildi. Biroq bir
guruh eronlik sobiq diplomatlar Xomanaiy Eron maxsus xizmatlari va xavfsizlik
xizmati aʼzolariga oʻzi eʼlon qilgan fatvo Eron Islom Respublikasiga yadroviy
qurolni ishlab chiqarishni man etmaydi deb aytganini bong urishdi.

Fatvoning bajarilishi va taʼsiri shuningdek bir necha shubhalar tufayli savol
ostida qoldi. Shubhalanuvchilar Xomanaiyning oʻzi eʼlon qilgan fatvosidan
qaytishi mumkinligidan xavotirda ekanliklarini aytishdi. Ushbu shubhalar oʻzini
oqlar edi, chunki eron-iroq urushi paytida oʻsha paytdagi Oliy Rahbar Ruhillo
Homeyniy zarar yetkazuvchi qurolga nisbatan fatvosini bekor qilgani va qurol,
shu jumladan yader qurolini ishlab chiqarishni qaytalashni buyurgani hammaning
esida edi.

AQSH hukumati va siyosatini tanqidlash Xomanaiyning chiqishlarida ajralmas
qismga aylanib qolgan. U AQSH hukumatini Yaqin Sharqda imperialistik siyosatini
olib borishini, Isroilni qoʻllab-quvvatlashini va Iroqga qarshi agressiyada
ayblab keladi.

Oyatullo Ali Xomanaiy Isroilni noqonuniy okkupatsion rejim deb hisoblaydi. Ushbu
nuqtai nazari bilan, u falastinliklarni Isroil Davlatini tan olmasligini qoʻllab
keladi. Xomanaiyning soʻzlariga koʻra «agar kimdir islom dunyosida shu qabih
xatoni qilib ushbu ayanchli rejimni tan olsa, oʻziga sharmandalik va nafratni
yoʻliqtirib besamar aksiyani amalga oshiradi. Chunki ushbu rejim uzoq vaqtga
choʻzilmaydi».

Xomanaiyning fikriga koʻra, falastin muammosini hal qilishning yoʻli «barcha
falastin halqi orasida, yaʼni hozir tugʻilgan yeridan qochqin sifatida Lubnon,
Iordaniya, Quvayt, Misr va boshqa joylardagi falastinliklar uchun referendum
oʻtkazishdir. Ular oʻz vatani, oʻz uylariga qaytishlari kerak. Ular orasida
1948-yilgacha falastin hududida yashagan barcha insonlar, musulmon, nasroniy va
yahudiylar ham qaytishlari kerak».

Ali Xomanaiy 1964-yilda Yazdlik Hojasta Xomanaiyga uylangan. Keyinroq ularda
toʻrt oʻgʻil va ikki qiz tugʻildi. Oʻgillari: Mujtabo, Mustafo, Maʼsud va
Masyam. Qizlari: Boshra va Xoda. Xomanaiyning katta oʻgʻli Mujtabo Eron
Majlisining sobiq raisi Gʻulom-Ali Haddod-Odilning qiziga uylangan.

Ali Xomanaiyning amakivachchasi Ali Tehroniy 1981-yilda Iroqga qochib ketadi va
eronning yangi hukumatiga qarshi faol propagandik faoliyat yuritgan. Keyinroq
unga Xomanaiyning singlisi ham qoʻshilgan.

Xomanaiy fors, ozarbayjon va arab tillarini biladi. Ozroq ingliz tilida
soʻzlasha oladi. Bir nechta kitobni arab tilidan fors tiliga tarjima qilgan.
Shuningdek oʻzi bir nechta kitoblar yozgan. Yoshligida futbolga qiziqgan va
oʻynagan. Hozirda boʻsh vaqtida togʻ boʻylab piyoda sayr qilishni xush koʻradi.

2015-yilning 5-mart kuni bir nechta arab ommaviy axborot vositalari Xomanaiy
Tehrondagi shifoxonalarining birida operatsiyadan soʻng ogʻir ahvolda ekanligini
xabar qilishdi. Xabarlarga koʻra uning diagnozi haqida maʼlumotlar yoʻq va
shifokorlar sistematik organlar ishlamasligini aniqlashgan. Fransiya ommaviy
axborot vositalariga koʻra 2014-yilning sentyabr oyida unga prostata bezi
operatsiyasini oʻtkazishgan. Oʻsha xabarga koʻra operatsiya muvaffaqiyatli
oʻtgan, biroq oʻsha paytda mish-mishlar boʻyicha Xomanaiyda saraton
kasalligining toʻrtinchi bosqichi boshlangan va shifokorlar Xomanaiyning umri
ikki yildan kamroq deb baholshgan.



https://uz.wikipedia.org/wiki/Afina_(shahar)

Afina mamlakatning jan.-sharqidagi Attika yarim orolida joylashgan, Egey dengizi
sohilida, uch tomoni togʻ. Aholisi 772 ming kishi (1995). Afina Pirey va shahar
atrofi bilan birga Katta Afinani tashkil qiladi. Katta Afinaning maydoni
433,3 km². Aholisi 3 mln. kishidan ortiq. Afina qadimiy shahar. Shaharning
vujudga kelgan vaqti aniq emas, rivoyatlarga koʻra Afina oʻrnida miloddan
avvalgi 16— 13-asrlarda qishloqlar boʻlgan. Mil. av. 5-asrda Afina iqtisodiy,
siyosiy va madaniy rivojlanishining eng yuqori pogʻonasida boʻlgan. 395—1204
yillarda Vizantiya imperiyasi tarkibida. 1204 — 1458 yillar Afina hersogligi
poytaxti, 1458-yildan turklar tasarrufiga oʻtgan. 1834-yildan Yunoniston
poytaxti.

Yunoniston (hozirgi Yunoniston) tarixi va madaniyatida muhim ahamiyatga ega
boʻlgan shahar-davlat (polis). Afina Yunonistonning Attika deb atalgan togʻli
joyida vujudga kelgan. Arxeologik maʼlumotlarga koʻra, bu joylarda odamlar
neolit davridan boshlab yashagan. Attikaliklar Afina maʼbudiga sajda qilganlar.
Attikadagi qishloklar birlashib Afina shahri vujudga kelgan (miloddan avvalgi
9—8-asrlar). Bu vaqtda (Gomer davri) harbiy demokratiya susayib, urugʻchilik
munosabatlari yemirila boshlagan edi. Hokimiyatni urugʻ aristokratlari
(evpatridlar) boshqarardilar. Mil. av. 7-asrda Ada evpatridlar siquvi kuchayib
dehqonlar ahvoli ogʻirlashgan edi. Mil. av. 594 yilda savdogarlar
aristokratiyasidan Solon arxont (hokim) boʻldi. U Afinada ijtimoiy-siyosiy
tuzumni tubdan oʻzgartiradigan islohotlar oʻtkazdi. Qarzlarni bekor qildi, qarz
tufayli qul qilib sotishni taqiqladi, urugʻchilik munosabatlariga uzil-kesil
zarba berdi. Siyosiy huquq va lavozimlar kishilarning mol-mulkiga qarab
belgilanadigan boʻldi. Aristokrat naslidan boʻlgan Pisistrat oʻz tarafdorlari va
yollanma askarlariga tayanib, miloddan avvalgi 560 yilda oʻzini Attika
dehqonlarining dohiysi deb eʼlon qildi va Afina ning mustabid hokimi boʻlib
oldi. Pisistrat oʻziga qarshi boʻlgan aristokratlarning yerlarini tortib olib
dehqonlarga ulashib berdi, ularga davlat hisobidan pul qarz berishni joriy etdi.
Pisistrat davrida Afinada savdo munosabatlari rivoj-landi, ibodatxona va boshqa
qasrlar quril-di, suv quvuri oʻtkazildi. Pisistrat va uning oʻgʻillari saroyga
eng yaxshi adiblarni toʻpladilar. Gomerning „Odisseya“ va „Iliada“ asarlari
yozib olindi. Afina da dastlabki teatr vujudga keldi. Pisistrat vafot etgandan
soʻng (miloddan avvalgi 527 yil) hokimiyat uning oʻgʻillari Gippiy va Gipparxga
oʻtdi. Pekin mustabid hokimlik uzoq davom etmadi. Gipparx fitnachilar tomonidan
oʻldirildi, Gippiy esa hokimiyatdan haydaldi (510 yil). Yirik savdogar va
hunarmandlar vakili Klisfen xalq qoʻzgʻoloniga boshchilik qilib, hokimiyatni
qoʻlga oldi (508 yil). U toʻrtta urugʻchilik okrugi oʻrniga unta hududiy okrug
tashkil etdi. Shu bilan urugʻchilik jamoasi tuzumining soʻnggi qoldiqlariga
barham berildi. Mil. av. 5-asr boshida yunon-fors urushlari boshlandi. Marafon
jangit (miloddan avvalgi 490 yil) yunonlar forslarga qattiq zarba berdilar. 480
yil Kserksning juda katta qoʻshini Bolqon yarim oroliga bostirib kirdi. Salamin
o. yonidagi dengiz jangida yunonlar gʻalaba qildilar. Afinada Egey dengizi
davlatlarining birlashuvidan iborat Delos ittifoqi tuzildi. Bu ittifoq keyinroq
A ning dengizdagi hukmronli-gini taʼmin etdi. Afina dan tashqariga vino, zaytun
moyi, turli hunarmandchilik buyumlari chiqarilar, chetdan asosan, qullar, gʻalla
va yogʻoch keltirilar edi. Afinada Perikl davri (miloddan avvalgi 5-asr
oʻrtalari) qadimgi quldorlik demokratiyasining namunasi edi. Perikl qonuni
boʻyicha hamma ozod aholi ishtirok etadigan Xalq majlisi — oliy organ hisoblanar
va u barcha muhim davlat ishlarini muhokama qilardi, chek tashlash yoʻli bilan
sayla-nadigan 500 lar kengashi davlatning maʼmuriy-nazorat organi hisoblanar,
ijro etuvchi oliy hokimiyat 10 strateg kollegiyasi qoʻlida edi. „Perikl oltin
asri“ deb atalgan yillar Afina madaniyatining eng yuksak darajada taraqqiy etgan
davri boʻldi. Bu davrda Afinada tarixchi Gerodot, faylasuf Anaksagor,
haykaltarosh Fidiy, Esxil, Sofokl va Yevripid kabi adiblar yashagan, katta-katta
imoratlar — qasrlar vujudga kelgan. Meʼmorchilik ustalari — Iktin va
Kallikratlar Fidiy rahbarligida Afina maʼbudasi ibodatxonasi — Larfenonii bunyod
etganlar. Bu kasr kdd. meʼmorlik madani-yatining eng yaxshi namunalaridan biri
boʻlib qoldi. Oʻsha vaqtlarda Afina yozuvchilarining tili (attika lahjasi) keng
tarqalgan va ellinistik davlatlarda adabiy til hisoblangan. Periklning butun
Yunonistonni Afina ga boʻysundirishga qaratilgan tashqi siyosati yunonlar
davlatidagi boshqa guruhlarning qarshiligiga duch keldi. Bu guruxlar orasida
Sparta boshchi-ligidagi Peloponnes ittifoqiniyat eʼtibori baland edi. Peloponnes
ittifoqi demokratik tartibga qarshi oligarxiya tartibini yoklab chiqdi.
Oʻrtadagi qarama-qarshilik butun Yunoniston uchun halokatli boʻlgan Peloponnes
urushini (miloddan avvalgi 431—404) keltirib chiqardi. Urushda magʻlubiyatga
uchragan Afina oʻzining Yunonistonda tutgan yetakchilik mavqeini yoʻqotdi. Lekin
bu magʻlubiyatdan soʻng ham Afina davlati yana ancha vaqtgacha qadimgi dunyo
madaniyatining eng yirik markazlaridan biri boʻlib keldi. Mil. av. 338 yil
Makedoniya podshosi Filipp II Xeroneyadagi jangdan soʻng Yunonistonni oʻziga
boʻysundirdi. Afina bilan Rim imperiyasi oʻrtasidagi doʻstlik munosabatlari
miloddan avvalgi 88 yil gacha davom etib keldi. 86 yilning 1-martida rimliklar
Afinani bosib oldilar, koʻpgina bino va qasrlar vayron qilindi. Ammo Rim
sarkardasi Sulla Afinaning oʻtmishdagi shuhratini eʼtiborga olib, unga „ozodlik“
inʼom etdi. Mil. av. 27 yil butun Yunoniston Rim imperiyasining mustamlakasiga
aylandi. Shunda ham Afina oʻz-oʻzini mustaqil idora etar, Rim noibiga itoat
etmas, soliqtoʻlamas edi. Afina ilmiy va madaniy markaz sifatidagi ahamiyatini
yoʻqotmadi, badavlat rimliklar shu yerga kelib maʼlumot olar edilar. Rim
imperatorlarining baʼzilari, ayniqsa, Adrian Afinaga alohida ahamiyat berib,
unda kurkam imorat, ibodatxonalar qurdirgan, kutubxona va gimnaziyalar tashkil
etgan. Mil. 3-asrdan varvarlar istilosi boshlangandan keyin Afina uzil-kesil
tanazzulga yuz tutdi. Bizantiya imperiyasi barpo etilishi bilan Afina dagi
sanʼat va madaniyatning buyuk yodgorliklari Konstantinopolga olib ketildi. 529
yilda Vizantiya imperatori Yustiniannit buyrugʻiga binoan Afinada oxirgi
maktablar yopildi. Shu bilan qadimgi Afina madaniy tarixi tugadi.



https://uz.wikipedia.org/wiki/Abdulaziz_Komilov

Abdulaziz Hofizovich Komilov (16-noyabr, 1947, Yangiyoʻl) — oʻzbekistonlik
siyosatchi. 2012-yildan beri Oʻzbekiston Respublikasi tashqi ishlar vaziri.
1994-2003-yillarda ham aynan shu lavozimda ishlagan.

Abdulaziz Komilov 1947-yil Yangiyoʻl shahrida tugʻilgan. 1972-yil SSRI Tashqi
ishlar vazirligining Diplomatik akademiyasini bitirgan. 1978-80-yillarda SSRI
Fanlar akademiyasining Sharqshunoslik boʻlimida oʻqigan. Komilov tarix fanlari
nomzodidir.

Komilov 1973-1976-yillar Sovet Ittifoqining Livandagi elchixonasida attashe
oʻlaroq ishlagan. 1980-1984-yillarda Sovet Ittifoqining Suriyadagi elchixonasida
ikkinchi kotib sifatida ishlagan. 1984-1988-yillarda esa Oʻzbek SSR Tashqi
ishlar vazirligining Yaqish Sharq ishlari boʻlimida ishlagan.

1988-1991 yillarda SSRI Fanlar akademiyasining Jahon iqtisodi hamda tashqi
ishlar boʻlimida ishlagan. 1991-1992-yillarda Oʻzbekistonning Rossiya
Federatsiyasidagi elchixonasi maslahatchisi oʻlaroq faoliyat yurtigan.
1992-1994-yillarda Oʻzbekiston milliy xavfsizlik vaziri oʻrinbosari oʻlaroq
ishlagan.

1994-yil Komilov Oʻzbekiston tashqi ishlar vaziri etib tayinlangan.
1998-2003-yillarda Jahon iqtisodiyoti va diplomatiya universitetida tahsil
bergan. 2003-yil Komilov oʻrniga Sofiq Safoyev tashqi ishlar vaziri etib
tayinlangan. Buning ortidan Komilov Oʻzbekiston prezidentiga tashqi ishlar
boʻyicha maslahatchi oʻlaroq ishlay boshlagan.

2003-yil Komilov Oʻzbekistonning AQSh hamda Kanadadagi elchisi etib tayinlangan.
2008-yil Komilov mamlakatnign Braziliyadagi elchisi sifatida ham ishlay
boshlagan. 2010-yil tashqi ishlar vaziri oʻrinbosari lavozimida ishlay
boshlagan. 2012-yilga kelib tashqi ishlar vaziri etib tayinlangan.

Komilov „Mehnat shuhrati“, „Doʻstlik“, „Oʻzbekiston belgisi“ va „Oʻzbekiston
Respublikasi mustaqilligiga 20 yil“ davlat mukofotlari bilan taqdirlangan.



https://uz.wikipedia.org/wiki/Yozuv

Yozuv deb tilning matn orqali ifodalanishiga aytiladi. Bunda matn yozuv tizimi
deb nomlanuvchi tayinli belgi va ramzlardan iborat boʻladi. Yozuv rasm yoki
magnitli audioyozuv kabi matnmas ifodalovchi yoki til saqlovchi vositalardan
farqlanadi.

Yozuv — muayyan bir tilda qabul etilgan va kishilar oʻrtasidagi muloqatga xizmat
qiladigan yozma belgilar yoki tasvirlar tizimi. Yo.— kishilik jamiyati madaniy
taraqqiyotining tom maʼnodagi ibtidosi, bashariyatning uzoq va murakkab tadrijiy
takomili jarayonidagi omillarning eng asosiylaridan biri. Yo. tildan ancha keyin
paydo boʻlgan (tovush tili 400—500 ming yillar ilgari yuzaga kelgan, Yo.ning
paydo boʻlganiga esa 4—5 ming yillar boʻlgan). Ogʻzaki til (nutq)ning zamon
(vaqt) va makon (masofa) nuqtai nazaridan cheklanganligi va uni bartaraf etish
zaruriyati Yo.ning paydo boʻlishiga olib kelgan. Ogzaki til talaffuz vaqtidagina
va ayni paytda muayyan masofadagi (tovush toʻlqinlari yetib borishi mumkin
boʻlgan) kishi uchungina mavjuddir. Boshka sharoitlarda tilga ehtiyoj paydo
boʻlishi bilan inson dahosi bu ehtiyojni qondira oluvchi vositalarni qidira
boshlagan, natijada belgilar tizimidan iborat Yo. dunyoga kelgan. Yo.ning paydo
boʻlishi va taraqqiyoti jamiyat rivoji, shuningdek, muayyan masofadagi
kishilarning oʻzaro aloqa qilish ehtiyoji, siyosiy, huquqiy, diniy va estetik
harakterdagi axborotlarni qayd etish, sakdash zaruriyati bilan bevosita bogʻliq.
Xalklarning davlat sifatida birlashuvi nutqiy aloqa doirasini kengaytiradi va
murakkablashtiradi; i.ch. va savdo kengayadi; boshqa xalklar va davlatlar bilan
harbiy, siyosiy va b. shartnomalar tuziladi; qonunlar paydo boʻladi va
mustahkamlanadi; diniy qarashlar va mafkuraning boshqa turli koʻrinishlari
shakllanadi; xalqlarning oʻz tarixini bilishga boʻlgan ehtiyoj kuchayadi.
Bularning barchasini faqat ogʻzaki nutq vositasida amalga oshirish mumkin emas.
Bu sharoitda Yo. zaruriyatga aylanadi. Yo. ogʻzaki tilga nisbatan ikkilamchi,
qoʻshimcha aloqa vositasi boʻlsada, unga qaraganda koʻp afzalliklarga ega.
Xususan, tilning asosiy vazifasi — kishilar oʻrtasidagi aloqani taʼminlashdir.
Tilning kommunikativ vazifasi Yo. siz amalga oshishi mumkin emas. Tilning
estetik, gnoseologik (dunyoni bilish) kabi asosiy vazifalarini ham Yo.siz
tasavvur qilish qiyin. Ayniqsa, tilning insoniyat qoʻlga kiritgan
tajribabilimlarni saqlash va avlodlarga yetkazishdan iborat vazifasi bevosita
Yo. orqali bajariladi. Kishilik jamiyati yaratgan bilim va tajribalar,
kashfiyotlar, soʻz sanʼati durdonalari va b. qimmatli axborotlarning
barchabarchasi avlodlardan avlodlarga Yo. orqali yetib boradi. Til jamiyat
tarixi bilan qanchalik bogʻliq boʻlsa, Yo. ham shunchalik bogʻliqdir. Dastlabki
qarashlarda Yo.ning kelib chiqishini ilohiyotga bogʻlash uchraydi. Bu aslida
Yo.ning tengsiz imkoniyatlarini tasavvurga sigʻdira olmaslik, Yo. magiyasi
("Yozuv sehrli qudratga ega" degan ishonch) oqibatida kelib chiqqan joʻn
tasavvurlar mahsulidir. Yo. kishilik jamiyatining zaruriy ehtiyoji asosida paydo
boʻlib, rivojlanib borgan. Bugungi shaklini olgunga qadar uzok, va murakkab
tadrijiy taraqqiyot yoʻlini bosib oʻtgan. Inson akli Yo.day mukammal aloqa
vositasini kashf qilguncha uzoq izlangan. Eng qad. davrlarda dunyo xalqlarining
deyarli barchasida keng tarqalgan "eslatuvchi" belgilar ana shu izlanishlarning
ilk koʻrinishlari edi. Mas, muayyan miqdorni ifodalash uchun turli toshlar,
chigʻanoklardan foydalanilgan, tayoklar, daraxtlarga har xil iplar bogʻlash,
tugunlar tugib qoʻyish va b. vositalar bilan muayyan axborotni esda saqlash yoki
muayyan masofaga yuborishga harakat qilingan. Yoki bir xabarni uzok, masofaga
yetkazish uchun tutun, gulxan, baraban ovozi va sh.k. qoʻllangan. Xabarni uzok,
vaqt saqlash uchun ramziy maʼno berilgan buyumlardan foydalanilgan: qoʻrgʻon —
marhum koʻmilgan joy belgisi; slavyan qabilalarida nontuz — doʻstlik belgisi;
trubka — tinchlik, sulh belgisi va b. "Buyumli yozuv" nomi bilan yuritiladigan
bunday axborot vositalarining qoldiqlari hozirda ham baʼzan saqlangan. Mas,
biror fikrni esdan chiqarib qoʻymaslik uchun roʻmolchaning uchini tugib qoʻyish
odatini yodga olish mumkin. Rasmli Yo. (piktografiya) Yo. yaratish yoʻlidagi
birinchi qadam boʻlgan. Rasm bilan Yo. oʻrtasida uzviy bogʻliqlik mavjud,
avvalo, har ikkalasi ham koʻrish orqali idrok qilinadi. Piktografik yozuvni
ibtidoiy tasviriy sanʼat ichida yuzaga kelgan deyish mumkin. Arxeolog
olimlarning bundan juda koʻp ming yilliklar ilgari insonlar tomonidan chizilgan
turli rasmlarning mavjudligi haqidagi maʼlumotlari maʼlum. Toshlarga,
suyaklarga, gʻor devorlariga oʻyib ishlangan xilma-xil hayvonlarning rasmlari,
umumiy mazmunga birlashuvchi tasviriy lavhalar — bularning bari piktografik
Yo.ning asoslaridir. Ana shu ibtidoiy tasviriy sanʼat ikki yoʻnalishda — umuman
rasmlar va muayyan axborot vositasi, yaʼni Yo. sifatida shakllana borgan. Buni
dunyo tillarining juda koʻpchiligidagi "yozmoq" maʼnosidagi soʻzlarning
etimologiyasiga eʼtibor qilganda ham bilish mumkin. Bunday soʻzlarning
etimologiyasida asosiy mazmun rasm chizish jarayoni bilan boglits holda namoyon
boʻladi. Mac, qadimgi turkiy tillarda "yozmok," tushunchasi "bit(i)moq" feʼli
("bitik" — yozuv, kitob) bilan ifodalangan. Bu feʼlning oʻzagi xitoycha "bi"
(moʻyqalam) soʻzi bilan aloqador boʻlib, dastlabki maʼnosi "oʻymoq, oʻyib
bezamoq", undan keyin "yozmoq" demakdir. Slavyan tillardagi "pisati" (rus.
"pisat" — "yozmok,") feʼlining maʼnosi ham dastlab moʻyqalamda rasm chizish
bilan bogʻliq boʻlgan (rus. "jivopis" — rangtasvir soʻzi bilan qiyoslang). Bu
feʼlning oʻzagi lot. "pingere" (rasm solmoq) soʻzi bilan aloqadordir, "pisati"
feʼlining dastlabki maʼnosi, koʻrinadiki, "rasm solmoq", "bezamok,"dan iborat
boʻlgan. Gotcha "melian" (yozmoq) feʼlining dastlabki maʼnosi ham moʻyqalamda
"rasm solmoq" boʻlib, bu feʼl hoz. nemis tilida "malen" shaklida va "rasm
solmoq" maʼnosida qoʻllanadi. Yunon tilidan koʻpgina tillarga oʻtgan "grafika"
soʻzi ham etimologik jihatdan oʻyish, tirnash tushunchalarini ifodalaydi. Bu
misollar Yo.ning rasm bilan benihoya bogʻliq ekanligini yaqqol koʻrsatadi, Yo.
jarayoni mexanikasini ham ochib beradi. Rasmlar yordamida muayyan fikraxborotni
ifodalash, yuborish mumkin ekanligini odamlar juda qad. davrlarda anglab
yetganlar. Shuning uchun qam rasmli Yo. (piktografiya) dunyodagi mavjud barcha
Yo.larning kelib chiqishi uchun asos boʻlgan deyish mumkin. Piktografiyaning
ogʻzaki til bilan bogʻliq boʻlmaganligi uning turli til vakillari tomonidan ham
tushunilaverishini taʼmin etgan, ammo unda ifodalangan mazmunning turlicha,
ixtiyoriy talqin etilishiga yoʻl qoʻygan, abstrakt tushunchalarni bunday Yo.
orqali ifodalash deyarli mumkin boʻlmagan. Davlat tuzumi rivojlanib, turli
yozishmalarga va bu yozishmalarning ayni bir xil talqin qilinishiga boʻlgan
ehtiyoj kuchayib borgan sari piktografik Yo.ning ojiz tomonlari koʻproq koʻzga
tashlana boshlagan. Bu hol piktografik Yo.ning taraqqiyotiga, ideografik va
iyeroglifik Yo.ning shakllanishiga olib kelgan. Rasmlarning soddalashuvi,
ularning oʻzlari ifoda etgan buyumlarning nomiga, ramziga aylanishi va astasekin
bu ramzlarning ogʻzaki til bilan doimiy bogʻlanishi Yo.ning takomillashib
borishini belgilab beradi. Yo. belgilari ideografik, iyeroglifik belgilar
sifatida muayyan soʻzlarning ifodachilariga aylanadi, bu Yo. "soʻz yozuvi" yoki
"logografik yozuv" nomi bilan umumlashtiriladi. Eng qad. logografik Yo.
tizimlari (misr iyeroglifikasi, shumer mixxatlari, xitoy iyeroglifikasi va b.)
mil. av. 4ming yillikning oxiridan mil. av. 2ming yilliklarning boshlarigacha
boʻlgan davrda shakllangan. Haqiqiy maʼnodagi Yo. tizimlari dastlab Qad. Sharkda
vujudga kelgan. Yo.ning keyingi taraqqiyot bosqichi boʻgʻin Yo.i boʻlib, u mil.
av. 2ming yilliklarning oʻrtalarida paydo boʻlgan. Tildagi suzlar soniga
qaraganda boʻgʻinlar soni ancha kam, shuning uchun ham boʻgʻin Yo.i logografik
Yo.ga nisbatan sezilarli darajada oz belgilar tizimi bilan ish kuradi. Mac,
devanagari (xind) Yo. boʻgʻin Yo.idir. Harftovush Yo.ining shakllanishi butun
Yo. taraqqiyoti tarixida inqilob boʻlgan. Bu yoʻnalishdagi ilk Yo. finikiy
yezuvadir. Finikiy alifbosining paydo boʻlishi insoniyat uchun Yo.ni
takomillashtirish borasida olgʻa qoʻyilgan qadam boʻlgan. Birinchi marta sof
tovush Yo.i, sanoqli harflardan iborat mukammal alifboning yuzaga kelishi
jamiyatdagi Yo.ni biladigan kishilar doirasini kengaytirib yuborgan. Shuning
uchun ham finikiy yozuvi juda tezlik bilan boshqa xalqlar orasida ham tarqalgan.
Bu jarayon mil. av. 9a.dan boshlangan. Finikiyaliklar bilan iqtisodiy va madaniy
aloqada boʻlgan qoʻshni xalklar mazkur Yo. bilan tanishib, tez orada uni oʻz
tillariga moslashtirib olganlar. Hoz. kunda bizga maʼlum boʻlgan harftovush
tizimidagi Yo.larning 4/5 qismidan koʻprogʻi finikiy yozuvidan kelib chiqqan.
Nutqni eng kichik boʻlaklarga — tovushlarga ajratib tasavvur qilish, idrok etish
dastlabki paytlarda u qadar oson ish boʻlmaganligi sababli harf-tovush Yo. i
yoki alifboli Yo.ning paydo boʻlishi jarayoni uzoqdavom etdi. Bunda inson
dastlab nutqni soʻzlarga, keyin boʻgʻinlarga, undan keyin esa tovushlarga
ajratib tasavvur qila olishday behad murakkab va uzoq yoʻlni bosib oʻtgan.
Tildagi tovushlarni alohidaalohida idrok qilish tovush Yo.ning ibtidosidir.
Harftovush Yo.ning muhim afzalligi uning kam miqdordagi, yaʼni 20—30 atrofidagi
belgilar bngina ish koʻra olishidir. Harf-tovush Yo.i dunyo xalklari orasida
juda tez tarqalgan va bu jarayon, asosan, oʻzlashtirish, u yoki bu tilning
xususiyatini hisobga olgan holda moslashtirish yuli bilan boʻlgan. Oʻrta
Osiyodagi xalklar, jumladan, oʻzbek xalqi turli Yo.lardan foydalanib kelgan. Bu
Yo.lar avesto, paxlaviy, urxunenisey (runik), turkiy (uygʻur), soʻgʻd, arab,
Kirill, lotin Yo.laridir. Yo. bilan til oʻzaro chambarchas bogʻliq. Biror tilni
shu tilning Yo.ini oʻrganmasdan, yoki aksincha, biror Yo.ni shu Yo. tegishli
boʻlgan tilni bilmasdan oʻrganish mumkin emas. Ammo Yo. ogʻzaki til (nutq)ni
aynan aks ettira olmaydi. Zotan, Yo. shunday xususiyatga ega boʻlganda, imlo
kridalariga, talaffuz mezonlariga mutlaqo ehtiyoj qolmagan boʻlardi. Yuksak
takomillashtirilgan alifbodagi bir harf muayyan bir tovushni ifodalashi, bir
tovush muayyan bir harf bilan ifodalanishi lozim. Ammo dunyoda bunday alifbo
yoʻq. Ana shunday maʼnodagi alifboga fin alifbosi birmuncha yaqinlashadi, lekin
baribir toʻliq emas. Hoz. ingliz, fransuz va b. tillar alifbolari bunday
mukammallikdan yiroq. Mana shu holat dunyo tillarining barchasida xilma-xil va
juda koʻplab grafik va imlo qoidalarining ishlab chiqilishiga sabab boʻlgan. Yo.
bilan til oʻrtasida, alifbo va tilning tovush tizimi oʻrtasida bunday farqli
holatlarni yuzaga keltirgan sabablar xilma-xil. Avvalo, dunyodagi hozirda mavjud
alifbolarning deyarli hammasi ham mustaqil va tegishli til xususiyatlarini
toʻliq hisobga olgan holda yaratilgan emas. Koʻpchilik xalklar oʻz Yo.larini
boshqa til Yo.ini oʻz tillariga imkoniyat darajasida moslashtirish yoʻli bilan
yaratganlar. Bu hol Yo. va til munosabatlarida oʻz izini qoldirgan. Ayni paytda
Yo. va tilning taraqqiyoti bir xil, birbiri bilan toʻla moye keladigan jarayon
emas. Tilning taraqqiyoti tarixiy va uzluksiz jarayon, odamlar tilga ataylab,
ongli ravishda biron-bir oʻzgartirish kirita olmaydilar. Tildagi u yoki bu
oʻzgarish tadrijiy ravishda, asta-sekin yuz beradi. Yo. haqida esa bunday deb
boʻlmaydi. Odamlar til xususiyatlariga yanada moslashtirish uchun Yo.ga turli
uzgartishlar kiritadilar, islohotlar qiladilar, bir Yo. tizimini boshqasi bilan
almashtiradilar va h.k. Mac, oʻzbek xalqi ayerlar davomida arab alifbosidan
foydalanib kelgan, 1923—26 y.larda bu Yo.ni oʻzbek tili tovush qurilishini
toʻlaroq ifodalashga moslashtirish maqsadida bir qator harfiy oʻzgartirishlar
kiritilgan. Oʻzbekistonda 1929 y.dan lotin Yo.i asosidagi oʻzbek alifbosiga
utilgan, 1940 y.dan esa Kirill Yo.i joriy etilgan. Oʻzbekiston Respublikasi Oliy
Kengashi 1993 y. 2 sent.da "Lotin yozuviga asoslangan oʻzbek alifbosini joriy
etish tugʻrisida"gi qonunni qabul qildi. Bu qonunga va uni amalga kiritish
tartibi xaqidagi Oʻzbekiston Respublikasi Oliy Kengashi qaroriga Oʻzbekiston
Respublikasi Oliy Majlisi 1995 y. 6 mayda oʻzgarishlar kiritadigan qonun qabul
qildi. Bu hujjatga koʻra lotin Yo.iga asoslangan yangi oʻzbek alifbosi 26 ta
harf va 3 ta harflar qoʻshilmasidan iborat. Yangi alifboga toʻla oʻtish 1996
y.dan boshlanib, 2005 y.da tugallanishi belgilangan. Yo. taraqqiyoti tilning
tabiiy tarak,qiyotidan ancha orqada yurganligi uchun muayyan soʻz yoki soʻz
shaklining yozilishi bilan talaffuzi aynan moye kelavermaydi. Bu tabiiy va
qonuniy hol boʻlib, Yo. va ogʻzaki nutq oʻrtasidagi bunday nomuvofiqliklarni
imlo qoidalari tartibga solib turadi. Dunyodagi alifbolarning hammasida ham
harflar soni tegishli tildagi tovushlar (fonemalar) sonidan sezilarli darajada
kam. Tabiiyki, bu hol Yo.ni oʻzlashtirishni osonlashtiradi. Shuning uchun ham
alifbolardagi asosiy tamoyil undagi harflar sonini kupaytirish emas. Alifbo
Yo.ning asosini tashkil etadi. Tinish belgilari va b. yozma belgilar ham Yo.ning
unsurlari hisoblanadi. == Adabiyot ==

Yozuv qadimgi madaniyatlarning siyosiy kengayishi natijasida kelib chiqqan
axborot uzatish, moliyaviy hisob-kitob va tarixiy qaydlar olib borishga ehtiyoj
tugʻilganida paydo boʻlgan, deb taxmin etiladi. Eramizdan avvalgi 4-ming
yillikka kelib Mesopotamiyada savdo va maʼmuriyat murakkabligi odam xotirasi
uchun haddan tashqari kattalashdi va yozuv qaydlar olib borish va saqlash uchun
ishonchli usulga aylandi. Qadimgi Misr va Mezoamerikada yozuv ehtimol taqvimlash
va tarixiy hamda ekologik hodisalar qaydini olib borish orqali rivojlangan.
Xitoyda topilgan eng qadimgi yozuv namunasi esa qirollik mahkamasidagi folbinlik
amaliyotini taʼriflaydi.



https://uz.wikipedia.org/wiki/Yengil_atletika

Yengil atletika — sportning eng ommaviy turlaridan biri; turli masofalarga
yugurish, sportcha yurish, sakrash (balandlikka, uzunlikka, uch hatlab,
langarchoʻp b-n), uloqtirish (nayza, lappak, bosqon), yadro irgʻitish,
koʻpkurash (oʻnkurash, yettikurash) mashqlarini oʻz ichiga oladi. Ye.a.da 50 dan
ziyod mashq bor, ulardan 49 tasi Olimpiada oʻyinlari dasturiga kiri-tilgan (2000
y.gi Sidney olimpiadasida erkaklar Ye.a.ning 22, ayollar 20 turida
musobaqalashishdi). Bundan tashqari, Ye.a. zamonaviy beshkurash va triatlon
sport turlarining bir mashqini tashkil etadi, barcha sport turlarining
mashgulot, taʼlim muassasalarining oʻquv, harbiy-tayyorgarlik, salomatlik
mashqlari, oʻquvchi-yoshlarning "Alpomish" va "Barchinoy" sport sinovlari
dasturidan joy olgan. Gomerning "Iliada", Ibn Sinoning "Tib qonunlari" va b.
kitoblarda Ye.a. mashqlariga oid maʼlumotlar uchraydi. Qad. Olimpiada
oʻyinlarida (mil. av. 776 y.dan mil. 394 y. gacha) asosan Ye.a. boʻyicha
musobaqalar uyushtirilgan. Zamonaviy Ye.a.ning rivojlanishida 19-a.da Angliyada
(1837 y.dan) musobaqalar, Afinada (1859 y.dan) umumgrek oʻyinlari oʻtkazilishi
va olimpiada tiklanishi (1896 y.dan)ning ahamiyati katta boʻldi. 1912 y.da
Xalqaro havaskor Ye. a.chilar federatsiyasi (IAAF) tuzilgan, unga 200 mamlakat
aʼzo (2001 y.; Oʻzbekiston Ye.a. federatsiyasi 1993 y.dan aʼzo). IAAF 1977 y.dan
jahon kubogi (hoz. kunda Gran-pri musobaqalari), 1983 y.dan jahon birinchiligi
musobaqalarini oʻtkazib keladi. Oʻzbekistonda Ye.a.ga qiziqish 1885 y.da
Margʻilonda shu turga moslashtirilgan oʻyingoh barpo etilgandan keyin kuchaydi.
Toshkentda 1902 y.dan Ye.a. musobaqalari, 1919 y.dan mamlakat birinchiliklari,
1927 y.dan spartakiada oʻtkazila boshlagan. Oʻzbekistonda 135 mingdan ziyod
kishi 140 dan ortiq murabbiy qoʻl .ostida Ye.a. b-n shugʻullanadi,
murabbiylardan 3 nafari Oʻzbekistonda xizmat koʻrsatgan sportchi, 10 nafari
Oʻzbekistonda xizmat koʻrsatgan sport ustozi unvoniga ega (2001). Oʻzbekistonlik
Ye.a.chilar 1952 y.dan Olimpiada oʻyinlarida qatnashadi. Olimpiadalarda Marina
Shmonina (4x100 m ga estafetali yugurish, 1992) oltin, Rodion Gataulin
(langarchoʻp b-n sakrash, 1988) kumush medalni qoʻlga kiritgan, Ramil Gʻaniyev
(oʻnkurash, 1996) 8-oʻrinni egallagan. Oleg Ryaxovskiy (uch xatlab sakrash),
Roza Babich (200 m ga toʻsiqlar osha yugurish) va Tatyana Biryulina (nayza
uloqtirish) jahon rekordini yangilagan. Ashur Normurodov (uzok, masofaga
yugurish) uch marta sobiq Ittifoq chempioni boʻlgan (1967— 69). Osiyo
oʻyinlarida 1994 y.da Svetlana Munkova (balandlikka sakrash), Ramil Gʻaniyev
(oʻnkurash), Oksana Yarigina (nayza uloqtirish), 1998 y.da Oleg Veretelnikov
(oʻnkurash), Sergey Voynov (nayza uloqtirish) oltin medal b-n taqdirlangan Ye.a.
AQSH, Buyuk Britaniya, Germaniya, Kuba, Xitoy kabi mamlakatlarda yaxshi
rivojlangan.



https://uz.wikipedia.org/wiki/Xatirchi_tumani

Xatirchi tumani - Navoiy viloyatidagi tuman. 1926 y. 29 sent.da tashkil etilgan.
1927—30 yillarda Zarafshon okrugidagi tuman, 1938 yildan Samarqand viloyati,
1982 yildan Navoiy viloyati, 1989 yildan Samarkand viloyati, 1992 yildan Navoiy
viloyati tarkibida. Shim.dan Nurota, jan.sharqdan Samarqand viloyatining
Kattaqoʻrgʻon, shim.sharkdan Qoʻshrabot, jan.dan (Zarafshon daryosi orqali)
Narpay va Paxtachi tumanlari, gʻarbdan Navoiy viloyatining Navbahor tumani bilan
chegaradosh. Maydoni 1,37 ming km². Aholisi 143,9 ming kishi (2004). Tumanda 1
shahar (Yangirabot), 1 shaharcha (Langar), 8 qishloq fuqarolari yigʻini
(Bogʻchakalon, Olchinobod, Oxunboboyev, Oqoltin, Poʻlkan shoir, Xonaqa,
Yangiyoʻl, Krracha) bor. Markazi — Yangirabot sh.

Xatirchi tumani shimoldan va shimoliy gʻarbdan viloyatning Nurota, gʻarbdan
Navbahor tumanlari bilan, janubdan Zarafshon daryosi orqali Samarqand
viloyatining Paxtachi va Narpay tumanlari, janubi sharq va sharqdan
Kattaqoʻrgʻon, hamda shimoli-sharqdan Qoʻshrabod tumanlari bilan chegaradosh.
Tumanning yer maydoni 1382 kv.km, aholisi 151 000 kishi.

Tuman 1926-yil 29-sentabrda Oʻzbekistondagi boshqa 79 ta tuman qatori rasman
tashkil topgan. Ungacha Xatirchi Buxoro Xalq Sovet Respublikasi tarkibidagi
viloyat (1920-21 y.), 1922-24-yillarda esa Karmana viloyatida uezd,
1925-26-yillarda Karmana uezdining volosti boʻlib kelgan.

1927-30-yillarda Zarafshon okrugida rayon, 1938-yilgacha esa respublikaga
boʻysunuvchi rayon, 1938-yilda yangidan viloyatlar(oblast) tuzilgach, 1982-yil
20-aprelgacha Samarqand viloyatining, soʻngra 1989-yil sentabr oyiga qadar yangi
tashkil etilgan Navoiy viloyati tarkibida boʻldi. 1989-yilda Navoiy viloyati
tarqatib yuborilgach, yana Samarqand viloyatiga qoʻshildi. 1992-yildan boshlab,
qayta tashkil qilingan yangi Navoiy viloyatining tumani hisoblanadi.

Xatirchidan atoqli xalq baxshisi Poʻlkan shoirning nabirasi, hassos shoir
Amirqul Poʻlkan va taniqli qomuschi olim, adabiyotshunos Gʻaybulla Salomovlar
yetishib chiqqan.



https://uz.wikipedia.org/wiki/Xalifalik

Xalifalik — (Arab tilida:خلافة yoki khilaafah) musulmon olamining siyosiy
birligi va rahbariyatini namoyish etuvchi Islomiy hukumat shaklidir. Davlat
boshligʻi lavozimi(Halif) Muhammad (SAV) paygʻambarning siyosiy hokimiyatining
davomchisi(meʼroschisi) sifatida tushuniladi. Sunniylarga koʻra halif odamlar
yoki ularning vakillari tarafidan tanlangan shaxsdir, shialarga koʻra esa Ahl
ul-Bayt orasidan tanlangan Imom hisoblanadi. Muhammad (SAV) paygʻambar davridan
1924-yilgacha, Umayyad, Abbosiylar, va Usmoniylar sulolalari halifatni boshqarib
kelishgan.

Xalifalik — 7—8-a.larda arab istilolari natijasida Arabiston ya.o., Yaqin va
Oʻrta Sharq, Shim. Afrika, Ispaniya, Markaziy Osiyo va Kavkazortini oʻz ichiga
olgan davlat (q. Arab xalifaligi). Ibn Xaldutshng yozishicha, "johiliya
arablari" faqat diniy sifatdagi (paygʻambarlik, valiylik, kohinlik va h.k.)
hokimiyatni tan olganlar. Shuning uchun ham hijratdan soʻng (622 y.) Madinada
barpo boʻlgan va 630—632 yillarda butun Arabiston ya.o.ni oʻz ichiga olgan tuzum
islom diniga asoslangan, teokratik davlat shaklini olgan. Bu davlatning
boshligʻi — rasululloh — Allohttg elchisi, ammo u abadiy emasligi paygʻambarning
oʻzi tomonidan qaytaqayta taʼkidlab kelingan. Bu davlatni kelajakda
boshqaradiganlar siyosiy usullardan foydalanishlari muqarrar edi, zero Muhammad
(sav) — paygʻambarlarning oxirgisi (xotam ulanbiyo). Birinchi boʻlib bu haqiqat
Paygʻambar (sav) tomonidan anglandi. "Xalifalik mendan keyin ummatlarim ichida
oʻttiz yil, soʻngra amirlik (podsholik) dir", degan mazmundagi hadis aynan shu
fikrni isbotlaydi. Darhaqiqat, Allohning nomidan (vahiy orqali) ummatini
boshqargan Muhammad paygʻambar vafotidan soʻngra rahbarlikka ilohiy rahnamolik
sifatiga ega boʻlmagan va bunga daʼvo ham qilmagan xalifalar kelgan. Sahobalar
bundan keyin dunyoviy ishlarni oddiy inson hukmdor — amir boshqarishini
tushunganlar. Makkalik va madinalik sahobalar — muhojirlar va ansorlar
oʻrtasidagi bahs faqatgina ularning qaysi biri ana shu lavozimga saylanishi
haqida borar edi. Abu Bakr Siddiqning Xalifatu Rasululloh — Alloh elchisining
oʻrinbosari boʻlib saylanishi shundan dalolatdir. Aynan shu davrda hokimiyat
vazifalarining (sud, moliya va h.k.) boʻlinishi va ularning , asosan, muhojirlar
oʻrtasida taqsimlanishi yuz bergan. Bu jarayon, yaʼni davlat boshqaruv tizimi
diniylik qiyofasini yoʻqotib, dunyoviy tuye olishi 4 xalifa — Abu Bakr Siddiq
(632— 634), Umar ibn Xattab (634-644), Usmon ibn Affon (644—656) va Ali ibn Abu
Tolib (656—661) davrida uzilkesil amalga oshgan. Ular "alXulafo arroshidun"
(toʻgʻri yoʻldan boruvchi xalifalar) degan nom oldilar.



https://uz.wikipedia.org/wiki/Venera_(sayyora)

Venera yoki Zuhra yulduzi — Quyosh tizimining Quyoshdan uzoqligi boʻyicha
ikkinchi sayyora.

Venera — ichki sayyora va Yer osmonida Quyoshdan 48° dan uzoqroq uzoqlashmaydi.
Venera — yorqinligi boʻyicha osmondagi uchinchi jism. U qadim zamondan beri
tanilgan sayyoralarga kiradi.

VENERA, Zuhra — Quyosh sistemasining Kuyoshdan uzoqligi jihatdan ikkinchi
sayyorasi. Quyoshdan oʻrtacha uzoqligi 0,723 astronomik birlik (108,3 mln. km),
massasi Kuyosh massasining 0,9528 ulushini tashkil etadi, oʻrtacha zichligi 5,27
g/sm³ (Yerniki 5,5 g/sm³) orbita ekssentrisiteta — 0,0068 (yaʼni Quyosh atrofida
aylanish yoʻli deyarli doyra), orbita tekisligi ekliptika bilan 3°23’7" burchak
tashkil etadi. V. orbitasida 35 km/sek tezlik bilan harakatlanib, Quyosh
atrofini 224 sutka 14 soat 49 min. (0,62 yil) da toʻla bir marta aylanib
chiqadi. V. aylanish oʻqining fazodagi vaziyati va oʻz oʻqi atrofida aylanish
davri haqida aniq maʼlumot yoʻq. 1961 yildan boshlab sobiq Ittifoq va AQShda
oʻtkazilgan baʼzi radiolokatsion kuzatishlarga qaraganda, V. oʻz oʻqi atrofida
soat miliga teskari tomonga aylanadi. Aylanish davri 117 kun. V. ning Yerga har
doim bir tomoni koʻrinadi. V. ning bulutli qobigʻi bilan birga hisoblangan
diametri 12228 km. V. uchun ikkinchi kosmik tezlik 10,2 km/sek (Yer uchun
11,2 km/sek). V. ning Yerdan eng yaqin masofasi 38 mln. km, eng uzok, masofasi
261 mln. km. Sayyorani ertalab sharkda yoki kechqurun gʻarbda Quyoshdan k’J.ih
bilan 48° uzoqlikda koʻrish mumkin. Italyan astronomi Galiley 1610 y. da
birinchi boʻlib V. ning Oyga oʻxshash turli fazalarda koʻrinishini kuzatgan.
Ketma-ket kelgan ikkita bir xil fazalari orasida oʻtadigan vaqt (sinodikdavri)
584 kun. V. ning koʻrinma diametri 10"— 64". Quyosh sistemasida Kuyosh va Oydan
keyin eng yorugʻ jismdir. Ravshanligi — 3,3; — 4,3 yulduz kattaligida. V.
atrofini kuyuq bulutli atmosfera oʻrab turadi. V. atmosferasini birinchi marta
M. V. Lomonosov sayyoraning Quyosh diskidan oʻtish hodisasini kuzatib ochgan
(1761). Bunday hodisa iyun yoki dek. oylarida, har 8: 105,5; 8, 121,5 yilda
takrorlanib turadi. Oxirgi marta 1874 y. 9 dek. va 1882 y. 6 iyunda V. quyosh
diskidan oʻtgan. Yaqin kelajakda bu hodisa 2004 i. 8 iyunda va 2012 y. 6 iyunda
roʻy beradi. V. atmosfe-rasi, asosan, karbonat angidrid va is gazi (-90—95%),
azot (-5%), kislorod (1%) dan iborat. Atmosferada sezilarli darajada suv bugʻi
topilmagan. Yerdagiga qaraganda 100000 baravar kam vodorod bor. V.
atmosferasining bunday tarkibi va quyuqligi sababli, uning sirtini Yerdan koʻrib
boʻlmaydi. Atmosferasining asosiy massasi 60 km qalinlikdagi qatlamda
joylashgan. Nazariy hisoblarga koʻra, uning yuqori qismidagi bosim 300—600 mb.
Kuyoshga qaragan tomonida temperatura 400±70°, teskari tomonida 200+120°. V. ga
uchirilgan "Venera-4" (1967), "Venera-5" (1969), "Venera-6" (1969), "Venera-7">
(1970), "Venera-9" va "Venera-10" (1975) sayyoralararo avtomatik st-yalar (SAS)
yordamida olingan maʼlumotlarga karaganda, sayyora sirtidan 25 km balandlikda
bosim 1 atm ga teng , temperatura 40°. Sirtida bosim 15—20 atm, temperatura
-280°. Quyosh nuri Yerga qaraganda V. ga 2 baravar ortiq tushgani bilan uning
70% i yana fazoga qaytariladi (V. albedosi 0,7, Yerniki esa 0,36). Shuning uchun
V. va Yer Kuyoshdan deyarli bir xil miqdorda issiqlik oladi. V. ning infraqizil
nurlarini uning quyuq atmosferasi tutib qoladi, shu sababli, uning temperaturasi
yuqori boʻladi. Parnik effekti deb ataluvchi bu hodisa tufayli Yerning oʻrtacha
temperaturasi 40° yuqori boʻlsa, V. da uning taʼsiri katta boʻladi. V. dagi
magnit maydonining dipol momneti Yernikiga qaraganda 10000 baravar kichik
boʻlganidan uning magnit maydoni deyarli yoʻq desa boʻladi. Tuprogʻi gʻoyat
issiq, asosan, qum-toshli saxro boʻlishi kerak. V.da hayot bormi degan masala
hal qilingan emas. V. "Venera11"va"Venera-12"SAS(1978), AKSH "Mariner" (1967),
"Pioner-Venera" va "Pioner-Venera-2" st-yalari (1978) yordamida ham tadqiq
qilingan.



https://uz.wikipedia.org/wiki/Uyg%CA%BBonish_davri

Uygʻonish davri, Renessans — Markaziy Osiyo, Eron, Xitoy (912 va 15-a.lar),
Gʻarbiy Yevropada yuz bergan alohida madaniy va tafakkuriy taraqqiyot davri.
"Renessans" atamasi dastlab Italiyadagi madaniymaʼnaviy yuksalish
(14—16-a.lar)ga nisbatan qoʻllanilgan, uni oʻrta asrchilik turgʻunligidan yangi
davrga oʻtish bosqichi deb baholaganlar. Renessansning asosiy alomatlari:
tafakkurda va ilmu ijodda dogmatizm, jaholat va mutaassiblikni yorib oʻtib,
insonni ulugʻlash (q. Gumanizm), uning isteʼdodi, aqliyfikriy imkoniyatlarini
yuzaga chiqarish; antik davr (yunonrum) madaniyatiga qaytib, uni tiklash,
boyitish; cherkov sxolastikasidan qutulib, adabiyot va sanʼatda dunyoviy
goʻzallik, hayot taronalarini qizgʻin kuylash; inson erki, qurfikrlilik uchun
kurashish. Buning natijasi oʻlaroq, ijodiy qudrat va tafakkur kuchini namoyish
etadigan ulugʻvor badiiy asarlar, salobatli binolar yaratildi, ilmfan
rivojlandi. Italiyada shoir Petrarka va Dante, rassom Jotto, adib va
mutafakkirlar Bokkachcho, Ariosto, Tasso, Byome Renessans gʻoyalarining
jarchilari boʻlib maydonga chiqsilar. Keyinchalik Mikelanjelo, Rafael, Shekspir,
Servantes Yevropaning turli mamlakatlarida buni davom ettirdilar.



https://uz.wikipedia.org/wiki/Umaviylar

Umaviylar - Yaqin va Oʻrta Sharq, Movarounnahrda xukmronlik qilgan arab
xalifalari sulolasi (661 — 750), arablarning Makkadagi quraysh qabilasining
umayya urugʻidan kelib chiqishgan. Asoschisi — Muoviya I. U. davrida arablar
gʻarbda Shim. Afrika, Pirenei ya.o.ning katta qismi, sharqda Tabariston, Jurjon,
Movarounnahr, Sind va b. hududlarni bosib olishgan. Muoviya 1 (661—680) va
Abdulmalik davrida (685—705) davlatning harbiy, siyosiy, iqtisodiy qudratini
oshiruvchi bir qancha maʼmuriy va harbiy islohotlar oʻtkazilgan. Xususan, xalifa
lavozimi nasliy boʻlib qolgan, davlat xazinasi va davlat arxivi tashkil etilgan,
arab tili davlat tili deb eʼlon qilingan, yangi (oltin, kumush va mis) pul
chiqarilgan, harbiydengiz floti tashkil etilgan. U. poytaxtni Damashq sh.ga
koʻchirganlar, shu tufayli bu xalifalikni Damashq xalifaligi deb ham atashadi.
U. davrida koʻplab qoʻzgʻolonlar (736—737 y. Oʻrta Osiyodagi Xoris ibn Surayj,
731—740 y.larda Marokashdagi barbarlar qoʻzgʻoloni, 742 y. Magʻribda xorijiylar
qoʻzgʻoloni va b.) boʻlgan. 747—750 y.lardagi Abu Muslim qoʻzgʻoloni natijasida
xalifa Marvon II taxtdan tushgan, hokimiyat abbosiylar qoʻliga oʻtgan. U.
hukmdorlari: Muoviya I (661 — 680), Yazid I (680—683), Muoviya II (683684),
Marvon I (684685), Abdulmalik (685—705), Valid (705—715), Sulaymon (715717),
Umar (717720), Yazid II (720724), Hishom (724743), Valid II (743744), Yazid III
(744), Ibroxim (744), Marvon II (744—750).



https://uz.wikipedia.org/wiki/Uchburchak

Uchburchak - bir toʻgʻri chiziqda yotmagan uchta nuqta va uchlari shu nuqtalarda
boʻlgan uchta kesmadan yasalgan figura. Berilgan nuqtalar U.ning uchlari,
uchlarini tutashtiruvchi kesmalar U.ning tomonlari, tomonlari orasidagi uchta
burchak U.ning burchaklari deyiladi. Uchala tomonioʻzarotengboʻlganU. teng
tomonli (rayem, a), ikki tomoni teng boʻlsa, teng yonli (rayem, b) U. deyiladi.
Uchala burchagi oʻtkir boʻlgan U. oʻtkir burchakli (rayem, v), burchaklaridan
biri toʻgʻri boʻlsa, toʻgʻri burchakli (rayem, g), burchaklaridan biri oʻtmas
boʻlsa, oʻtmas burchakli (rayem, d) deyiladi. U.da faqat bitta toʻgʻri yoki
oʻtmas burchak boʻladi (chunki U.ning barcha burchaklari yigʻindisi ikki toʻgʻri
burchak, yaʼni 180° yoki radian oʻlchovida ya ga teng). U.ning yuzi S = u ah ga
teng [a — U. tomonlaridan biri, h — esa oʻsha tomonga tushirilgan balandlik
(rayem, ye)]. U. har tomonining uzunligi qolgan ikki tomon uzunliklari
yigʻindisidan kichik, ayirmasidan esa kattadir. Quyidagi shartlardan biri
bajarilsa, ikki U. teng boʻladi: 1) tomonlari moye ravishda teng; 2) ikkitadan
tomonlari va bu tomonlar orasidagi burchaklari teng; 3) bittadan tomonlari va bu
tomonga yopishgan ikkitadan burchaklari teng . U.larning koʻpgina boshqa
xossalarini trigonometriya, sferik geometriya, sferik trigonometriya va boshqa
sohalarda oʻrganiladi.

Uchburchak geometrik figuralardan biri boʻlib, bir toʻgʻri chiziqda yotmaydigan
uchta nuqta va shu nuqtalarni ketma-ket tutashtirishdan hosil boʻlgan figura.
Nuqtalar uchburchakning uchlari, kesmalar esa uning tomonlari hisoblanadi.
Uchburchak uning uchlarini koʻrsatish bilan belgilanadi. ”Uchburchak” soʻzi
oʻrniga baʼzan Fayl:Trianglen.jpg belgidan foydalaniladi.

Pifagor teoremasi to’g’ri burchakli uchburchakka oid bo’li, to’g’ri burchakli
uchburchak gipotenuzasining kvadrati uning katetlari kvadratlarining
yig’indisiga teng.Katetlarining uzunligi a va b, gipotenuzasi uzunligi c bo’lgan
to’g’ri burchakli uchburchak berilgan bo’lsin, u holda Pifagor teoremasi: a 2 +
b 2 = c 2 {\displaystyle a^{2}+b^{2}=c^{2}\,} formula bilan ifodalanadi. To’g’ri
burchakli uchburchakning asosiy xossalari:

Uchburchak yuzini hisoblashni bir necha usulllari bo’lib. Bularni ichida eng
soddasi ushbu formula bilan hisoblanadi: : S = 1 2 b h b {\displaystyle \mathrm
{S} ={\frac {1}{2}}bh_{b}}

Bu yerda S – uchburchak yuzi, b – uchburchak asosi(uchburchak tomoni), h b
{\displaystyle h_{b}} – asosga tushirilgan balandlik. Biz bu formulani faqatgina
balandlik va asosi aniq bo’lganda qo’llashimiz mumkin.

Bu yerda p = a + b + c 2 {\displaystyle p={\frac {a+b+c}{2}}} ga teng yoki
uchburchak peremetrini yarmi deb olsak ham bo’ladi, a , b , c {\displaystyle
a,b,c} – uchburchak tomonlari uzunligi.

Uchburchak yuzini berilgan ixtiyoriy ikki tomoni va ular orasidagi burchagi
bo’yicha hisoblash mumkin. Ya’ni quyidagi formula orqali: S = 1 2 a b sin ⁡ γ =
1 2 b c sin ⁡ α = 1 2 c a sin ⁡ β {\displaystyle \mathrm {S} ={\frac
{1}{2}}ab\sin \gamma ={\frac {1}{2}}bc\sin \alpha ={\frac {1}{2}}ca\sin \beta }
. Bu yerda a,b,c – uchburchak tonomlari, α,β,γ – uchburchak tonomlari orasidagi
burchagi.

Bu yerda m = m a + m b + m c 2 {\displaystyle m={\frac {m_{a}+m_{b}+m_{c}}{2}}}
, m a , m b , m c {\displaystyle m_{a},m_{b},m_{c}} - tomonlariga tushirilgan
mediana uzunligi.

Uchburchak tomonlarini ixtiyoriy belgilab bo`lmaydi. Ular quyidagi tengsizliklar
bilan bog`langan (a, b, c uchburchak tomonlari):

Yuqoridagi tengsizliklardan birortasi bajarilmagan holatda esa, uchburchak chala
deb ataladi.

Uchburchaklar elementlarining quyidagi uchta alomatlariga asoslanib teng
uchburchaklar hisoblanadi:

O’xshash uchburchakning mos burchaklari teng, mos tomonlari esa proporsional
bo’ladi. Ikki o’xshash uchburchak yuzlari nisbati o’xshashlik koeffitsentining
kvadratida teng. Uchburchak o'xshashligining alomatlari:



https://uz.wikipedia.org/wiki/Turar_joy

Turar joy (boshqa nomlari: uy-joy, makon, istiqomatgoh) deb odam yoki boshqa
hayvonlar istiqomat qiladigan inshootga aytiladi. Turar joylar xilma-xil
boʻladi: oddiy kulbadan tortib murakkab qurilmalar tizimigacha. Turar joyda
doimiy yashovchilar bu inshootni uy deyishadi. Uyda istiqomat qiluvchi ijtimoiy
birlikka uydagilar deyiladi, bu birlik odatda oila, ayrim hollarda esa har
qanday boshqa ijtimoiy guruh, tashkilot yoki yolgʻiz kimsalar boʻlishi mumkin.

Turar joy — yashash maskani, boshpana joy, uyjoy binolari. Oila istiqomat
qiladigan uy, oilaning maishiy hayoti oʻtadigan muhit. Turar joy ibtidoiy
davrlardayoq taom tayyorlash, libos kiyish qatorida paydo boʻlgan. Turar joylar
meʼmorliqsa eng koʻp tarqalgan inshoot turi boʻlib, boshqa turdagi
inshootlarning shakllanishi va rivojlanishini koʻp jihatdan belgilab bergan.
Turar joyning tashki va ichki shakllari, turlari va koʻrinishi jihatidan
xilmaxilligi iklim, tabiiy geografik sharoit takrzosi, ijtimoiy munosabatlar
xususiyati, iqtisodiy moddiyturmush darajasi, madaniy va milliy anʼanalarga
bogʻliq holda rivojlanib, murakkablashib borgan. Turar joyning oddiy turlari
qad. tosh davridan maʼlum. Turar joylar asrlar davomida togʻ gʻorlari,
tabiatdagi oddiy boshpana bostirmalardan boshlab, zamonaviy koʻp qavatli
uylargacha murakkab tarak,qiyot jarayonini bosib oʻtgan. Ayni vaqtda meʼmorlik
shaklu shamoyili asosini taʼminlab kelgan. Tosh davrida gor, chayla, yertoʻlalar
Turar joy vazifasini oʻtagan (q. Ibtidoiy jamiyat). Inson oʻtroqlashgan sari
Turar joy shakli ham oʻzgara borgan, oʻrmonli joylarda yogʻoch uylar yuzaga
kelgan (botqoq va suv bosadigan yerlarga yogoch, xoda qoqib, ustiga uy
qurilgan). Iqlimi quruq, daraxt oʻsmaydigan dasht va togʻ etaklarida neolit
davridan boshlab tosh, loy, xom gʻisht, guvala, somon kabi qurilish
materiallaridan foydalanilgan. Osiyo va Afrikaning chorvachilik bilan
shugʻullanadigan oʻlkalarida koʻchma Tj.lar keng tarqalgan. Chodir (hayvon
terisi, matodan; Osiyoning jan. toglik hududlarida, eroniylar, arablar), oq uy,
qora uyoʻtov, chayla, kapa, olachuq kabi (namat va yogʻochdan) mugʻul koʻchma
uyjoylari ayniqsa koʻchmanchi turkiy qavmlarda keng qoʻllangan, hatto arava
ustiga qurilgan koʻchik (koʻshk)lar Dashti Qipchoqsan Sharqiy Yevropagacha
boʻlgan hududlarda kuzatilgan. Shim.da eskimoslarning Turar joylari bugʻu terisi
va muzdan qurilgan.

Amir Temur hukmronligi davrida qurilgan Turar joy meʼmorligi oʻzining
hashamatliligi, muhandislik ilmining yuksakligi, serhasham bezaklarga boyligi
bilan ajralib turadi (q. Amir Temur bogʻlari, Oqsaroy). Tarixiy manbalarda
saroy, chorbogʻ va boshqa haqida qiziqarli maʼlumotlar saqlangan.

Samarqand, Buxoro, Xiva, Shahrisabz, Qoʻqon, Toshkent kabi koʻhna shaharlarda,
asosan, 18—19-a.larga oid Turar joy namunalari sakdangan, ularda oʻziga xos
shaklu shamoyil, pastbalandliklardagi mutanosiblik, mahalliy qurilish
ashyolaridan foydalanish, quyoshning jazirama issigʻini toʻsuvchi usullarning
hammasi hisobga olingan. Uylarning fayzi hovlilar orkali namoyon boʻlgan, koʻcha
tomondan faqat oʻymakor eshik va darvoza oldidagi ayvoncha koʻzga tashlanadi.
T.jlarni hovliaGʻa va ayvonsiz tasavvur qilib boʻlmaydi (q. Toshhovli, Sitorssh
Mohi Xosa, Nurullaboy saroyi va b.).

Oʻzbekistonda turar joylar mahalla deb ataladigan maʼmuriy birlik tarkibida
joylashadi.



https://uz.wikipedia.org/wiki/Tatarlar

Tatarlar — xalq, Tataristonning asosiy aholisi (2,012,571 kishi, 2010-yil
oʻrtalari). Rossiya Federatsiyasining Boshqirdiston, Mari Respublikasi,
Mordoviya, Udmurtiston, Chuvashiston respublikalari, Nijniy Novgorod, Kirov,
Penza va boshqa viloyatlarida ham yashaydi. Shuningdek, turkiy tilda
soʻzlashuvchi Sibir (sibir tatarlari), Qrim (qrim tatarlari) va boshqa qavmlarni
ham tatarlar deb atashadi. Umumiy soni — 7 mln. kishi. Rossiya Federatsiyasidagi
umumiy soni (qrim tatarlaridan tashqari) 5,310,649 kishi (2010-yillar
oʻrtalari). Tatar tilida soʻzlashadi. Dindorlari — sunniy musulmonlar.
Dehqonchilik, chorvachilik va hunarmandchilik bilan shugʻullanadi.

Birinchi marta "Tatar" etnonimi 6—9-asrlarda Baykal koʻlining janubi-sharqiy
sohillarida yashovchi koʻchmanchi moʻgʻul qabilalari orasida uchragan.
Moʻgʻullar istilosi davri (13-asr)da "Tatar" nomi Yevropaga maʼlum boʻlgan.
Turkiy tilli qabilalarning Ural yoni va Volga boʻyiga kirib borishi mil.
3—4-asrlarga toʻgʻri kelib, gunshar va boshqa qabilalarning Sharqiy Yevropaga
istilosi davri bilan bogʻliq. Tatarlar ugor-fin xalqlari bilan aralashib ketgan.
5— 7-asrlarda turkiy qabilalar Turk xoqonligi bosqini munosabati bilan Gʻarbiy
Sibir, Volga boʻyi va Ural yoni mintaqalariga qayta kirib kelishgan. 7—
8-asrlarda Azov boʻyidan Volga boʻyiga bulgʻorlar kelib, turkiylar va mahalliy
ugor-finlar bilan birga Volga-Kama Bulgʻoriyasi davlatini tuzganlar. 15—
16-asrlardagi davlatlar (Qozon, Astraxon, Qrim, Sibir va boshqa xonliklar)
davrida tatarlarning alohida guruhlari — Oʻrta Volga boʻyi va Ural yoni (Qozon
tatarlari, misharlar), Astraxon tatarlari, Sibir tatarlari, Qrim tatarlari va
boshqa tatarlar shakllana boshlagan.



https://uz.wikipedia.org/wiki/Tahorat

Tahorat - islom dinida poklanish jarayoni, namozdan avval bajariladi. Xususiy
shakli sifatida tayammum ko`riladi.

Tahorat — namoz oʻqish, ibodat oldidan yuvinish, poklanish. Islomda T.ning ikki
turi mavjud: vuzuʼ — kichik tahorat — qoʻloyoq va yuzni yuvish; gʻusul — katta
tahorat — toʻla yuvinish, choʻmilish. T.ning 4 ta farzi bor; yuzni yuvmoq; ikki
qoʻlni tirsak ila qoʻshib yuvmoq; ikki oyoqni toʻpigʻi ila qoʻshib yuvmoq,
boshning toʻrtdan bir qismiga mash tortish — ikki qoʻlni hoʻllab surtmoq. Bu
farzlardan birortasi bajarilmasa, T. haqiqiy boʻlmaydi. T.ning farzlaridan
boshqa uning sunnat va vojiblari xam boʻladi. T. oladigan har bir kimsa suvni
keragidan ortiq ham, oz ham sarf qilmasligi; suvni yuzga shapillatib
sochmasligi; T. qilayotganda oʻrinsiz gaplashmasligi; iflos yerda T. olmasligi
kerak. T. qilish uchun suv topilmasa tayammum qilinadi. T.i bor kishida quyidagi
holatlardan biri yuz bersa T. i buzilgan hisoblanadi: vujudning biron yeridan
qon, yiring , suv chiqsa; ogʻzi toʻlib qussa; tupurgan vaqt tupugini yarmidan
kupi qon boʻlsa; kichik va katta hojatga borsa va orqadan yel chiqarsa; bexush
yoki mast boʻlsa; namoz vaqgida kulsa; uxlasa. T.ni buzadigan holatlar roʻy
bersa, T.ni boshqatdan qilish lozim boʻladi.



https://uz.wikipedia.org/wiki/Steve_Jobs

Steven Paul Jobs (talaffuzi: Stiven Pol Jobs) yoki Steve Jobs (talaffuzi: Stiv
Jobs) (24-fevral, 1955 — 5-oktabr, 2011) - amerikalik muhandis va tadbirkor,
Apple Inc. korporatsiyasi asoschisi va direktori boʻlgan. Stiv Jobs ham koʻp
ishni bajara oladigan, ham oʻziga tortadigan ishlamli mahsulotlarni chiqarishda
bir qator yangiliklarni kiritgan. Uni koʻpincha biznes tarixidagi eng
muvaffaqiyatli va boshqalarga oʻrnak boʻla oladigan tadbirkor deb atashadi.

Stiv Jobs 1955-yil 24-fevralda Kaliforniya shtatidagi Mountain View
shaharchasida tugʻilgan. Uning yoshlik va oʻsmirlik yillari shu yerda oʻtgan.
Jobsning haqiqiy ota-onasi yosh talabalar boʻlgani va oila qurmagani uchun
goʻdakni berib yuborishadi. Pol va Klara Jobslar uni boqib oladi.

Bolaning asl otasi Abdulfattoh Jon Jandaliy, Suriyalik musulmon, asl onasi
Joanna Simpson esa amerikalik. Ular keyinchalik oila quradi va Jandaliy siyosiy
fanlar, Simpson esa tilshunoslik sohasida faoliyat yuritadi. Mona Simpson,
ularning qizi va Stiv Jobsning singlisi, bugun taniqli adiba. Stiv Jobsning ular
bilan munosabati yaxshi edi.

2003-yil Stiv Jobsning oshqozonosti bezida rak paydo boʻladi. Davolanganidan
keyin avvaliga oʻzini ancha yaxshi his qiladi, lekin butunlay tuzalib ketmaydi.
2009-yil jigarini transplantatsiya qildiradi. Ammo sogʻligʻi hech
yaxshilanmagach 2011-yil avgust oyida Eplning boshi (CEO) lavozimidan tushadi va
boshqaruv komitetining yetakchisi qilib tayinlanadi. Stiv Jobs 2011-yil
5-oktabrda 56 yoshda undagi rakning jalalashi (metastazi) tufayli nafasi toʻxtab
dunyodan koʻz yumdi.

1974-yil Stiv Jobs maktab davrida tanishgan doʻsti Stiv Vozniak (Steve Wozniak)
bilan yana uchrashadi va unga birga biznes ochishni taklif qiladi. Stiv Vozniak
oʻsha paytda HP (Hewlett-Packard) kompaniyasida ishlardi. 1976-yil Jobsning
Folksvagen minibusini va Vozniakning programmalasa boʻladigan kalkulyatorini
sotib, ikki oʻsmir Jobsning uyidagi garajda mantiqiy plata (logic board)
yasashadi va uni Apple I deb atashadi. Stiv Jobs birinchilardan boʻlib
komputerlardan faqat olimlar va korxonalar emas, balki har qanday inson
foydalansa boʻladi degan fikrni olgʻa surgan.

1977-yil ikki doʻst Apple II komputerini yasashadi va unga klaviatura bilan
koʻrkam quti qoʻshishadi. Oʻsha yili Stiv hamkorlardan mablagʻ toʻplaydi va
Apple Computer kompaniyasiga asos soladi. Apple II juda muvaffaqiyatli mahsulot
edi: 1982-yil Apple bir yilda 1 milliard dollardan oshiq savdo qilgan tarixda
birinchi koputer kompaniyasi boʻldi. 1983-yil Apple Computer oldin koʻrilmagan
tezlik bilan AQShning eng yuqori 500 kompaniyalari roʻyxati boʻlgan Fortune 500
safiga kiradi.

1983-yil Apple Lisa deb nomlangan, asosan bizneslar uchun moʻljallangan
komputerni savdoga chiqaradi. Lisada birinchilardan boʻlib ekranda kursorni
boshqaradigan „sichqon“ bor edi. Keyinroq keng ommaga moʻljallangan Macintosh
kuchli komputeri chiqadi. Macintoshda foydalanuvchining grafik interfeysi
(Graphical user interface, GUI) texnologiyasidan qoʻllanilgan.

1985-yil Stiv Jobs ichki nizolar tufayli oʻzi yaratgan kompaniyadan haydaladi.
Jobs oʻzi bilan besh ishchini olib NeXT degan yangi shirkatga asos soladi.
1986-yil Jobs Lucasfilm Ltd. degan kompaniyaning komputer boʻlimini sotib oladi
va uni Pixar Animation Studios deb ataydi. Pixar komuter animatsiyasi sohasida
eng ilgʻor kompaniyaga aylanadi. Pixar 1995-yil "Oʻyinchoqlar tarixi" (Toy
Story) — tarixda birinchi butunlay komputerda ishlangan filmni chiqaradi.

2001-yil Apple musiqa tinglash uchun moʻljallangan iTunes programmasini
chiqardi. Oʻsha yili raqamli pleyer iPod sotuvga chiqarildi. Bu mahsulot butun
dunyo boʻyicha xaridorlarga manzur boʻldi. Bu muvaffaqiyatdan keyin iTunes
musiqa sotib olish sayti ochildi. 2003-yil aprelda ochilgan bu saytdan shu
kungacha 10 milliarddan oshiq kuy koʻchirib olindi. 2007-yil koʻp funksiyali
iPhone telefoni, 2010 yil boʻlsa iPad planshet komputeri sotuvga chiqarildi. Bu
ikkala mahsulotning tayyorlanishini Jobs shaxsan oʻzi kuzatib borgan.



https://uz.wikipedia.org/wiki/Skiflar

Skiflar — Qora dengizdan shim.gʻarbda, Dunay va Don, Dnepr va Dnestr daryolari
quyi xavzalaridan to Volgaga qadar boʻlgan hududlarda yashagan chorvador aholi
(mil. av. 7—mil. 3-a.). Yevropa adabiyotida S. haqida shim. eron tillarining
turli lahjalarida soʻzlovchi qabilalar sifatida tasavvur shakllangan. Aslida esa
bu hududlarda skiflarga qadar yashagan kimmeriylar eron zabon boʻlgan.
Gerodotning yozishiga qaraganda, bu yurtlarga S. Osiyodan koʻchib kelganlar va
yerli aholining til muhiti taʼsirida eronlashganlar. Asl vatani Volgadan
sharkda, yaʼni Osiyoning Qozogʻiston choʻllari, Jan. Ural va Oltoy hamda Jan.
Sibir hududlari boʻlib, skif qabilalari aslida turkiy tillarning turli
lahjalarida soʻzlashuvchi oriylar edi. Chunki, shu mintaqalar aholisining moddiy
madaniyati va antropologik tipi jez davridan boshlab birbiridan farq qilmaydi.
Ilk Shim. Xitoy podsholiklari (mil. av. 2205—1766 yillarda "Shya", mil. av.
1766—1122 yillarda "Shong" sulolalari)dan kalgan yozma manbalarga koʻra, "di"
turk soʻzining xitoycha transkripsiyasidir. Ular Xitoydan shim.da va shim.garbda
yashashgan. Kdd. xitoychada "bey" soʻzi shim.ni koʻrsatgan. "Bey"ga "di"
qoʻshilib, hosil boʻlgan "beydi" soʻzi esa ilk Xitoy podsholiklari davrida
ulardan shim.da yashovchi chorvador turkiy tilli hunnu qabilalariga nisbatan
ishlatilgan. Demak, jez davrida Jan. Ural, Markaziy va Sharqiy Qozogʻiston,
Oltoy va Jan. Sibir mintaqalarida yashab, arxeologik adabiyotlarda Andronovo
madaniyati nomi bilan yuritilgan qad. chorvador aholi turkiy zabon boʻlgan. S.
Yevrosiyo choʻllari aholisiga ellinlar tomonidan berilgan umumiy nom boʻlib,
eron manbalarida ularni saklar deb yuritilgan. Gerodot "forslar skiflarni
saklar" deb ataydi deb yozadi. soxillari Aholisiga skif atamasi ishlatilsa,
Oʻrta Osiyo, Yettisuv va Qozogʻiston choʻllari hamda Togʻli Oltoy aholisiga
nisbatan koʻproq sak atamasi ishlatilib kelinadi. Gerodotning yozishiga
qaraganda, osiyolik S. dastlab shim. va sharqiy Qora dengiz sohillarini egallab,
yerli tub Aholi — kimmeriylar ustidan oʻz hukmronligini oʻrnatgach, kimmeriy
suvoriylarini Kichik Osiyoga quvadilar, soʻng Midiya, Suriya va Falastin
hududlarini, Shim. Mesopotamiyani egallaydilar.

Mil. av. 7-a. boshlarida Midiya davlati kuchayib, S.ni u yerdan haydab
chiqaradi. S. Qora dengizdan shim. va sharqda, Dneprdan Dongacha boʻlgan
choʻllarda oʻrnashib, endi mahalliy kimmeriy qabilalari bilan ittifoqlikda
yashay boshlaydilar. Ellinlar esa bu joylarni Skifiya deb ataydilar. Mil. av.
7-a.da Skifiya juda katta siyosiyharbiy kuch edi. Gerodotning yozishicha, Doro
boshliq qudratli Fors davlati mil. av. 513 yilda S. ustiga yurish qilib, oʻz
maqsadiga erisha olmagan. Aksincha S. axomaniylarga tobe yerlarga javob
hujumlari uyushtirib, ularni dahshatga soladilar. Barcha skiflarning tili, dini
va urf odatlarining bir xil ekanligi manbalarda taʼkidlanadi.

S. davlati mil. av. 5—4-a.larda Azov dengizidan Dunay daryosigacha hududlarni
birlashtirgan kuchli harbiydemokratik davlat boʻlsada, mil. av. 3-a.ning
oxirlarida Don ortidan kelgan sarmatlarning hujumi natijasida bir qism hududidan
ajrab, ancha zaiflashadi. Mil. 1-a.ning 2-yarmida S. bir necha bor Bospor
podsholigi bilan urushlar olib borib, oʻzining avvalgi jangovarlik ruhini
yoʻqotadi va nihoyat mil. 3-a.da Skifiya gotlar tomonidan tugatildi. Xalqlarning
buyuk koʻchishi davrida S. boshqa qabilalar tarkibiga singib, nafaqat
mustaqillik, balki etnik xususiyatlarini ham yoʻqotadilar.



https://uz.wikipedia.org/wiki/Sirka

Sirka suv va sirka kislotasidan iborat suyuq moddadir. Sirka kislotasi
etanolning Acetobacteraceae tomonidan fermantatsiyalanishidan mahsul boʻladi.
Bugunda asosan oshxonada ishlatiladi, biroq tarixan u zaif kislota sifatida
sanoat, tibbiyot va kundalik roʻzgʻorda ishlatilib kelinadi. Sirka sekin yoki
tez fermentlanish jarayonlari orqali tayyorlanadi. Sekin jarayon anʼanaviy
boʻlib, bir necha hafta yoki oygacha choʻziladi. Uzoq fermentlanish muddati
bakteriyalardan iborat zaharsiz quyqa yigʻilishiga imkon beradi. Tezkor
metodlarda suyuqlikka bakteriyalar qoʻshilib, nasos yordamida kislorodlashtirish
uchun havolantiriladi. Tez fermentlanish muddati 20 soatdan uch kungacha
boʻladi.

Sirka (ovqat sirkasi) — oziqovqatga ishlatiladigan sirka kislotaning suvdagi
(3—15%) eritmasi; sanoatda sirka essensiyasi (savdoga chiqariladigan oziq-ovqat
sirka ktasining 80% li suvli eritmasi; sanoatda vino, pivo, kucheiz etil spirti
eritmasini bijgʻitish yoʻli bilan olinadi) ga suv qoʻshib tayyorlanadi. Oʻzbek
pazandachiligida uy sharoitlarida S.ni uzum, anjir, olma va boshqa shirin
mevalarning sharbatidan tayyorlanadi. Uzum S.si tayyorlash uchun yaxshi pishgan
uzum sharbati sopol koʻza yoki xumchaga solinadi, har 1 l ga 100 g eski Sdan
achitqi sifatida qoʻshiladi. Idish ogʻzini zich yopib, kaynash uchun quyosh
tushadigan joyga qoʻyiladi. 1015 kundan soʻng qaynashi toʻxtab S. yetiladi.
Tayyor S. suzib, idishlarga quyiladi. Konserva, marinadlar, ziravor
tayyorlashda, ovqatga ishtahabaxsh maza kiritish, kabob sirkalashda, tibbiyotda
va boshqalarda ishlatiladi (q. Konservalash).



https://uz.wikipedia.org/wiki/Senegal

Senegal (Senegal), Senegal Respublikasi (République du Sénégal) — Gʻarbiy
Afrikada joylashgan davlat. Maydoni 196,2 ming km². Aholisi 10,6 mln. kishi
(2002). Poytaxti — Dakar sh. Maʼmuriy jihatdan 10 viloyat (region)ra boʻlinadi.

20-a.ning 50y.larida Fransiyada taʼlim olayotgan afrikalik talabalar hayotini
tasvirlovchi "Senadagi Afrika" (1955, rej.lar P. Vyeyra, M.Sarr) filmi S.
kinematografiyasi boshlanishiga turtki boʻldi. S. mustaqilligi eʼlon qilingach,
"Millatning tugʻilishi" (1961) va "Lamb" (1963, rej. P. Vyeyra), "Tubadagi katta
ibodatxona" (1961, rej. B. Sengor) va boshqa hujjatli filmlar yaratildi, ularda
xalqning mustaqillik va milliy madaniy anʼanalar uchun kurashi aks ettirildi.
Yozuvchi va rej. U. Sembenning "Aravachali kishi" (1963) filmi xalqaro
jamoatchilikning eʼtiborini qozondi. "...lik qoratanli" (1966), "Mandat" (1968),
"Sedda" (1977) va boshqa filmlarida rej. eski va yangi mustamlakachilikka karshi
kurash jarayonida milliy ongning oʻsishi muammolarini koʻtarib chiqdi. Keyingi
yillarda "Ayol" (rej. M. Traore), "Bezori" (rej. J. Mambeti), "Karim", "Baks"
(rej. M. Tiam), "Sertifikat" (rej. T.Av), "Getitey" (rej. S.Nyay) badiiy
filmlari yaratildi. SENEKA (Seneca) Lutsiy Anney (taxminan mil. av. 4, Kordova,
Ispaniya — mil. 65, Rim) — Rim faylasufi, yozuvchi, davlat arbobi. Rim
imperatori Neronning tarbiyachisi va maslahatchisi; unga s u i q a s d qilishda
ayblangan va oʻzini oʻldirgan. S. stoitsizmning yirik vakillaridan biri. U
tabiat va inson mohiyati hakida keng bilimga ega boʻlgan, adabiy uslubni juda
yaxshi egallagan. S.ning falsafiy qarashlari ziddiyatli. U falsafani hayotda
axloqiydiniy qoʻllanma deb bilgan. "Lutsiliyga xatlar" falsafiy asari, "Himmat
haqida", "Rahmshafqat haqida", "Ruhiy xotirjamlik haqida" va boshqa risolalarida
tarkidunyo qilish, oʻlim va taqsirni nazarpisand qilmaslik, ehtiroslardan xoli
boʻlish, kishilarning axloqiy tengligi masalalari yoritilgan.



https://uz.wikipedia.org/wiki/Saturn

Saturn, Zuhal — Quyosh sistemasidagi 9 ta katta sayyoralardan biri; Quyoshdan
uzoqligi boʻyicha 6sayyora. Astronomik belgisi ﬁ . Quyoshdan oʻrtacha uzoqligi
9,58 astronomik birlik (1429,3 mln. km) gateng . Kattaligi jihatidan Yupitertn
keyin 2oʻrinda. Orbitasining ekssentrisiteta 0,056 boʻlgani tufayli bu masofa
perigeliyda qisqarib, afeliyda uzayib turadi. S. Quyosh atrofini oʻz orbitasi
boʻylab 29 yilu 167 kunda bir marta toʻla aylanib chiqadi. Uning oʻz oʻqi
atrofidagi aylanish davri ekvatorida 10 soat 14,5 min. boʻlsa, qutblariga tomon
Yupiterdagi singari ortib boradi. S.ning oʻrtacha radiusi 58 ming km, ekvatorida
60 ming km ga yaqin. S.ning zichligi 0,72 g/sm³ (bu Yer zichligining 0,13)ga,
uning massasi 5681027 g (Yer massasidan 95,28 marta katta)ga teng . U, asosan,
vodorod va geliydan iborat. Sayyora ekvatorining oʻz orbita tekisligiga
ogʻmaligi 26°45’ni tashkil etadi. S. sirtida ekvatori boʻylab choʻzilgan qora
mintaqalar va oq dogʻlarni kuzatish mumkin. Spektroskopik tekshirishlar S.
atmosferasi, asosan, vodorod (N2) va metan (SN4) dan iboratligini koʻrsatgan
boʻlsa, keyinchalik unda atsetilen (S2N2) va etan (S2N6) topilgan. Infranurlarda
kuzatish S.dagi tra keskinligini (95 K) koʻrsatdi. S. muntazam radionurlanishiga
va uz magnit maydoniga ega. S. atmosferasida shunday past trada ham
muzlamaydigan metan va ammiak topilgan. S.ni ilk bor Galiley 1610 yilda kashf
etgan. S.ning ajoyibotligi atrofidagi halqasidir. S.ning ekvator tekisligi
boʻylab joylashgan bu halqa, asosan, 3 ta alohida konsentrik halqadan iborat.
Ulardan sayyoraga eng yaqini S, oʻrtadagisi V va tashqisi A bilan belgilangan.
Hamma halqalar deyarli shaffof boʻlib, ular orqasidagi yulduzlarni koʻrish
mumkin. A halqa bilan V halqa oraligʻini Kassini nomli qora boʻshliq tashkil
etadi. Halqalarning qalinligi bir necha km, diametri 250 ming km, yoshi 100 mln.
yil atrofida. 20-a.ning boshlaridayoq halqalar yaxlit qattiq jismdan iborat
emasligi, ular S. atrofida Kepler qonuni asosida aylanadigan ayrimayrim kattiq
zarralardan tashkil topganligi aniqlangan. Halqalarning infraqizil spektrlari,
asosan, muz va qirov spektrlariga oʻxshaydi. S. 22 ta tabiiy yoʻldoshga ega.
Ulardan eng kattalari: Mimas, Enselad, Tefiya, Diona, Reya, Titan, Giperion,
Yapet, Feba, Yanus. Titan massasi va kattaligi (4850 km) jihatidan Quyosh
sistemasidagi ulkan (u Oydan ham katta) yoʻddosh hisoblanadi. Titan metan va
vodoroddan tashkil topgan atmosferaga ega. S. yoʻldoshlaridan faqat Feba oʻz
orbitasida boshqalarga nisbatan teskari tomonga harakatlanadi.

Saturn Quyoshdan uzoqligi boʻyicha oltinchi va Quyosh tizimida kattaligi
boʻyicha ikkinchi sayyoradir. Yupiter, Uran va Neptun bilan bir qatorda gaz
gigantlari, deb ataluvchi toifaga kiradi. U qadimgi Rim mifologiyasidagi xudo -
Saturnus sharafiga shunday nomlangan. Saturn ramzi xudoning oʻrogʻini ifodalaydi
(Unicode: ♄).

Saturn sayyorasi asosan vodoroddan iborat, shuningdek oz miqdorda geliy va
boshqa unsurlar ham uchrab turadi. Yadroga yaqin sohasi esa metallashgan vodorod
bilan oʻralmish tosh va muzdan iborat. Tashqi atmosferasi odatda bir tusda,
biroq baʼzan sobit dogʻlar paydo boʻlib turadi. Saturnda Shamol tezligi
1,800 km/soat ga yetishi mumkin, bu Yupiterdagidan ancha tez. Saturn
magnitosferaga ega boʻlib, u Yernikidan kuchsiz bolsa-da, Yupiternikidan
qattiqroqdir.

Saturn xalqalari bilan mashhur; bu xalqalar asosan chang aralashgan muz
boʻlaklaridan iborat. Sayyora atrofida koʻp yoʻldoshlar aylanadi, ulardan bizga
oltmishtasi maʼlum. Titan, Saturnning eng katta va Quyosh tizimining ikkinchi
katta (Ganimeddan soʻng) yoʻldoshi, Merkuriydan kattaroq boʻlib, Quyosh
tizimidagi atmosferali yagona tabiiy yoʻldoshdir.

Saturn gaz sayyoralari turiga kiradi: u asosan gazlardan iborat boʻlib, qattiq
yuzaga ega emas. Sayyoraning ekvatorial radiusi 60 300 km, qutblardagi radiusi
54 400 km; Quyosh tizimidagi barcha sayyoralar ichida Saturn eng katta siqish
kuchiga ega. Sayyoraning ogʻirligi Yerning ogʻirligidan 95 marta katta, ammo
Saturnning oʻrtacha zichligi atigi 0,69 g/sm³ ni tashkil etib, shu xossasiga
koʻra, u Quyosh tizimidagi zichligi suvdan yengil boʻlgan yagona sayyoradir.
Shuning uchun, Yupiter va Saturnning ogʻirliklaridagi farq 3 barobardan yuqori
boʻlsa-da, ularning ekvatorial diametrlari atigi 19% ga farq qiladi. Boshqa gaz
gigantlarining zichliklari ancha kattadir (1,27—1,64 g/sm³). Ekvatordagi erkin
tushish tezlanishi 10,44 m/s² ga teng, bu koʻrsatkich Yer va Neptun
koʻrsatkichlariga yaqin, ammo Yupiter koʻrsatkichidan ancha kichik.



https://uz.wikipedia.org/wiki/Samoa

Samoa (Samoa Mustaqil Davlati) poytaxti — Apia shahri. BMT aʼzosi Tinch
okeanining janubiy sharqiy qismida joylashgan bu davlat, shu nomdagi
arxipelagining g'arbiy qismini band qilgan. Poytaxti Apia shaxri Ulolu orolida
joylashgan. Yangi Zelandiya lozim bo'lganda harbiy yordam ko'rsatish
kafolatlagan.

Samoa (Samoa), Samoa Mustaqil davlati (The Independent State of Samoa) — Tinch
okeanning jan.gʻarbiy qismida, Polineziyada joylashgan davlat. Samoa
arxipelagining gʻarbiy qismi— Savayi, Upolu, Apolima, Manono, Fanuatanu, Namua,
Nuutele, Nuulua va Nuusafeye o.larini egallaydi. Maydoni 2,8 ming km². Aholisi
178,6 ming kishi (2002). Poytaxti — Apia sh. Maʼmuriy jihatdan 14 okrug
(district)ra boʻlinadi.

Mahalliy aholi sohil yaqinidagi 400 qishlokda, choʻziqroq doira shaklidagi fale
deb ataluvchi anʼanaviy chaylalarda yashaydi. Devorsiz chaylalar yogʻoch
qoziqlar ustiga qurilib, tomiga kokos yoki pandanus yaprogʻi yopiladi.
Yevropaliklar Apia shahrida istiqomat qiladi. Shahar markazida 1—2 qavatli
yevropacha uylar qurilgan, ularning tepasida cherkov qoʻngʻirokxonalari qad
koʻtargan. Bu yerda mehmonxonalar, mayda korxonalar, xorijiy kompaniyalarning
idoralari, shuningdek, hukumat muassasalari joylashgan.



https://uz.wikipedia.org/wiki/Quyon_(hayvon)

Quyon — tovushqonlar oilasiga mansub sut emizuvchi hayvon. Uy Q.larining ajdodi
yovvoyi Q.lar hisoblanadi. Madagaskar oroli, Janubiy Amerikaning jan.
viloyatlari va Antarktidadan tashqari Yer yuzining hamma qismida tarqalgan. Uy
Q.lari yovvoyilariga qaraganda ancha yirik, gavdasi uz. 70 sm gacha (yovvoyilari
44 sm gacha). Q. serpusht, tez yetiladi, goʻsht va moʻyna, tivit olish uchun
urchitiladi. Yil mobaynida koʻpaya oladi. Urgʻochisi 3—4 oyligida jinsiy
yetiladi, 5—6 oyligida qochiriladi. 28—32 kunda bolalaydi. Yiliga bir Q. 3—6
marta, har safar 5—8 (baʼzan 15 va undan ortiq) bola tugʻadi. Nasldor q.
bolalari 30—45 kunlik, vazni 800—900 g boʻlganda onasidan ajratiladi. Tez
yetiladigan zotlar 65— 70 kunlik, vazni 1,8–2 kg , kech yetiladiganlari 90—120
kunlik, vazni 2,8–4 kg boʻlganda soʻyiladi. Goʻsht chiqimi 47—60%. Kuzgi
tullashdan keyingi qishki terisi eng sifatli hisoblanadi. Jahonda 60 dan ortiq
zoti bor. Jun qoplamiga koʻra moʻynali va tivitli zotlarga boʻlinadi. Q. 7— 10
yil yashaydi. Xoʻjalikda foydalanish’ davri 2—3 yil. Asosan, koʻkat,
ildizmevalar, sabzi-karam silosi, mayin xashak; don-dun, omuxta yem va boshqa
konsentratlar, goʻsht-suyak va baliq uni; mineral qoʻshimchalar — suyak uni, osh
tuzi va boʻr bilan boqiladi, xonadonlarda boqilganda oziq-ovqat chiqitlari ham
beriladi.



https://uz.wikipedia.org/wiki/Qand

Qand, qand moddasi, shakar moddasi — uglevodlar (monosaxaridlar va
oligosaxaridlar) sinfining quyi molekulali vakillari. Suvda yaxshi erishi va
kristallanishi Q. moddasining oʻziga xos xususiyati hisoblanadi. U qaysi
manbadan ilk bor olingan boʻlsa, oʻshaning nomi bilan ataladi. Mas, glyukoza —
uzum qandi, laktoza — sut qandi, maltoza — solod qandi, saxaroza — shakarqamish
yoki lavlagi qandi. Q. moddasi deganda Q boʻlmagan tabiiy va sintetik
monosaxaridlar ham tushuniladi. Bunday moddalar odatdagi Q. moddasidan oʻziga
xos tomonlari bilan ajratadi. Ularning molekulasida gidroksil guruh (—ON)
oʻrniga boshqa guruh, mas, vodorod atomi (dezoksisaxar), aminoguruh N11,
(aminosaxar), merkaptoguruh §N (tiosaxar) va h.k. boʻladi; tarmoqdangan uglerod
skeleti (tarmoqlangan Q. moddasi) yoki 7 va undan koʻp atomdan iborat utlerod
zanjiriga (yuqori Q. moddasi) ega; qoʻshimcha kislorod gutuvchi sikli
(angidrosaxar) yoki qoʻshaloq uglerod bogʻi (toʻyinmagan Q. moddasi) boʻladi.
Mikroorganizmlar turlituman "qand boʻlmagan" Q. moddasiga boy manbadir.
Koʻpchilik tabiiy Q. moddalarining strukturasi kimyoviy sintez yoʻli bilan
aniqlangan (yana q. Uglevodlar).



https://uz.wikipedia.org/wiki/Ommaviy_madaniyat

Ommaviy madaniyat deb berilgan madaniyatning bosh oqimiga kiruvchi gʻoya, nuqtai
nazar, koʻrsatma, mem, imij va boshqa ijtimoiy fenomenlar toʻplamiga aytiladi.
20-asr oʻrtalaridan boshlab ommaviy madaniyatga ommaviy axborot vositalari
kuchli taʼsir oʻtkaza boshladi.

Ommaviy madaniyat koʻpincha keng aholi qatlamiga xush kelishi uchun
soddalashtirilgan va ahamiyatsiz mavzularga berilgan, deb qaraladi. Natijada
ommaviy madaniyat dinchi va kontrmadaniyatchilar tomonidan yuzaki,
isteʼmolparast, sensualist va buzuq, deb tanqid qilinadi.

Mutaxassislar (faylasuf va sotsiolog olimlar)ning fikricha, hali ilm-fanda
„antikultura“ („gʻayrimadaniyat“) degan ilmiy tushuncha shakllanmaganligi uchun
„Pop (ommaviy) madaniyat“ tushunchasi, nochorlikdan qoʻllanilmoqda. Chunki,
„ommaviy madaniyat“, aslida madaniyatsizlik, yaʼni maʼnaviyatsizlik va
axloqsizlik sinonimidir. „Ommaviy madaniyat“ shu boisdan, eng avvalo, yuksak
isteʼdod va oʻlmas maʼnaviy-axloqiy gʻoyalar bayroqdori boʻlgan mumtoz
madaniyatga, sanʼatga, uning boyliklariga qarshi tish-tirnogʻi bilan kurashib,
uni inkor etib keladi.

Gʻarb dunyosining oʻzidagi faylasuflar, sotsiolog olimlar, "Bizga „Toʻqqizinchi
simfoniya“ (Betxoven) kerak emas!" yoki „Mona Liza“ni loyga qorishtiramiz!" kabi
jaholatparastlikka asoslangan xitoblar „ommaviy madaniyat“ tarafdorlari va
muxlislarining dasturiy qarashlari negizini tashkil etadi, deb yozadilar.

Ajablanarlisi, gohida gʻoyatda isteʼdodli insonlar ham „ommaviy madaniyat“
targʻibotchilarining qutqusiga uchrab, uning tegirmoniga suv quymoqda. Masalan,
rassom Salvador Dali Leonardo da Vinchining „Mona Liza“ („Jakonda“) asarini
kulgi qilib, Mona Liza lablari ustiga moʻylov chizgan va „Moʻylovli Jakonda“
asarini yaratgan. Mana shunday „achchiq istehzoli, qora mazmunli kulgi“ —
„ommaviy madaniyat“ faoliyatining eng yetakchi belgilaridan biridir.

Ular uchun ezgulikning oʻzi yoʻq. Jumladan, sanʼat — alohida isteʼdodlar
tomonidan yaratiladigan maʼnaviy boylik, moʻʼjiza ekanligi kabi ijodning oliy
mezonlari „pop-madaniyat“ tarafdorlarining oʻta darajada gʻashini keltiradi.
Ularcha, hamma sanʼatkor boʻlishi mumkin. Hamma narsa sanʼat atalishi mumkin.
„Pop-art“ — ommaviy sanʼat shu xulosa manbaida vujudga kelgan.

Chunonchi, „ommaviy madaniyat“ namoyandalaridan biri Karl Manning fikricha,
atrof-borliqda, maishiy hayotda mavjud barcha narsalar (masalan, konserva
bankalari, siniq tish choʻtkalari, mashina, vodoprovod kabilarning zanglagan
boʻlaklari, turli suratlar, jurnal-gazeta qiyqimlari ham) hayot bagʻridan
alohida ajratilib, ularga muayyan tartib berilib, odamlar nazariga tutilsa, bu
oddiy chiqindilar baayni arxeologik qazilmalar chogʻida topilgan qadimgi
yunonlar davriga xos osori atiqalarday oʻzgacha ahamiyat kasb etib, „sanʼat,
madaniyat namunalari“ qatoridan oʻrin olar emish.



https://uz.wikipedia.org/wiki/Olmoniya

Germaniya (nem. Deutschland), Germaniya Federativ Respublikasi (nem.
Bundesrepublik Deutschland) — Markaziy Yevropadagi davlat. Shimoliy Boltiq
dengizlari sohilida joylashadi. Maydoni 357 ming km2. Aholisi 81,084 million
kishi (30. Sentyabr 2014). Poytaxti — Berlin shahri. Maʼmuriy jihatdan 16 yer
(shtat) ga, yerlar okruglarga, okruglar tumanlarga, tumanlar jamoalarga
boʻlinadi.

OFR — federativ respublika. Amaldagi konstitutsiyasi 1949-yil 23-mayda qabul
qilingan, unga 1954, 1956, 1990, 1993 va 1994-yillarda qoʻshimchalar kiritilgan.
Davlat boshligʻi — federal prezident. U maxsus chaqiriladigan federal majlis
tomonidan 5 yil muddatga saylanadi va yana faqat bir marta saylanishi mumkin.
Federal majlis bundestag raisi tomonidan chaqiriladi va u bundestag deputatlari
hamda landtaglar (yer parlamentlari) tomonidan saylangan aʼzolardan iborat.
Prezident ish qobiliyatini yoʻqotsa yoki vafot etsa, bundesrat raisi prezident
vakolatlarini bajaradi. Qonun chiqaruvchi hokimiyatni parlament amalga oshiradi.
U ikki palata: bundestag va bundesratdan iborat. Bundestag aholi tomonidan 4 yil
muddatga saylanadi. Bundesrat esa yer hukumatlari oʻz orasidan 4 yil muddatga
tayinlaydigan vakillardan iborat. Ijroiya hokimiyat federal kansler
boshchiligidagi federal hukumat qoʻlida. Federal kansler bundestagda
prezidentning taklifiga binoan koʻpchilik ovoz bilan saylanadi. Vazirlar federal
kanslerning taklifi bilan prezident tomonidan tayinlanadi. Har bir yerning oʻz
konstitutsiyasi, parlament va hukumati bor.

Aholisining 90 % dan koʻprogʻi nemislar; qisman dan (daniyalik)lar va gollandlar
yashaydi. Shahar aholisi 85 % dan ortiq. Rasmiy tili — nemis tili. Dindorlar —
protestantlar (lyuteranlar, 50 % dan ziyod) va katoliklar. Aholi zichligi bir
km2ga 229 kishi toʻgʻri keladi. Mamlakatda 7,2 mln. chet elliklar ham yashaydi.
Ular umumiy aholining 8,9 % ini tashkil etadi. Yirik shaharlari: Berlin,
Hamburg, Myunxen, Kyoln, Frankfurtmayn, Dortmund, Shtutgart, Dyusseldorf,
Hannover, Nyurnberg, Leypsig, Drezden.

Arxeologiya maʼlumotlariga koʻra, Germaniya hududida inson 500-300 ming yillar
muqaddam paydo boʻlgan. Mil. av. 1-ming yillik oxirlarida Germaniyada joylashib
olgan nemis qabilalari Rim davlati bilan toʻqnashdi. Xalgʻlarning buyuk
koʻchishi deb ataladigan davrdan soʻng Germaniyada alemanlar, bavarlar, sharqiy
franklar, sakslar, tyuringlar va frizlar qolgai.

6—8-asrlarda Germaniyaning barcha hududini franklar egallab oldi. 9-asrda
Germaniya yerlari Sharqiy franklar qirolligi tarkibiga kirgandan soʻng mustaqil
nemis davlatiga yoʻl ochildi. Shtaufenlar sulolasi (1138—1268) davrida Germaniya
hududi ancha kengaydi. Ayrim nemis knyazliklari, ayniqsa Saksoniya knyazligi
„salib yurishi“ niqobi ostida Elba va Boltiqboʻyi xalqlarining yerlarini bosib
oldi. 15-asr oxiri — 16-asr boshlarida dehqonlar va shaharliklarning jabr-zulmga
qarshi qoʻzgʻolonlari boʻlib turdi. Ayniqsa, aholidan har xil bahonalar bilan
turli soliqlar undirib oladigan katolik cherkoviga qarshi qattiq norozilik
tugʻildi. Martin Lyuter rahbarligida katolik cherkoviga qarshi harakat
—reformatsiya boshlandi (1517). Reformatsiya davridagi ommaviy harakatning eng
yuqori choʻqqisi 1524—26 yillardagi dehqonlar urushi boʻldi. Bu davrda Sharqiy
Germaniyada oʻz mahsulotini tashqi bozorga moʻljallagan yirik xoʻjaliklar paydo
boʻldi. 1618-yilga kelib katolik va protestantlarning oʻzaro kurashlari
Yevropadagi oʻttiz yillik urush (1618—48) kelib chiqishiga sabab boʻldi. Urush
oqibatida Germaniya katta talafot koʻrdi. 1648-yilgi Vestfaliya sulx.
shartnomasiga koʻra, Germaniya bir necha knyazliklarga boʻlindi. Oʻzining muhim
geografik oʻrni tufayli Brandenburg-Prussiya kurfyurstligi (1701-yildan Prussiya
qirolligi) eng yirik nemis davlatlaridan biriga aylandi. 1740-1786 yillarga
kelib, Fridrix II qirolligi davrida prus militarizmi avj oldi. Prussiya
Yevropada buyuk davlatga aylanib, Germaniyada hukmronlik oʻrnatish uchun
Avstriya bilan kurashni kuchaytirdi. 1740-yil Prussiya qoʻshinlari Avstriya
Sileziyasiga bostirib kirdi. Savdo-sotiq va sanoatning rivojlanishi Germaniyada
feodal krepostnoy tuzumini bekor qilishni taqozo qilar edi. Fransuz burjua
inqilobi taʼsirida Germaniyada dehqonlar harakati avj oldi. nemis knyaz va
feodallari Fransiyadagi inqilobni boʻgʻib tashlashni maqsad qilib olishdi.
1792-yil Avstriya bilan Fransiya oʻrtasida urush chiqdi. Prussiya Avstriya
tomonida turib urushdi. Urushda Germaniya armiyasi yengildi. 1793-yil 18-martda
fransuzlar tomonidan ozod qilingan Mayns shahrida nemis tuprogʻida birinchi
demokratik respublika eʼlon qilindi. 1803—1804 yillarda Napoleon Germaniyadagi
mayda davlatlarni tugatib, oʻz hukmronligida Reyn ittifoqi tashkil qildi.
1812-yilgi urushda Rossiyaning gʻalabasi Germaniyani Napoleon hukmronligidan
xalos qildi. 1813-yilgi Leypsig urushu (xalqlar urushi)dan soʻng Germaniyaning
barcha hududi ozod qilindi. 1814—185 yillar Vena kongressi qaroriga koʻra, 39
davlatni birlashtirgan Germaniya ittifoqi tuzildi. 1834-yil 18 davlat
ishtirokida Germaniya bojxona ittifoqi tashkil togshi. Unda Prussiya rahbarlik
rolini oʻynar edi. Bu ittifoq sanoat va savdoni rivojlantirishda katta
ahamiyatga ega boʻldi. Ayniqsa temir yoʻl qurilishida Germaniya katta yutuqlarni
qoʻlga kiritdi va 1850-yilga kelib, Yevropada ikkinchi oʻringa chiqib oldi.
1848—49 yillarda Germaniyada burjua-demokratik inqilobi boʻlib oʻtdi. Uning
maqsadi — mamlakatni birlashtirish, monarxiya tuzumini tugatish. agrar masalani
demokratik asosda hal etish edi. Biroq, burjuaziyaning qoʻrqoqligi va xoinligi,
proletariatning zaifligi tufayli inqilob magʻlubiyatga uchradi. Bu Prussiya
hukmdorlarini mamlakatni inqilob yoʻli bilan emas, qurol kuchi va urushlar yoʻli
bilan birlashtirish kerak degan xulosaga olib keldi. Prussiya Daniya (1864),
Avstriya (1866) va Fransiya (1870) ga qarshi olib borilgan urushlardan soʻng
Mayn daryosidan Shimolgacha boʻlgan yerlarda Shimoliy Germaniya ittifoqini
tuzishga erishdi. 1871-yilgi Fransiya-Prussiya urushidan soʻng Germaniya pruss
militarizmi asosida birlashtiriddi. 1871-yil 18-yanvarda nemis knyazlari
Versalda Prussiya qiroli Vilgelm 1 ni Germaniya imperatori deb eʼlon qildi.

20-asr boshlariga kelganda sanoat rivoji boʻyicha Germaniya Yevropada birinchi
oʻrinni egalladi. Birinchi jahon urushiga tayyorgarlik koʻrayotgan Germaniya
hukumati Fransiya-Rossiya ittifoqini buzib, Fransiyani yakkalab qoʻymoqchi
boʻldi. Bu narsa amalga oshmadi, aksincha, 1907-yil Fransiya, Rossiya va Angliya
birlashib, Antanta deb ataladigan ittifoq tuzishdi. Oʻz harbiy qudratiga
ishongan hamda Angliya Rossiyani qoʻllamaydi deb oʻylagan Germaniya birinchi
jahon urushini boshlab yubordi. 1914-yil 1-avgustda Germaniya Rossiyaga,
3-avgustda Fransiyaga urush eʼlon qildi. 4-avgustda esa Angliya Germaniyaga
qarshi urush eʼlon qildi. 1917-yil AQSh Antanta tomonida turib Germaniyaga
qarshi urushdi. 1918-yilning bahorida Germaniya armiyasi gʻarbga yurish qildi,
biroq magʻlubiyatga uchradi. Sentyabrda esa ingliz-fransuz qoʻshinlari tomonidan
tor-mor etildi. Nihoyat, 1918-yil 5-oktyabrda sulh soʻrab, Antantaga murojaat
qiddi. 1918-yil 11-noyabrda Kompyenda yarash ahdi tuzildi. 9-noyabrda Berlinda
qoʻzgʻolon koʻtarilib, monarxiya tuzumi agʻdarib tashlandi va Germaniya
respublika boʻldi. 1919-yil fevralda Veymar shahrida chaqirilgan taʼsis
majlisida ishlab chiqilgan Germaniya Respublikasi (Veymar respublikasi)
konstitutsiyasi 31-iyulda qabul qilindi. Germaniya burjuaziyasining mavqei
mustahkamlana bordi. Chet el, ayniqsa AQSh sarmoyasi Germaniyaning harbiy va
sanoat iqtisodiyotini qayta tiklash imkonini berdi. Veymar respublikasi reaksion
tusga kira bordi. 1929-yilda boshlangan jahon iqtisodiy boʻhroni Germaniya
iqtisodiyotiga katta taʼsir qildi. Bu sharoitda natsional-sotsialistik partiya
(1919-yil tuzilgan) faollasha bordi. 1932-yil mart—apreldagi prezident saylovida
Adolf Hitler 13 mln .dan ortiq ovoz oldi. Oʻsha yil noyabr oyida hokimiyat
natsional-sotsialistlar qoʻliga oʻtdi. 1933-yilda fashistlar diktaturasi
oʻrnatildi. A. Hitler reyxskansler, keyinchalik esa davlat boshligʻi boʻlib
oldi. Shu davrdan boshlab mamlakatda terror rejimi oʻrnatiddi. Antifashistlar
qattiq taʼqib ostiga olindi. 1935-yil umumiy harbiy xizmat joriy qilindi.

Germaniya 1936—39 yillarda Italiya bilan birgalikda Ispaniyaga qarshi
intervensiya uyushtirdi. 1938-yil martda Avstriyani qoʻshib oldi. 1939-yil
1-sentyabrda Germaniya Polshaga hujum qilib, ikkinchi jahon urushi (1939-45)ni
boshlab berdi. 3-sentyabrda Angliya va Fransiya Germaniyaga qarshi urush eʼlon
qildi. 1940-yil aprelda Germaniya Daniya va Norvegiyani, may—iyunda esa Belgiya,
Gollandiya, Lyuksemburg va Fransiyani bosib oldi. 1940-yil sentyabrda Berlinda
Germaniya, Italiya va Yaponiya oʻrtasida harbiy ittifoq tuzildi. 1941-yil
aprelda Germaniya Yugoslaviya va Yunoninstanni bosib oldi. Shu yili 22-iyunda
esa Germaniya urush eʼlon qilmasdan SSSRga hujum qildi. Dastlabki
muvaffaqiyatlariga qaramay, nemis fashistlari shiddatli zarbaga duch keldi.
1945-yil 2-mayda ittifoqchilar qoʻshinlari Berlinni egalladi. 8-mayda Germaniya
soʻzsiz taslim boʻlganligi haqidagi hujjatga imzo chekdi.

Germaniya toʻrt okkupatsiya zonasiga boʻlindi. 1949-yil avgustda Gʻarbiy
Germaniyada parlament saylovi oʻtkazildi. Oʻsha yili 20-sentyabrda OFR tuzildi.
1949-yil 7-oktyabrda Xalq kengashi Germaniya Demokratik Respublikasi (GDR)
tuzilganligini eʼlon qildi. Ikki suveren nemis davlati 1990-yil oktyabrgacha
alohida-alohida yashab keldi. Lekin sotsialistax jamiyat qurish yoʻlini tutgan
GDRning ijtimoiy turmush darajasi Gʻarbiy Germaniya darajasiga nisbatan ancha
orqada qoldi — Gʻarbiy Germaniya jahonning taraqqiy etgan mamlakatlari qatoridan
oʻrin oldi. nemis xalqining birlashish orzusi 1989-yilning soʻngida taqiq ramzi
boʻlmish Berlin devorining buzilishi bilan ushaldi (Berlin devorining
qulatilishi). 1990-yil 12-sentyabrda Moskvada Germaniya masalasini uzil-kesil
hal etish toʻgʻrisidagi shartnoma imzolandi. GDR Xalq palatasining qaroriga
binoan GDR OFRga qoʻshildi. Natijada yagona Germaniya davlati tashkil topdi.
1999-yildan Germaniya federal prezidenta — Yoxannes Pay. 1998-yildan federal
kansler—Gerhard Shreder. Germaniya —1973-yildan BMT aʼzosi. Oʻzbekiston
Rerspublikasi bilan diplomatiya munosabatlarini 1992-yil 6-martda oʻrnatgan.
Milliy bayrami — 3-oktyabr, Germaniya birligi kuni (1990).

Germaniya kommunistik partiyasi, 1968-yilda tuzilgan; Demokratik sotsializm
partiyasi, sobiq GDR da 1946-yilda tuzilgan Germaniya birlashgan sotsialistik
partiyasi (GBSP) negizida 1989-yilda tashkil etilgan; Germaniya
sotsial-demokratik partiyasi, 1946-yilda tuzilgan; Xristian-demokratik ittifoqi,
1945-yildan faoliyat kursatadi, 1950-yilda tashkiliy jihatdan yagona partiya
sifatida rasmiylashgan; Xristian-sotsial ittifoqi, 1945-yilda Bavariyada asos
solingan; Erkin demokratik partiya, 1990-yilda tuzilgan: „Ittifoq-90“
„koʻkatparvarlar“ partiyasi. 1993-yilda „Koʻkatparvarlar“ bilan „Ittifoq-90“
partiyasining birlashuvi natijasida barpo etilgan; Germaniya milliy demokratik
partiyasi, 1964-yilda yangi natsistlar tomonidan tuzilgan; Respublikachilar
partiyasi, 1983-yil asos solingan. nemis kasaba uyushmalari ittifoqi, 1949-yilda
tuzilgan, Germaniya birlashganidan soʻng sobiq GDRdagi kasaba uyushmalari unga
qoʻshildi. Xalqaro erkin kasaba uyushmalari konfederatsiyasi va Yevropa kasaba
uyushmalari konfederatsiyasiga kiradi.

nemis iqtisodiyotining asosiy tayanchidir. Qoʻngʻir kumir (dunyoda birinchi
oʻrin), toshkoʻmir, neft, tabiiy gaz, polimetall rudalar, kaliy va oshtuzi qazib
olinadi. Energetika, qora va rangli metallurgiya, mashinasozlik, kemasozlik,
kimyo va neft kimyosi, yogʻochsozlik, oziq-ovqat sanoati, chinnisozlik gʻoyat
rivojlangan. Germaniya sanoati asosan oʻrta korxonalardan iborat. Sanoatda band
boʻlgan barcha xodimlarning 32 % dan koʻprogʻi (2,2 mln. kishi) yirik firmalarda
ishlaydi. „Simens“ konserni, „Folksvagen“, BMV va „Daymler Bens“ kabi
avtomobilsozlik firmalari, „Xyoxst“, „Bayer“ va BASF kabi kimyo konsernlari,
„Rurkole AG“ koʻmir qazish firmasi, „FEBA“ va „RVE“ elektr texnika konserni yoki
„Bosh“ guruhi butun dunyoga mashhur boʻlib, dunyoning hamma joylarida
filiallari, korxonalari yoki tadqiqot muassasalari bor. Yirik firmalar
koʻpdan-koʻp mayda va oʻrta korxonalarning buyurtmachisi hisoblanadi. Bu
muvaffaqiyatlarda boshqariladigan iqtisodiyotdan 1948-yilda bozor xoʻjaligiga
oʻtilganligi hal qiluvchi omil boʻldi. Transport vositalari ishlab chiqarish,
mashinasozlik, kimyo sanoati, elektr texnika, oziq-ovqat, metallurgiya,
konchilik, aniq mexanika va optika, aviatsiya va kosmik sanoati asosiy
tarmoqlardir. Texnika taraqqiyoti sohasida Germaniya sanoati dunyoda oldingi
oʻrinlardan birini egallaydi. Germaniya iqtisodiyoti yuksak texnologiyalardan
foydalanish tufayli farmatsevtika mahsulotlari, eng yangi organik kimyoviy
moddalar va sunʼiy materiallar, tibbiyot elektronikasi, optika va oʻlchov
asboblari ishlab chiqarishda, yangi avtomobillar yaratish va mashinasozlikda,
telekommunikatsiya, atrof muhitni muhofaza qilish texnologiyalari sohasida
dunyoda yetakchi oʻrinda. Germaniyada qadimdan va goʻzal anʼ-analarga ega
boʻlgan hunarmandchilik rivoj topgan.

Germaniyada qishloq xoʻjaligiga yaroqli 36 mln. ga yer bor. U moʻl-koʻl yuqori
sifatli oziq-ovqat mahsulotlari yetkazib beradi. Qishloq xoʻjaligining asosiy
mahsulotlari: bugʻdoy, arpa, qand lavlagi, kartoshka, shuningdek uzum, meva,
sabzavot va boshqalar. Chorvachilikda mol goʻshti, choʻchqa goʻshti, tovuq
goʻshti va sut yetishtiriladi.

Temir yoʻl uzunligi — 91,4 ming km, avtomobil yoʻllari uzunligi — 496,6 ming km.
Eng katta aeroporti — Frankfurtmayn shahrida. Boshqa yirik aeroportlari:
Berlin — Tegel, Berlin — Shenefeld, Bremen, Hamburg, Gannover, Drezden,
Dyusseldorf, Kyoln /Bonn, Leypsig, Myunxen, Nyurnberg, Saarbryukken va
Shtutgart. Suv yoʻllari uzunligi — 7467 km. Asosiy dengiz portlari: Hamburg,
Bre-menBremerxafen, Vilgelmsxafen, Rostok.

Germaniya dunyodagi tashki savdo aylanmasi hajmi boʻyicha AQShdan keyin ikkinchi
oʻrinda turadi. Germaniya chetga asosan avtomobillar, stanoklar, mashinalar,
kimyo mahsulotlari va elektr texnika buyumlari chiqaradi. Chetdan xom ashyo,
elektr texnika va toʻqimachilik mahsulotlari oladi. Tashki savdodagi asosiy
mijozlari: Fransiya, Italiya, Buyuk Britaniya, Niderlandlar, Belgiya, AQSh,
Rossiya, Lyuksemburg. Pul birligi — nemis markasi.

Germaniya 620 mingga yaqin oʻrinli 2300 kasalxona, 267 ming vrach ishlaydi.
Bundan tashqari 1300 sogʻlomlashtirish muassasalari mavjud.

Hunar-texnika taʼlimi tizimida hunar maktablari, texnika va muhandislik bilim
yurtlari, turli ixtisoslikdagi oʻrta maxsus taʼlim maktablari hamda maxsus oliy
maktablar bor. Oliy taʼlim tizimiga universitetlar, oliy oʻquv yurtlari, oliy
badiiy maktablar, texnika maktablari va boshqalar kiradi. Ularda oʻqish pulli.
Eng yirik va qadimgi oliy oʻquv yurtlari: Geydelberg, Leypsig, Rostok, Berlin
universitetlari. 1960-yildan keyin yana 20 ta universitet tashkil etildi.
Ularning yonida texnika oliy bilim yurtlari va ped. institutlari mavjud. Maxsus
oliy oʻquv yurtlari oliy taʼlimning eng yosh va hammaga manzur toifasi
hisoblanadi. Ulardagi taʼlim ayniqsa muhandislik, iqtisodiyot, ijtimoiy
taʼminot, dizayn va qishloq xoʻjaligi sohalarida koʻproq amaliy tarzda olib
boriladi. Germaniyada har yili 10 mln. fuqaro bilim saviyasini oshirish
imkoniyatiga ega. Malaka oshirishning eng yaxshi va samarali shakli xalq
universitetlaridir. Germaniyada 11 ta mintaqalararo iqtisodiyot oʻquv markazi va
30 ta malaka oshirish instituti mavjud. Yirik firmalar oʻz xodimlari uchun
alohida kurslar tashkil etadi.

Mamlakatdagi ilmiy tadqiqot ishlari oliy oʻquv yurtlarida, davlat va xususiy
ilmiy tadqiqot muassasalarida va iqtisodiyot ilmiy tadqiqot boʻlimlarida olib
boriladi. Tadqiqotlarda Dyusseldorf, Gyottingen, Geydelberg, Leypsig, Mayns va
Myunxenda joylashadi FA lari va 1992-yil qayta tashkil etilgan
Berlin-Brandenburg badiiy akademiyasi oliy oʻquv yurtlari bilan uzviy hamkorlik
qiladi. Mamlakatda 60 dan ortiq ilmiy muassasa va ularning filiallari mavjud.
„21-asr texnologiyalari“ deb atalgan ishlardan tashqari, jumladan, transport,
ekologiya, sogʻliqni saqlash, informatika, shuningdek mayda va oʻrta
korxonalarni qoʻllab-quvvatlash sohalarida tadqiqotlar olib boriladi.

Germaniyada nashr etiladigan asosiy gazeta va jurnallar: "Algemayne saytung
(„Umumiy gazeta“, kundalik gazeta, 1850-yildan), „Berliner morgenpost“ („Berlin
tonggi xabarlari“, kundalik gazeta, 1898-yildan), „Bonner rundshau“ („Bonn
sharhi“, kundalik gazeta, 1945-yildan), "Generalansayger („Hammabop xabarnoma“,
kundalik gazeta, 1725-yildan), „Noyes Doychland“ („Yangi Germaniya“, kundalik
gazeta, 1946-yildan), „Shpigel“ („Koʻzgu“, haftalik suratli jurnal,
1947-yildan), „Shtern“ („Yulduz“, haftalik suratli jurnal, 1948-yildan). Doycher
Depeshendinst Algemayner Doycher Naxrixtendinst — DDP/ ADN axborot agentligi;
1946-yilda sobiq GDRda tuzilgan ADN agentligining 1993-yilda Gʻarbiy
Germaniyaning DDP agentligi bilan qoʻshilishi natijasida vujudga kelgan. Doyche
Presse-Agentur-DPA jahon axborot agentligi, aksiyadorlik jamiyati boʻlib,
1949-yilda tuzilgan. „Arbaytsgemaynshaft der effentlix-rextlixen
rundfunkanshtalgen der Bundesrespublik Doychland“ — ARD OFR radio va televizion
kompaniyalari birlashmasi, mamlakat radioeshittirish va telekoʻrsatuvlarini
nazorat qiladi.

Adabiyotnning eng qadimgi namunalari 8—9-asrlarga mansub („Gildebrand
qoʻshigʻi“, „Mazreburg sehri“). Ekkehardning lotin tilidagi „Valtarius“ asari
11-asrda yaratilgan. Uygʻonish davri adabiyotiga Volfram fon Eshenbax, M.
Lyuter, T. Myunser, G. Saks (16-asr) kabi shoir va adiblar salmokli hissa
qoʻshdi. „Til Eylenshpigel“, „Reyneke Lis“, „Faust“ kabi xalq kitoblari nashr
qilindi. Klassitsizm namoyandasi shoir M. Opits mistik va dabdabali barokko
sheʼriyatiga qarshi nemis tilining sofligi uchun kurashdi. „Minna fon Barnxelm“,
„Emiliya Galotti“, „Donishmand Natan“ pyesalari muallifi G. E. Lessing nemis
milliy adabiyotiga asos soldi. I. V. Gyote („Egmont“, „nemis va Doroteya“,
„Faust“) va F. Shiller („Qaroqchilar“, „Makr va muhabbat“, „Orlean qizi“,
„Vilgelm Tell“) ijodi 18-asr va 19-asr boshlari nemis adabiyotidagi
taraqqiyparvar gʻoyalarning rivojida yuksak bosqich boʻldi. 18-asr 2-yarmi va
19-asr boshlarida romantizm paydo boʻldi. Romantiklar (aka-uka A. va F.
Shlegellar, L. Tik, L. Uland va boshqalar) oʻrta asrni, din va xurofotni
ideallashtirib, poeziyada subʼyektivizmni targʻib etishdi. 19-asrning
30-yillaridagi siyosiy koʻtarilish adabiy hayotni ham jonlantirdi. Dramaturg G.
Byuxner, L. Berne demokratiya uchun kurashdilar. Buyuk shoir G. Geyne
„Qoʻshiqlar kitobi“ siyosiy lirikasi va boshqalar toʻplamlarida feodal
reaksiyani tanqid qildi. 1848-49 yillardagi nemis burjuademokratik inqilobi
magʻlubiyatidan soʻng adabiy hayotda reaksion kayfiyat kuchaydi. 20-asr
boshlarida dramaturgiyada naturalistik oqim paydo boʻldi (G. Gauptman, A. Gols
va boshqalar), tanqidiy realizm yuksak bosqichga koʻtarildi. Birinchi jahon
urushi davrida va undan soʻng A. Sveyg, B. Kellerman, K. Tuxolski, E. M. Remark
kabi tanqidiy realistlar ijtimoiy tuzumning reaksion mohiyatini fosh etdilar.
Fashistlar hokimiyat tepasiga kelgach, koʻpchilik taraqqiyparvar yezuvchilar
vatanni tark etishdi va chet ellarda fashizmni fosh etuvchi asarlar yozishdi.
1945-yilda mamlakat ikkiga boʻlingach, nemis adabiyoti turli yoʻllardan
rivojlandi. Sharqiy G. (sobiq GDR) da yashagan taniqli yezuvchilar T. Mann, G.
Mann, L. Feyxtvanger kabilar adabiy oqimdagi ilgʻor anʼanalarni ijodiy davom
ettirdilar. Eski ziyolilardan B. Kellerman, A. Sveyg, G. Fallada yangicha adabiy
hayotga faol qoʻshildilar. I. R. Bexer, B. Brext, A. Zegers, F. Volf, F. Fyuman
fashizmning jirkanch qiyofasini fosh etuvchi, insonning jamiyat oldidagi
masʼuliyatini ifodalovchi asarlar yozishdi. Ammo bu yerda axborot imkoniyati va
fikrlar erkinligi boʻlmagan sharoitda ularning ijodiy imkoniyatlari cheklangan
edi.

nemis qabilalarining qadimgi meʼmoriy yodgorliklari (yogʻochdan ishlangan)
saqlanmagan. Toshdan ishlangan meʼmoriy yodgorliklari (Axendagi saroy kapellasi,
790—805: Fulddagi muqaddas Mixail cherkovi, 822) keyingi antik va Vizantiya
meʼmorligi taʼsirida paydo boʻlgan. 9—10-asrlarda bazilika xilidagi bezaksiz
cherkovlar qurildi. 11-12-asrlarda roman uslubidagi cherkov va soborlar (Mariya
Lax cherkovi, 1093—1230; Maynsdagi sobor, 1100-1230 va boshqalar) qad koʻtardi.
13-14-asrlarda Germaniyada gotika uslubiga xos binolarni yangi konstruksiyalar
asosida qurish avj oldi. Uygʻonish davrida ham gotika uslubi oʻz mavqeini
yoʻqotmadi. 17-asrda meʼmorlik va tasviriy sanʼatda dabdabali barokko uslubi
keng tarqaldi. 18-asrning 1-yarmida saroy va cherkovlar qurilishi yanada
rivojlandi va baʼzan barokko bilan rokoko qisman birlashtirildi, 2-yarmida esa
klassitsizm uslubida teatr, muzey va oʻquv muassasalari qurildi. 19-asrda yangi
qurilish materiallari — temir va beton konstruksiyalari paydo boʻlishi tufayli
modern uslubi urf boʻldi. 20-asrda texnika taraqqiyoti bilan konstruktivizm va
funksionalizm qonunlari asosida (P. Berens, B. Taut, V. Gropius, L. Mis van der
Roe va boshqalar) sanoat va turar joy binolari barpo etilib, shaharlar loyihasi
tuzildi. Fashistlar diktaturasi davrida Germaniyada dagʻal va besoʻnaqay
koʻrinishli, klassitsizmga yot binolar qurildi. Bu davrda koʻpgina atoqdi
meʼmorlar chet ellarga ketib qoldilar. Urushdan keyin ayniqsa GDR da bir
qolipdagi koʻrimsiz binolar qad koʻtardi. Keyingi yillarda koʻrkam jamoat
binolari, qulay turar joylar qurila boshladi, shaharlarni obod qilishga
kirishildi. Germaniyada insonning ehtiyojlarini har tomonlama nazarda tutgan
zamonaviy yangi meʼmorlik namunalari tobora koʻpayib bormoqda. Meʼmorlikdagi
yangi yoʻnalishlar goʻzal va qulay inshootlar yaratilishiga olib kelmoqda. Turli
ranglarga boʻyalgan liftlar, eskalatorlar, bino tashqarisiga oʻrnatilgan
kommunikatsiyalar meʼmoriy bezak vazifasini ham oʻtaydi. Ustunning qoshi, karniz
va naqshlar esa bino husniga husn qoʻshib, kishi koʻzini quvontiradi.
Shtutgartdagi yangi davlat galereyasi binosi (meʼmorlar J. Sterling, M.
Uilford). Frankfurtmayndagi 256 metrlik yarmarka minorasi (meʼmor X. Yan) shu
jumlaga kiradi.

Teatr sanʼati tarixi xalq urf-odatlari va oʻyinlaridan iborat. 11—15-asrlarda
xalq sayyor aktyorlari—shpilmanlar sanʼati avj oldi (yengil, shoʻx, kichik
pyesalar quyilgan). 16-asr oxirlarida maktab dramalari keng tarkaldi. nemis
aktyorlarining birinchi truppalari yuzaga keldi. 18-asrda aktrisa K. F. Neyber
nemis teatri sahnasiga fransuz klassitsizmi badiiy tamoyillarini olib chiqdi,
teatrning tarbiyaviy roli uchun kurashdi. 19-asrda Berlin, Braunshveyg ,
Drezden, Dyusseldorf, Hamburg va boshqa shaharlar teatr markaziga aylandi.
19-asr oxiri va 20-asr boshlarida E. Possart, L. Barnay, Y. Kayns kabi yirik
aktyorlar yetishib chikdi. l-jahon urushi yillarida Germaniya teatri realistik
anʼanalardan chekindi. 1927-yilda ochilgan „Piskator teatri“ publitsistik
yoʻnalishdan bordi. Dramaturglardan B. Brext, F. Volf, E. Toller, aktyorlardan
A. Moisei, G. Otto, E. Bush, rej.lardan M. Reyngardt, E. Piskator, G.
Vangenxeym, K. X. Martinlar teatr sanʼatining rivojlanishiga katta hissa
qoʻshdilar. Fashizm davrida teatr sanʼati natsistlarning targʻibot quroliga
aylandi. Fashizm tor-mor etilgach, natsizmga qarshi ruxdagi pyesalar paydo
boʻldi. Berlin da 150 ta teatr va sahna bor. Boshka shaharlardagi teatrlarning
ham repertuarlari xilma-xil. Klassiklarning pyesalari ham katta muvaffaqiyat
qozonmoqda. Shiller, Lessing va Kleystdan keyin B. Brext asarlari paydo boʻldi.
Zamonaviy dramaturglardan baʼzilari muvaffaqiyatga erishdi. Rolf Xokxut, Harald
Myuller, Tankred Dorst, Klau Pol shu jumlaga kirdi.

Oʻrta asrlarda ritsarlar sanʼati paydo boʻldi, minnezingerlar maktabi shakllandi
(Volfram fon Eshenbax va boshqalar); 14-asrda meysterzingerlar sanʼati,
16-asrdan cholgʻu (ayniqsa organ) musiqasi (K. Pauman singari kompozitorlar
ijodida) rivojlandi. Islohot davrida xalq qoʻshiqlari zaminida protesta ntxorali
paydo boʻldi. Germaniya Shyuts nemis musiqasida oratoriya va kantata janrlarini
ishlab chiqdi, birinchi nemis operasi „Dafna“ (1627)ni yezdi. 1723-yildan I. S.
Bax faoliyati boshlangap Leypsig yirik musiqa markaziga aylandi. 18-asr
2-yarmida musiqali sahna janri—zingshpil paydo boʻldi (I. Xiller va boshqalar).
Asosan chet ellarda ishlagan Germaniya Gendel, X. Glyuk kabi kompozitorlar
Angliya, Fransiya va boshqa mamlakatlar musiqa taraqqiyotiga katta hissa
qoʻshdi. Y. Gaydn, V. A. Motsart, L. Betxoven singari Vena klassik maktabi
ustalari nemis musiqasi rivojiga kuchli taʼsir oʻtkazdi. L. Betxoven ijodi nemis
musiqasining choʻqqisidir. 19-asr boshida musiqiyromantizm namoyandalari F.
Shubert, K. Veber, F. MendelsonBartoldi, R. Shuman, 19-asr 2-yarmida R. Vagner.
I. Brams, M. Regerlar ijod qildi. 20-asr boshidan Germaniyada ekspressionizm (R.
Shtraus, A. Shyonberg), neoklassitsizm (P. Xindemit), atonalizm kabi musiqiy
avangardizm oqimlari tarqaldi. Fashistlar rejimi mamlakat musiqiy madaniyatiga
halokatli taʼsir qildi. Ilgʻor kayfiyatdagi musiqa arboblari xorijdan boshpana
topdi. Urushdan keyin keksa avlodga mansub kompzitorlarning ijodi va faoliyati
(K. Orf va b.) yetakchilik qildi. 60-yillardan keyingina yosh kompozitorlar (X.
Xense, K. Shtokxauzen) koʻzga koʻrina boshladi. Berlin, Hamburg , Myunxen,
Frankfurtmayn, Shtutgart, Leypsig, Drezden va boshqa shaharlarda opera va balet
teatrlari, simfonik orkestrlar, Oliy musiqa maktablari bor.

Germaniyada kinematografiya 1895-yil yuzaga kelgan. Birinchi jahon urushi
arafasida badiiy filmlar ishlab chiqarila boshlandi. 1916-17 yillar UFA deb
atalgan yirik ishlab chiqarish firmasi tuzildi. F. F. Murnau, G. V. Pabst, E.
Lyubich kabi rejissorlarning filmlarida zamonasining ijtimoiy mavzulari aks
ettirildi. 20-yillarda nemis kinosida ekspressionizmning kuchli taʼsiri sezilib
turadi. 20-yillar oxiri va 30-yillar boshida „Krauzen buvining baxt tomon
safari“ (rejissor P. Yutsi) va boshqa realistik filmlar yaratildi. 1933-yil
yuzaga kelgan siyosiy reaksiya nemis kinematografiyasi rivojlanishini toʻxtatib
qoʻydi. Ikkinchi jahon urushi davrida kino natsizm targʻibotining quroliga
aylantirildi. OFR da 1949-yildan tijorat va koʻngilochar filmlar chiqarila
boshladi. 60-yillardan eʼtiboran yosh rejissorlar badiiy yetuk ekran asarlari
yaratishdi. Keyinchalik zamonaviy voqelik va axloq mavzulariga eʼtibor berila
boshladi. Doris Durrining „Erkaklar“ komediyasi, Volfgang Petersonning urush
haqidagi „Suv osti kemasi“ filmi kabi badiiy puxta kartinalar yuzaga keldi.
1984-yilda yaratilgan „Parij, Texas“, 1988-yilda suratga olingan „Berlin
osmoni“, 1986-yilda dunyo yuzini koʻrgan „Roza Lyuksemburg“ filmlari
tomoshabinlarga manzur boʻldi. Tarixiy va zamonaviy mavzudagi adabiy asarlarni
ekranlashtirishga kirishildi.



https://uz.wikipedia.org/wiki/Olma

Olma (Malus) — raʼnodoshlar oilasiga mansub, barg toʻkuvchi daraxtlar yoki
butalar turkumi; urugʻli meva daraxti. Shim. va jan. yarim sharning moʻʼtadil
mintaqalarida O.ning 25— 30 turi, jumladan, Oʻrta va Sharqiy Osiyo, Oʻrta Osiyo
va Kavkazda 10 turi tarqalgan. Ekiladigan mevali daraxtlar orasida maydoni
jihatidan birinchi oʻrinda turadi. Yalpi olma hosili boʻyicha AQSH (4,8 mln. t),
Xitoy (22,01 mln. t) oldingi oʻrinlarda turadi (1999). Jahon boʻyicha yalpi
hosili 60,2 mln. t ni tashkil etadi (1999). O’zbekistonda —0,4 mln. t. AQSH,
Chili, Xitoy, Rossiya, Eron, Turkiya, Fransiya, Italiya mamlakatlarida
olmazorlar katta maydonlarni egallaydi. Oʻzbekistonda 8 turi yovvoyi holda
uchraydi (q. Yovvoyi olma). Dunyo boʻyicha yetishtiriladigan navlarining asosiy
qismi xonaki O. (M.domestica) turiga kiradi. Past boʻyli O. (M.pymila) turiga
kiradigan dusen va paradizkadan mevachilikda payvandtag sifatida foydalaniladi.
O. sovuqqa chidamli, yorugʻsevar va namsevar, tuproq tanlamaydi, lekin unumdor
tuproqlarda yuqori hosil beradi. O. daraxti boʻyi 15 m gacha boradi.
Oʻzbekistonda O. apr. oyida gullaydi. Guli 5 boʻlakli, gultojibargi oq, pushti,
ayrimlari kizil. Mevasi, naviga qarab, iyun— okt.da pishadi. Bir dona mevasi
vazni 15 g dan 400 g gacha boradi. Tarkibida (%) fruktoza 6,5—11,8, saharoza
2,5—5,5, organik (olma va limon) kislotalar 0,2— 1,6, vitamin S 5–30 mg ,
pektin, oshlovchi moddalar va boshqa mavjud. Mevasi yangiligida yeyiladi, qoqi,
konserva, murabbo, jem qilinadi. O. urugʻidan hamda payvandlash, parhish qilish
yoʻli bilan ildiz bachkilaridan koʻpaytiriladi. Hosildorligi 130—300 s/ga.
Daraxti 100 yilgacha yashaydi. Odatda, bogʻga oʻtqazilganidan keyin 4 yil
oʻtgach, hosilga kiradi. 40—50 yil moʻl hosil beradi. Koʻchati kuzda va bahorda
30—60 sm chuqurlikda haydalgan yerga ekiladi. Koʻchat oʻtqaziladigan chuqurga
5–6 kg chirigan goʻng , 150 g ammiakli selitra, 200 g superfosfat tuproqqa
aralashtirib solinadi. Koʻchatlar 8×8m, 8x6 m, past boʻyli payvandtaglarga
ulangalari 4x6 m, 3X5 m, 4x4 m sxemada ekiladi. Yosh daraxtlar 8—12 marta,
hosilga kirganlari 4—6 marta su-gʻoriladi, tup va qator oralari yum-shatib
turiladi. Hosilga kirgan olmazor gektariga har uch yilda 20—40 t chirigan goʻng
va har yili sof holda 120 kg azot, 60–90 kg fosfor, 30 kg kaliy hisobidan
oʻgʻitlanadi. Daraxtlar har yili kuzda va bahorda butaladi (q. Butash,
Daraxtlarga shakl berish). Oʻrta Osiyoda ekiladigan O. navlari kelib chiqishi
boʻyicha quyidagi guruxlarga boʻlinadi: xalq seleksiyasi yoʻli bilan
yetishtirilgan Oʻrta Osiyo mahalliy navlari — oq olma, qizil olma, Samarkand
olmasi, Namangan olmasi, achchiq olma, qimizak olma, Xorazm olmalari guruhi va
boshqa O.ning mahalliy navlari Oʻzbekistonning tuproq-iklim sharoitiga
moslashgan, issiqqa, sovuqqa chidamli. Mevasi shirin, ertapishar; Gʻarbiy
Yevropa, Amerika, AQSH navlari — Rozmarin, Mantuaner, Starkrimson, Skarlet,
Parmen. Vaynsep va Golden Delishes, Delishes, Jonatan, Borovinka; Ukraina navi —
Renet Simerenko; Qrim navlari — kandil, sari sinap ( O. ning bu guruh navlari
Oʻzbekistonga dastlab 19-asr 2-yarmidan boshlab, Oʻrta Osiyoni Rossiya bosib
olgandan keyin, ruslar tomonidan, soʻngra 20-asrning 20-yillaridan boshlab
Oʻzbekistondagi i.t. muassasalari tavsiyasi bilan kel-tirilgan). Shreder
nomidagi Bogdorchilik, uzumchilik v a vinochilik ilmiy tadqiqot instituti
seleksionerlari yetishtirgan yangi navlar — Samarqand aʼlosi; Afrosiyobi, —
hosildor, Toshkent borovinkasi, Mehmoniy, Tilla olma, Nafis va boshqa Bu navlar
hosildor, mevasi mahalliy sharoitga moslashgan, koʻrinishi chi-royli, mazali;
sovuqqa va issiqqa chidamli.



https://uz.wikipedia.org/wiki/Ogayo

Ogayo — AQShning shim.-sharqiy qismidagi shtat. Eri koʻli bilan Ogayo daryosi
oraligʻida. Maydoni 107,0 ming km². Aholisi 11,4 mln kishi (2002), 75% dan
koʻprogʻi shaharlarda yashaydi. Maʼmuriy markazi — Kolumbus shahri, yirik sanoat
shaharlari: Klivlend va Sinsinnati. Shtatning sharqida Appalachi platosi (eng
baland joyi 460 m), gʻarbida Markaziy tekisliklar bor. Yanv.ning oʻrtacha
temperaturasi 0" dan —3° gacha, iyulniki 23— 25°. Yillik yogʻin 800–1000 mm.

O. — AQShning aholisi zich va iqtisodiy jihatdan eng rivojlangan shtatlaridan.
Toshkoʻmir (yiliga 40 mln. t), tuz (5 mln. t), neft va tabiiy gaz qazib olinadi.
O. choʻyan va pulat eritishda AQShda Pensilvaniya shtatidan keyin 2-oʻrinda,
elektr energiya hosil qilishda esa 1-oʻrinda. Qishloq xoʻjaligi tovar
mahsulotining 60%ni chorvachilik beradi. Ekin maydoni 5 mln. ga. Asosan,
makkajoʻxori, soya, bugʻdoy, suli va yem-xashak ekinlari ekiladi. Meva, uzum va
sabzavot yetishtiriladi. Eri koʻli sohilidagi portlar orq-ali koʻmir junatiladi,
temir rudasi keltiriladi. O. hududini yevropaliklardan birinchi boʻlib 17-asrda
fransuzlar egallagan. Parij shartnomasiga bino-an, 1763 yilda O. Buyuk Britaniya
qoʻliga oʻtdi. 1783 yildan AQSH tarkibida. 1802 yildan AQSH shtati.

Ogayo - Amerika Qo`shma Shtatlardan biri. Poytaxti - Columbus shahri. AQSh
ittifog`iga 21 avgust 1959 yilda kirgan, undan oldin - Northwest Territory.



https://uz.wikipedia.org/wiki/Nukus

Nukus (qoraqalpoqcha: Noʻkis) Qoraqalpogʻiston Respublikasi poytaxti,
Oʻzbekistonning kattaligi boʻyicha oltinchi shahridir.

Nukus (qoraqalpoqcha No'kis) — Qoraqalpogʻistondagi shahar (1932 yildan).
Qoraqalpogʻiston Respublikasi poy-taxti, Respublika hududining markaziy qismida,
Amudaryoning oʻng sohilida, 109 m balandlikda. Jan. va sharqda Kizilqum choʻli
bilan oʻralgan, shim,da Amudaryo deltasi bilan tutashgan. Oʻrtacha temperatura
iyunda 27°, yanv.da —6,9°, maksimal temperatura 46°, minimal temperatura —32°.
Temir yoʻl stansiyasi. N.dan Toshkentgacha 1265 km. Kizketgan kanali shaharni
kesib oʻtadi. Maydoni 200 km². Aholisi 271 ming kishi (2010; 1974 yilda 88 ming;
1959 yilda 39 ming; 1939 yilda 10 ming); aso-san, qoraqalpoqlar; qozoq, oʻzbek,
rus, koreys, tatar va boshqa ham yashaydi.

Oʻzbekistonning iqtisodiy va ijtimoiy taraqqiyotiga qoʻshayotgan munosib hissasi
va shaharning 70 yilligi munosabati bilan N. "Doʻstlik" ordeni bilan
mukofotlandi (2003 yil 11 sentabr).



https://uz.wikipedia.org/wiki/Muhandis

Muhandis (arab.) yoki injener (ingl. engine) — texnikaning muayyan bir sohasiga
ixtisoslashgan mutaxassis; muhandislik sohalaridan biri boʻyicha oliy maʼlumotli
kasb egasi.

Muhandis (arab), injener — texnikaning muayyan bir sohasiga ixtisoslashgan
mutaxassis; texnika sohalaridan biri boʻyicha oliy maʼlumotli kasb egasi. Ilgari
Sharqda binokor, yer oʻlchovchi, bino va inshootlarni loyihalovchi, handasa
(geometriya) bilan shugʻullanuvchi kishilar M. deb atalgan. Bagʻdod, Damashq,
Buxoro, Xiva, Samarqand, Toshkent, Qoʻqon va boshqa sha-harlarda hozirgacha
saqlanib qolgan qad. bino va inshootlar qurilishida foydalanilgan murakkab
handasaviy (geometrik) shakllar, arklar, gumbazlar, qubbalar; sugʻorish va suv
chiqarish inshootlari (koriz, sardoba), charxpalak (chigʻir) M.lik qadimdan
taraqqiy etganligini bildiradi. Xususan, Ashad al-Fargʻoniyning Nil daryosiga
qurilgan suv miqdorini oʻlchash inshooti ham M.lik namunasi hisoblanadi.

M.ninghozir mexanik-M., gidrotexnik -M., kon M.si, harbiy M., loyihalovchi M.,
fizik-M., texnolog-M., quruvchi- M., irrigator-M. va boshqa turlari bor. M. lar
sanoat, transport, qurilish va xalq xoʻjaligining turli tarmoqlarida, i.t.
muassasalarida ishlaydi, muhandislik akademiyalarida, texnika in-tlari va
un-tlarida, oliy texnika bilim yurtlari va boshqa muassasalardatayyorlanadi.
Oʻzbekistonda M.lar Toshkent texnika unti, Toshkent informatsiyalar
texnologiyasi unti, respublika viloyatlaridagi oliy texnika oʻquv yurtlari,
Toshkent arxitektura-qurilish in-ti, Toshkent kimyotexnologiya in-ti, Toshkent
davlat aviatsiya in-ti, Toshkent avtomobil-yoʻllar in-ti, Toshkent irrigatsiya
va qishloq xoʻjaligi in-ti, Toshkent temir yoʻl transporta muhandislari
instituti, Toshkent toʻqimachilik va yengil sanoat in-ti va boshqa muassasalarda
tayyorlanadi.



https://uz.wikipedia.org/wiki/Monopoliya

Monopoliya atamasining kelib chiqishi bozorga oid tushunchalardan (yaʼni,
grekcha „monoc“ — yagona, bitta va „poleo“ — sotaman) tarkib topsada, uning
iqtisodiy asoslari aslida ishlab chiqarishga borib taqaladi. Monopoliyani
quyidagicha taʼriflash oʻrinli: monopoliya — monopol yuqori narxlarni oʻrnatish
hamda monopol yuqori foyda olish maqsadida tarmoqlar, bozorlar va yaxlit
makroiqtisodiyot ustidan hukmronlikni amalga oshiruvchi yirik korxonalar (firma,
korporatsiyalar)ning birlashmalari.

Monopoliya (yun. mono — tanho, poleo — sotaman) — iqtisodiyotning bir sohasida
tanho hukmronlik; bozorni tashkil etish shakli. Bunday bozorlarda yagona
sotuvchi oʻz tovari bilan fa-oliyat koʻrsatadi, boshqa tarmoqlarda bunday
tovarning oʻrinbosari boʻlmaydi. M. ishlab chiqarish vositalari, ish kuchi va
yaratilgan mahsulotlar asosiy qismining ozchilik korxonalar, so-hibkor shaxslar
yoki davlat qoʻlida toʻplanishi natijasida paydo boʻladi. M. koʻrinishlari
qadimdan mavjud. Noyob mahsulot yetishtiriladigan yerlar, konlar, suv havzalari,
oʻrmonlar va boshqa tabiiy manbalar ozchilik qoʻlida toʻplanib, egalariga
monopol mavqe bergan, ular maʼlum mahsulotni bozorgatanho yetkazib beruvchilarga
aylanib, u yerda hukmron boʻlganlar. M. oʻz tabiatiga koʻra ishlab chiqarish da
turgʻunlik paydo qiladi, chunki monopol mavqega tayanib, sarflarni kamaytirmay
foyda koʻrish, raqobatning yoʻqligi yoki zaifligidan foydalanib bozorga oʻz
izmini oʻtkazish mumkin. M. bozor munosabatlarini cheklaydi, shu sababli hatto
bozor iqtisodiyoti hukmron davlatlar mono-poliyaga qarshi choratadbirlarni
koʻradilar. M.ning asosiy shakllari — kartel, sindikat, trest, konsernlar
hisoblanadi (q. Monopoliyaga karshi sonunchilik).

Monopoliyalar vujudga kelishining moddiy asosi ishlab chiqarishning toʻplanishi
hisoblanadi. Ishlab chiqarishning toʻplanishi ishlab chiqarish vositalari,
ishchi kuchi hamda mahsulot ishlab chiqarish hajmining yirik korxonalarda
toʻplanishini namoyon etadi.



https://uz.wikipedia.org/wiki/Mittivoy_va_Karlson

„Mittivoy va Karlsson. Kichkina shahzoda“ — shved yozuvchisi Astrid Lindgren
hamda fransuz yozuvchisi Antoine de Saint-Exupéry qalamiga mansub ertak-qissalar
toʻplami. 1988-yil Toshkent shahrida Gʻafur Gʻulom nomidagi adabiyot va sanʼat
nashriyotida chop etilgan.

„Mittivoy va Karlsson“ni Astrid Lindgren yozgan boʻlib, uni rus tilidan oʻzbek
tiliga Husan Roʻzimatov tarjima qilgan. „Kichkina shahzoda“ esa Antoine de
Saint-Exupéry qalamiga mansub boʻlib, uni Xayriddin Sultonov oʻzbekchaga
oʻgirgan.

Oʻzbekcha toʻplamni tayyorlagan redkollegiya Hakim Nazir, Anvar Obidjon, Farhod
Musajonov, Quddus Muhammadiy, Raim Farhodiy, Poʻlat Moʻmin, Ergash Raimov,
Xudoyberdi Toʻxtaboyev, Nosir Fozilovlardan iborat boʻlgan. Asar rasmlari S.
Silka tomonidan chizilgan.

„Mittivoy va Karlsson“ni shved yozuvchisi Astrid Lindgren yozgan. Uni rus
tilidan oʻzbek tiliga Husan Roʻzimatov tarjima qilgan.

„Mittivoy va Karlsson“dagi voqealar 1950-yilda Stokgolm shahrining Vasastan
markaziy rayonida sodir boʻladi. Voqealar bir uyda yashovchi ikki bosh qahramon
– Svantesonlar oilasining kichkina farzandi Svante va tomda yashovchi Karlsson
haqidadir. Toʻplamga Svante hamda Karlsson haqidagi uch qissa – „Mittivoy va
tomda yashovchi Karlsson“, „Tomda yashovchi Karlsson yana uchib keldi“ hamda
„Tomda yashovchi Karlsson yana shoʻxlik qilyapti“ qissalari kiritilgan.

„Kichkina shahzoda“ni fransuz yozuvchisi Antoine de Saint-Exupéry yozgan. Uni
oʻzbek tiliga Xayriddin Sultonov oʻgirgan.

„Kichkina shahzoda“ ilk bor 1943-yil chop etilgangan boʻlib, undagi rasmlarni
muallifning oʻzi chizgan. Asarda choʻlda yolgʻiz qolgan uchuvchi kichik
asteroiddan yerga qulagan shahzoda bilan uchrashadi. „Kichkina shahzoda“
falsafiy asar boʻlib, unda ijtimoiy tanqid bor. Saint-Exupéryning eng mashhur
asari hisoblanmish „Kichkina shahzoda“ dunyoning 250 dan oshiq tiliga tarjima
qilingan, Fransiyada esa 20-asrning eng sara kitobi deb topilgan.



https://uz.wikipedia.org/wiki/Metallurgiya

Metallurgiya (yun. metallurgeo -yerdan qazib chiqaraman) — rudalardan yoki
tarkibida metall boʻlgan moddalardan metallar ajratib olish va metall
qotishmalarga tegishli xossalar "berish" haqidagi fan; sanoat tarmogʻi. Metalli
rudalardan metallarni ajratib olish qadimdan maʼlum. Arxeologik qazishmalarning
dalolat berishicha, miloddan avvalgi 7—6-asrlardayoq ajdodlarimiz mis olish
sirlarini bilishgan. Miloddan avvalgi 2-ming yillikda misning qalay bilan
qotishmasi — bronza ishlatila boshladi; taxminan shu ming yillik oʻrtalaridan
temir eritib olish boshlandi. Bunda rudalarni qoʻrada 1100— 1350° temperaturada
bevosita qizdirib qaytarish usuli (eng oddiy usul) da temir olinardi. Oradan
ancha vaqt oʻtib (14-asr oʻrtalaridan) choʻyan (q. Domna ishlab chiqarishi),
keyinroq (15-asrda) poʻlat olinadigan boʻldi. Poʻlat oʻtga chidamli idish —
tigelda olingan. Oʻrta asrlarda sharqda oʻziga xos tuzilishga ega boʻlgan
"naqsh"li "sinmas" poʻlat — damashq poʻlati olish sirlarini bilishgan. Undan
oʻtkir tigʻli qurollar (mas, qilich) yasashgan. M.ga oid maʼlumotlar Abu Rayhon
Beruniy asarlarida uchraydi. Keyin birin-ketin bessemer jarayoni, marten (q.
Marten ishlab chiqarishi) va tomas jarayoni qoʻllanila boshladi. M. fan sifatida
asosan 18-asr ikkinchi yarmidan rivojlana boshladi. M.V. Lomonosovaing 1763
yilda yozgan "Metallurgiyaning boshlangʻich asoslari va ruda ishlari" kitobida
M. asoslari yoritilgan. Rus olimi P. P. Anosov (1799—1851) damashq poʻlatini
olishning ilmiy asosini ishlab chiqdi. D. I. Mendeleyev ham M. fani
taraqqiyotiga katta hissa qoʻshgan.

M. quyidagi jarayonlarni oʻz ichiga oladi: rudalardan metall ajratib olish
maqsadida ularga ishlov berish (rudalarni maydalash, boyitish, boʻlaklash va
boshqalar); metallarni begona aralashmalardan tozalash (rafinatsiyalash); metall
va qrtishmalarni olishning gidrometallurgiya, pirometallurgiya, shu jum ladan,
metallotermiya va elektrolitik (q. Elektroliz) usullarni tadqiq qilish; metall
kukunlar olish va ulardan buyumlar tayyorlash (q. Kukun metallurgiyasi);
metallarni termik (issiklik bilan) ishlash, bosim bilan ishlash, quyish,
payvandlash, kavsharlash, metallar sirtiga ximoya katlami surkash (purkash) va
boshqa M.ning muhim sohasi — metallshunoslik.

M. fizikaviy kimyo, fizika, issiqlik texnikasi, elektrotexnika, kibernetika,
iqtisodiyot, ishlab chiqarishni avtomatlashtirish va boshqarish, koinotni
oʻzlashtirish borasidagi i.t.larga suyanadi. M. yana konchilik sanoati, kimyo
sanoati, mashinasozlik, oʻtga chidamli materiallar ishlab chiqarish tarmogʻi va
boshqa tarmoqlar bilan bogʻliq (q. Rangli metallurgiya, Qora metallurgiya).



https://uz.wikipedia.org/wiki/Masal

Masal (arab. — namuna, misol) — didaktik adabiyot janri. Taʼlimiy harakterdagi,
aksariyat kichik sheʼriy, baʼzan nasriy shakldagi asar. M.da insonga xos
xususiyatlar, jamiyatga xos ijtimoiy hodisalar, munosabatlar qushlar, hayvonlar
orasidagi munosabatlar va tabiat hodisalari vositasida aks ettiriladi. Mazmuni
majoz asosiga quriladi, komiklikning va ki-noyaning , ijtimoiy tanqid motivining
ustunligi M.ga hajviy ruh bagʻishlaydi. M.ning hikoya qismi hayvonlar haqidagi
ertaklar, novella yoki latifalarta yaqin boʻlib, xotimasi, taʼlimiy xulosasi
maqol, hikmatli soʻz va iboralar tarzida boʻladi. M. materiallari aksariyat
ertak, majoz, novella, latifa va boshqa da ham qoʻllanishi mumkin. Ramzli
hikoyadan farqli ravishda M.ning oʻz anʼanaviy obrazlar va motivlar doirasi
mavjud boʻladi (hayvonlar, oʻsimliklar, qushlar, muayyan tizimdagi odamlar va
h.k.). M. janri unsurlari juda qadimdan maʼlum. Uning namunalari "Kalila va
Dimna" (Panchatantra, 3-asr) tarkibida uchraydi. M.lar Farididdin Attor, Rumiy,
Navoiy asarlarida tamsil uchun ishlatilgan. Gulxaniy "Zarbulmasal" asarida M.dan
mohirlik bilan foydalangan. Qad. yunon adabiyotida Ezop (milodiy 6—5-asrlar),
Rim adabiyotida Fedr (miloddan avvalgi 1-asr), fransuz adabiyotida Lafonten
(17-asr), rus adabiyotida Krilov bu janrning yetuk namoyandalari sifatida
shuhrat qozonganlar. Rus adabiyotida D. Bedniy, S. Marshak, S. Mixalqov M.ning
ajoyib namunalarini yaratdidar. Zamonaviy oʻzbek adabiyotida S. Abduqahhor, O.
Qoʻchqorbekov, Ya. Qurbonov va boshqa M. janrini rivojlantirdilar.



https://uz.wikipedia.org/wiki/Mahabharata

"MAHABHARATA" ("Bharata avlodlari jangnomasi") — qad. hind qahramonlik eposi.
Dastlabki namunasi miloddan avvalgi 10—8-asrlarda yuzaga kelgan "M." 25 ming
misradan iborat sheʼriy qoʻshiqlardir. Aytilishicha, u avval "prakrit" (xalq)
tilida ogʻizdan ogʻizga koʻchib yurib, keyinchalik sanskrit tilida yozma
adabiyotga kirib kelgan. Asar qahramonlaridan biri afsonaviy avliyo Vyasa uning
muallifi sanaladi. Epos turli hajmdagi 18 kitobdan iborat boʻlib, hind
adabiyotidagi anʼanaviy syujet ichida syujet uslubida yaratilgan. "Harivansha"
("Hariy sulolasi") nomli 19 kitob keyinchalik ilo-va sifatida kiritilgan.
"M."dagi baʼzi rivoyat va qahramonlar veda adabiyotida ham uchraydi. Syujetlar
asosan afsona va rivoyatlardan iborat boʻlib, vaqt oʻtishi bilan ular
yangilanib, oʻzgarib, asarning hajmi kattalashib borgan. Jumladan, "Shakuntala
qissasi", "Rama qissasi", "Shiva haqidagi qissa", "Nala qissasi", "Shoh Shiva
haqidagi qissa", "Savitriy qissasi" kabi rivoyatlar xalq ogʻzaki ijodidan kirib
kelgan. Eposda Hindistondagi qad. Hastinapur (bugungi Dexli) davlatining shoqi
Bharataning yettinchi avlodida (kavravlar va pandavlar oʻrtasida) taxt uchun
boʻlib oʻtgan buyuk janglar tarixi bayon etiladi. Undagi voqe-alar miloddan
avvalgi 2000 yillikning 2-yarmida boʻlib oʻtgan, deb taxmin qilinadi. Eposning
hind xalqi hayotida muhim ahamiyatga ega ekanligining sabablaridan yana biri
shundaki, hinduizmning muqaddas kitobi boʻlmish "Bhagavadgita" ("Ilohiy
qoʻshiqlar") ham aynan "M." voqealari orqali shu kungacha yetib kelgan.
Afsonalarga koʻra, xudo Vishnu hind xalqini razolat va zulmatdan ozod etish
uchun choʻpon Krishna qiyofasida yer yuziga tushadi va eposda adolat timsoli
boʻlmish pandavlarning togʻasi sifatida ularning gʻalaba qozonishiga
koʻmaklashadi. "Bhagavadgita" esa Krishnaning Kuru maydonidagi buyuk jangdan
av-val besh aka-uka pandavlarning ikkinchisi — Arjunga bergan diniy-falsafiy
oʻgitlaridir. "Bhagavadgita"dagi maʼbud Krishnaning soʻzlari, u koʻtarib chiqqan
gʻoya bugungi hindu-izmning asosiy qonunqoidalarini tashkil etadi.



https://uz.wikipedia.org/wiki/MDH

Mustaqil Davlatlar Hamdoʻstligi (MDH) — davlatlararo tashkilot. 1991 yil 8
dek.da Minskda Belorussiya, Rossiya, Ukraina tomonidan tuzilgan. Ana shu davlat
rahbarlari imzo chekkan Bitimda SSSR chuqur tanazzulga uchrab parchalanib ketish
natijasida yoʻq boʻlganligi qayd qilindi, uchala davlat siyosiy, iktisodiy,
gumanitar, madaniy va boshqa sohalarda hamkorlikni rivojlantirishga intilishini
bayon etdi. 1991 yil 21 dek.da Bitimga Ozarbayjon, Armaniston, Qozogʻiston,
Qirgʻiziston, Moldaviya, Tojikiston, Turkmaniston, Oʻzbekiston koʻshildi, ular
Belorussiya, Rossiya va Ukraina bilan birga MDHning maqsad va qoidalari
toʻgʻrisidagi Deklaratsiyaga Olmaota shahrida imzo chekdilar. 1993 yil MDHga
Gruziya qoʻshiddi. 1993 yil MDH Ustavi qabul qilindi, u davlatlarning inson
huquklari va erkinliklarini taʼminlash, tashki siyosiy faoliyatini
muvofiklashtirish, umumiy iqtisodiy makonni vujudga keltirish, transport va
aloqa tizimlarini rivojlantirish, aholi sogʻligʻi va atrof mu-hitni muhofaza
qilish, ijtimoiy masalalar va immigratsiya siyosati, uyushgan jinoyatchilikka
karshi kurash, mudofaa siyosatida hamkorlik qilish va tashqi chegaralarni
qoʻriklashda birgalikda faoliyat yuritishni nazarda tutadi. MDH haqiqiy aʼzolari
bilan birga MDH faoliyatining ayrim turlarida qatnashuvchi aʼzolar boʻlishi
mumkin. MDHning quyidagi organlari tashkil kilingan: Davlat boshliklari
kengashi, Hukumat boshliklari kengashi, Tashki ishlar vazirlari kengashi,
Davlatlararo iktisodiy koʻmita, markazi SanktPeterburgda boʻlgan Parlamentlararo
assambleya va boshqa MDHning doimiy ishlovchi organi Minsk shahrida joylashgan
Muvofiqlashtiruvchimaslahat qoʻmita hisoblanadi. Uning qoshida doimiy kotibiyat
ishlaydi. Davlat boshliqlari kengashi 1 yilda kamida 2 marta oʻtkaziladi. MDH
organlarining faoliyati MDH Nizomi bilan tartibga solinadi.

Oʻzbekiston oʻz milliy manfaatlaridan kelib chiqqan holda MDHda ishtirok
etmoqda. U MDHga davlatlar ustidan tuzilgan tashkilot sifatida emas, balki
mustaqil davlatlarning harakatlarini muvofiklashtiruvchi organ sifatida qaraydi.
MDH hududida davlatlarning teng huquqligi asosida yagona iqtisodiy makonni
yaratish, tashkilotda umuman iqtisodiy munosabatlarning ustuvorligiga erishish,
davlatlar oʻrtasida savdoiqtisodiy aloqalarni rivojlantirish uchun harakat
qiladi.

Oʻzining MDH tarkibiga kirishini xohlayotgan qator tan olinmagan davlatlar,
avtonom rayonlar va BMT aʼzolari bildirishgan. Ushbu davlatlar bilan MDH
kelishuvni amalga oshirmagan. Bular:

1991-yil 8-dekabr kuni Rossiya, Ukraina va Belorussiya rahbarlari Viskuli
(Belovej pushchasi)da SSSR ning tugatilganligi toʻgʻrisidagi hujjatni
imzolashdi. Shu bilan Mustaqil davlatlar hamdoʻstligi (MDH) tashkil topdi. MDH
ga asta-sekin 12 respublika aʼzo boʻLib kirdi. Boltiqboʻyi davlatlari bundan
mustasno. Har bir respublikaga oʻz hududi va undagi tabiiy boyliklar, aholi,
ishlab chiqarish korxonalari, aholi jon boshiga yalpi ishlab chiqarish
mahsulotlari koʻrsatkichi nasib etdi.

1985—1988-yillardan boshlab sovet tuzumining susayishi tufayli bu
respublikalarda ommaviy fuqarolik harakatlari namoyon boʻla boshladi. Avvaliga
ular milliy madaniyat va tabiatni muhofaza qilish talabi bilan, keyinchalik
respublikalarni xoʻjalik hisobiga oʻtkazish va, nihoyat, haqqoniy suverenitet va
mustaqillik talabi bilan chiqdilar. 1989-yil may oyida uch mamlakat
vatanparvarlari tomoni dan saylangan Baltika assambleyasi bu respublikalarning
SSSR tarkibida boʻlishlari hech qanday huquqiy asosga ega emasligini bayon
qildi.



https://uz.wikipedia.org/wiki/Loviya

Loviya (Phaseolus) — dukkaklilar oilasiga mansub bir yillik va koʻp yillik
oʻsimliklar, lianalar, chala butalar turkumi; dukkakli don ekini. Tropik va
subtropiklarda, asosan, Amerikada 200 dan ortiq turi uchraydi. Jahon
dehqonchiligida L.ning oddiy L. (P. vulgaris) turi (vatani — Markaziy va Janubiy
Amerika) eng koʻp tapqalgan. Shuningdek, koʻpgulli L., lima L.si, ingichka
bargli L., osiyo L.si, adzuki L., guruchsimon L. va boshqa turlari ham ekiladi.
Yer yuzida L. ekiladigan maydonlar 22 mln.ga (1999). Hindiston, Braziliya,
Xitoyda katta maydonlarda yetishtiriladi. Oʻzbekistonda qadimdan oddiy L.
ekiladi. Ildizi — oʻq ildiz, yaxshi rivojlanadi, tuproqqa 1,5–2 m chuqurlikkacha
kirib boradi. Ildizida tuganaklar rivojlanadi. Poyasi oʻtsimon, shoxlanadi,
ayrim turlari chirmashib, 3–4 m gacha yetadi. Bargi murakkab, toq, patsimon, uch
boʻlakli. Guli ikki jinsli, barg qoʻltiqlarida bittadan yoki shingil toʻplam
hosil qilib joylashadi. Mevasi dukkak, rangi och pushti yoki toʻq jigarrang ,
kora. Dukkagida 6—12 ta urugʻ boʻladi. Urugʻi buyraksimon, rangi oq, sariq,
pushti va boshqa rangda. 1000 donasi 50—370 g .



https://uz.wikipedia.org/wiki/Lionel_Messi

Lionél Andrés (Bloha) Méssi — 1987-yilning, 24-iyunida tugʻilgan, Ispaniya
Barcelona futbol klubi va Argentina milliy futbol jamoasi uchun oʻynaydigan
professional futbolchi. Messi — 2008-yilning olimpiada chempioni, 2005-yilning
yoshlar orasida jahon chempioni (turnirning eng yaxshi oʻyinchisi va bombardir).
Barselonada besh marta Ispaniya chempioni boʻldi (2004/05, 2005/06 i 2008/09,
2009/10, 2010/11). 2007, 2009 va 2010-yillari Ispaniya chempionatining eng
yaxshi oʻyinchisi boʻlgan. 2005 va 2007-2011-yillar oraligʻida Argentinaning eng
yaxshii oʻyinchili deb tanildi.

Messi 1987-yili, 24-iyunda Argentinaning Rosario shahrida dunyoga kelgan.
Otasi — italyan Xorxe Orasio Messi, onasi Seliya Mariya Messi . Uning akalari
Rodrigo va Matias, singlisi Mariya Sol. Uning katta bobosi Anjelo Messi 1883
yili Italiyaning Ankona shahridan Argentinaga ko‘chib kelgan. Shajarasining
boshqa tarmog‘i vakillari esa Ispaniyaning Kataloniya viloyatidan. Messi futbol
bilan besh yoshidan mahalliy “Grandoli” klubida shug‘ullana boshlagan. Bu yerda
uning otasi Xorxe murabbiylik qilardi. U ilk mashg‘ulotlarini buvisi Saliya
bilan o‘tkazgan. Butun oilada faqat shu ayolgina Messining futbolchi bo‘lishini
istardi. Shu sababli keyinchalik mashhur bo‘lib ketgach, Lionel barcha gollarini
buvisi sharafiga bag‘ishladi. Messi 1995 yildan ona-shahri Rosariodagi “Nyuelz
Old Boyz” jamoasida to‘p sura boshladi. 1997 yili jamoa tarkibida Peru Do‘stlik
Kubogida qatnashadi. O‘n bir yoshga yetganida unda bo‘y o‘sishini taʼminlaydigan
samototropin gormoni yetishmasligini aniqlashadi. “River Pleyt” jamoasi Messini
o‘z tarkibiga qo‘shib olmoqchi bo‘ladi,biroq oyiga to‘qqiz yuz dollar ketadigan
muolajani qoplashga yetarli mablag‘ topa olmaydi.Messi o‘n uch yoshga kirganida
“Barselona” jamoasi sarmoyadorlaridan biri u haqida eshitib qoladi va
yordamchilarini jo‘natadi. Ular Messining otasini jamoa maʼmuriyatiga borib
uchrashishga ko‘ndiradi. Shunday qilib, 2000 yilning 17 sentyabrida Messi otasi
bilan Kataloniyaga keladi. Biroq jamoaning sport ishlari direktori Karles
Reksach bandligi sababli 3 oktyabrdagina ko‘rikdan o‘tishga muvaffaq
bo‘ladi.Reksach yosh futbolchining isteʼdodiga qoyil qoladi va “Barselona”
direktorlar kengashini Messining oilasi bilan Yevropa ko‘chib kelishi, yiliga
to‘qson ming yevro turadigan muolajaga pul ajratishga ko‘ndiradi. Shu paytdan
boshlab Messi kataloniyaliklar safida to‘p sura boshlaydi. Lionel Messi
yutuqlari:



https://uz.wikipedia.org/wiki/Kopengagen

Kopengagen — Daniya poytaxti. Zelandiya o.ning sharqiy sohili va unga yondosh
Amager o.da joylashgan. Aholisi 495,6 ming kishi (2000). K. atrofi va yoʻldosh
shaharlar bilan birga alohida maʼmuriy birlik sifatida ajratilgan — Katta K.
shahar aglomeratsiyasini tashqil etadi. Shahar qoʻlyozmalarda dastlab 1043 yil
tilga olingan. 1167 yilda u yerda qasr qurilgan. 1254 yildan shahar maqomini
olgan, 1443 yildan qirol qarorgohi.

K. — mamlakatning muhim sanoat, savdo-moliya va madaniy markazi. Xalqaro
transport yoʻllari tuguni. Eresunn boʻgʻozining gʻarbiy sohilidagi port (yillik
yuk ortib-tushirish 10 mln. t chamasida). Aeroporti xalqaro ahamiyatga ega.
Transport yoʻli va paromlar orqali Malme, Xelsingborg va Landskruna (Shvetsiya)
hamda Varnemyunde (Germaniya) kabi shaharlar bilan bogʻlangan. Mamlakat
sanoatining 1/4 qismi Kopengagen Sanoatining asosiy tarmogʻi —mashinasozlik,
jumladan, elektrotexnika, priborsozlik, oziq-ovqat sanoati uchun jihozlar,
velosiped, mototsikl, soat, tibbiy soha uchun priborlar ishlab chiqarish,
avtomobilsozlikdir. Shuningdek, kimyo, qogoz, sement, yengil sanoat, xususan,
chinni va sopol buyumlar ishlab chiqarish rivojlangan. Oziq-ovqat sanoati
korxonalari mavjud. Daniya FA, universitet (1479), texnika oliy maktabi,
texnologiya, farmatsevtika institutlari, Nafis sanʼat qirollik akademiyasi,
konservatoriya, Musiqa akademiyasi, koʻplab ilmiy muassasalar, muzeylar,
botanika bogʻi, teatrlar bor. Meʼmoriy yodgorliklardan Kristiansborg saroyi,
birja binosi, Sharlottenborg saroyi va boshqa saqlangan. Harbiy dengiz baʼzasi.



https://uz.wikipedia.org/wiki/Kimyoviy_elementlar_davriy_sistemasi

Kimyoviy elementlar davriy sistemasi (boshqa nomlari: Davriy jadval, Mendeleyev
davriy sistemasi) — kimyoviy unsurlarni ularning atom raqami, elektron
konfiguratsiyasi va davriy takrorlanuvchi kimyoviy xossalariga asoslangan holda
jadval shaklida tasvirlashdir. Unsurlar unda atom raqamlari (protonlari soni)
oshib borishi tartibida joylashgan. Jadvalning standart shakli tepada 18 × 7
kataklardagi asosiy unsurlar va ostida ikki qator boshqa guruh unsurlaridan
iborat. Jadval shuningdek toʻrtta toʻrtburchak bloklar: chapda s-blok, oʻngda
p-blok, oʻrtada d-blok va pastda f-bloklarga boʻlinishi mumkin. Jadval qatorlari
davr, s-, d- va p-bloklardagi ustunlar esa guruh deyiladi; bu ustunlarga
galogenlar yoki inert gazlar degan alohida nomlar ham beriladi. Davriy jadval
taʼrifiga binoan u davriy qonunga koʻra tuzilgan uchun, har qanday davriy jadval
yordamida tegishli unsurlarning xossalari orasida aloqadorlik keltirib chiqarish
va yangi, hali ochilmagan yoki sintezlanmagan unsurlar xossalarini bashorat
etish mumkin. Natijada davriy jadval kimyoda keng qoʻllanilib, muhim asos boʻlib
xizmat qiladi.

Mendeleyev davriy sistemasi, Kimyoviy elementlar davriy sistemasi — D. I.
Mendeleyevning oʻzi kashf etgan davriy qonun asosida tuzgan elementlar davriy
sistemasi, davriy qonunning grafik ifodasi. Kimyoviy elementlar davriy sistemasi
s. mavjud elementlarning hammasini bir butun qilib birlashtiradi, ular oʻrtasida
obʼyektiv qonuniy aloqa borligini koʻrsatadi va hali maʼlum boʻlmagan
elementlarni, ularning xossalarini oldindan aytishga imkon beradi.

Elementlarning xossalari kuyidagi tartibda oʻzgaradi (jadvalga k,.). Faol
ishqoriy metall — litiydan soʻng faolligi kamrok, metall — berilliy, undan keyin
kuchsiz metalloidlik xossalarga va metallarning baʼzi xossalariga ega boʻlgan
bor turadi. Qatorda bordan keyin 4 valentli metalloid — uglerod, soʻng
metalloidlik xossalari yanada ravshanroq ifodalangan azot, yaqqol metalloid —
kislorod va niho-yat eng faol metalloid, yettinchi element — ftor keladi.
Yuqorida aytib oʻtilgan 7 ta element xossalarining qisqacha taʼrifidan
koʻrinadiki, litiyda ifodalangan metallik xossalari bir elementdan ikkinchisiga
utishi bilan asta-sekin zaiflashib, metalloidlik xossalari kuchayib boradi va
ftorda eng yuqori darajaga yetadi. Shu bilan birga atom massasilari ortib borgan
sari elementlarning kislorodga nisbatan valentligi litiyda birdan boshlab, undan
keyingi har qaysi elementda muntazam suratda bittadan ortib boradi. Ftordan
keyin keladigan element — neon boshqa elementlar bilan birikmaydigan inert
gazdir.

Neondan soʻng (keyingi qatorda) litiyga oʻxshash bir valentli metall — natriy
keladi. Natriydan keyin elementlar xossalarining oʻzgarib borishi tartibga qarab
joylashadi, yaʼni yuqoridagi holat takrorlanadi. Darhaqiqat natriydan soʻng
berilliy analogi boʻlgan magniy keladi; undan keyin alyuminiy turadi. Alyuminiy,
garchi bor kabi metalloid boʻlmay, balki metall boʻlsa ham, u baʼzida
metalloidlik xossalarini namoyon qiladigan elementdir. Alyuminiydan keyin koʻp
jihatdan uglerodga oʻxshash toʻrt valentli metalloid — kremniy, undan soʻng
kimyoviy xossalariga koʻra, azotga oʻxshash besh valentli fosfor, soʻngra
metalloidlik xossalari kuchli ifodalangan element — oltingugurt undan keyin juda
faol metalloid boʻlgan xlor, va, nihoyat, yana inert gaz — argon keladi. Maʼlum
sondagi elementlardan keyin, goʻyo orqaga, dastlabki nuqtaga qaytish yuz beradi;
shundan keyin, maʼlum darajada, undan oldingi elementlarning xossalari xuddi
oʻsha tartibda, ammo sifat jihatidan farq qilgan holda takrorlanadi.

1869 yilda Mendeleyev davriy sistemaning birinchi variantini tuzdi. Bu sistemada
u barcha elementlarni davrlarga boʻldi (u paytda 63 element maʼlum boʻlib, ular
19 ta gorizontal va 6 ta vertikal qatorga joylashtirilgan edi) va xossalari
bir-biriga oʻxshagan, hosil qiladigan birikmalari oʻxshash boʻlgan elementlarni
bir-birining ostiga tushadigan qilib, bu davrlarni birining ostiga ikkinchisini
joylashtirish yoʻli bilan jadval tuzdi. Mendeleyev oʻsha vaqtda hali maʼlum
boʻlmagan elementlar uchun bush joy qoldirdi va uch elementning (u bu
elementlarni ekabariy, ekaalyuminiy, ekasitsiliy deb atadi) mavjudligini
aytibgina qolmasdan, balki ularning xossalarini ham oldindan aytib berdi. Bu
elementlar (galliy, skandiy, germaniy) keyinchalik kashf qilindi. Ularning
xossalari Mendeleyev ba-shorat kilganiday boʻlib chiqdi. Bu variant uzun davrli
variant hisoblanadi. 1871 yilda Kimyoviy elementlar davriy sistemasis. ning
ikkinchi varianti eʼlon qilindi. Bu variantda uzaro oʻxshash elementlar vertikal
qatorlarga joylashgan boʻlib,’ qisqa davrli variant hisoblanardi. Unda 8 ta
vertikal, 10 ta gorizontal qator bor edi. Bu variantga asoslanib, Mendeleyev
urangacha 11 ta elementning va urandan keyin bir nechta element kashf etilishini
ba-shorat qildi. Mendeleyevning davriy qonuni tajribada tasdiklandi va kimyoning
rivojlanishida katta rol uynadi. Davriy sistema jadvalining hozirgi koʻrinishi
keyingi yillardagi kashfiyotlar va maʼlumotlar bilan toʻldirilgan.

Maʼlum boʻlgan 109 ta element (110-elementning sintez qilinganligi haqida
maʼlumotlar bor, 104—109 elementlar IUPAC tomonidan hali tasdiqlanmagan) atom
massasilarning ortib borishi tartibida vertikal va gorizontal katorlarda
joylashtirilgan. Vertikal qatorlar guruhlar deb nomlangan. Jadvalda I—VIII va 0
guruh mavjud. I—VII guruhlarning har biri ikki — asosiy va qoʻshimcha
guruhchadan iborat. Har qaysi guruhcha va guruh (VIII, 0)da joylashgan
elementlar bir-biriga oʻxshaydi, mas, 1 guruhning asosiy guruhchasida ishqoriy
metallar, II guruhning asosiy guruhchasida — ishqoriy-yer metallar va VII
guruhning asosiy guruhchasida — galogenlar va nolinchi guruhchadagi inert
gazlar. Bir guruhda, asosiy yoki qoʻshimcha guruhchada joylashgan elementlarning
xossalari bir-biriga uxshaydi, ammo baʼzi xossalari farq qiladi. Gorizontal
qatorlar davrlar deb ataladi. Birinchi 3ta (kichik) davrning har birida 2 ta, 8
ta va 8 ta element bor. 4, 5 va 6 (katta) davrlarda 18 ta, 18 ta va 32 ta
element mavjud. 7 davrda 23 ta element boʻlib, u hali tugallanmagan. 1940 yildan
beri bu davr sunʼiy yul bilan olingan radioaktiv (transuran) elementlar bilan
tulib bormoqda. Bular tabiatda uchramaydi (q. Radioaktiv elementlar). Kimyoviy
xossalari va elektron kavatlarining tuzilishiga koʻra, barcha transuran
elementlar bir-biriga, shuningdek, toriy, protaktiniy, uranga oʻxshaydi.
Kimyoviy elementlar davriy sistemasis.da aktiniydan soʻng keladigan (90—103
raqamlardagi) elementlar aktinoidlar oilasiga birlashtirilgan va jadvalda
lantanoidlar (58—71 raqamdagi elementlar)dan ke-yinda joylashtirilgan. Kimyoviy
xossalari va elektron kavati tuzilishiga koʻra, bu ikkala oila birbiriga
Uxshaydi. Ular III guruhga mansub. Har bir 2 ta davr, yaʼni 2 va 3, 4 va 5, 6 va
tugallanmagan 7davrlardagi elementlar soni, ularning joylanish tartibi bir xil
ekanligi sistemadan aniq koʻrinib turibdi. Shunga qarab 7davrdagi hali nomaʼlum
elementlarning urnini kursatib berish mumkin. Ammo davriy sistema kaysi element
bilan tugashini aytish qiyin. Sunʼiy radioaktiv kimyoviy elementlarning atom
massasini izotoplar tabiiy aralashmasining oʻrtacha massasi deb hisoblash mumkin
emas. Shuning uchun bu elementlarning kimyoviy formulasi ostidagi son boshka
elementlardagi kabi uning atom massasiini emas, balki eng uzoq mavjud buladigan
izotopning massa sonini kursatadi. Davriy sistemadagi elementlarning xossalari
qonuniy ravishda uzgarib boradi. Mas, ishqoriy metallar guruhchasida yuqoridan
pastga, yaʼni litiydan seziyga tomon metallarning elektron berish qobiliyati
ortib, shu bilan birga ularning kimyoviy faolligi ham kuchayib boradi.
Galogenlar guruhchasida esa, aksincha, pastda joylashgan element yuqoridagi
elementga Karaganda elektronni qi-yinlik bilan biriktiradi. Demak, galogenlar
guruhchasida metalloidlarning faolligi yuqoridan pastga tomon pasayib boradi.
Davrlardagi qonuniyat shundayki, Ungda joylashgan elementlarga qaraganda chapda
turgan elementlar elektronlarni oson yoʻqotib, qi-yinlik bilan biriktiradi.
Shunga muvofiq, chapdan oʻngga (faol ishqoriy metallardan yaqqol metallmaslar —
galogenlarga) tomon oddiy moddalarning xossalari oʻzgaradi, ayni vaqtda
elementlar birikmasining xossalari ham davriy ravishda uzgarib boradi.

Mac, davrlar boshidagi elementlar asosli oksidlar va shularga toʻgʻri keladigan
gidroksidlar (asoslar) hosil qiladi. Tartib raqamining ortib borishiga qarab
gidroksidning asos tavsifi amfoter, soʻng kislota tavsifi bilan almashadi.
Guruhchalarda elementlar gidroksidlarining tavsifi yuqoridan pastga tomon
kuchayib, kislota tavsifi zaiflashib boradi. Kimyoviy elementlar davriy
sistemasis. ki-myoviy elementlar va birikmalarning fizikkimyoviy xossalarini
oʻrganishda, bu xossalar orasidagi qonuniyatlarni ochishda, yadroviy
reaksiyalarni oʻtkazishda hamda radioaktiv izotoplarni sintez qilish sohasidagi
tadqiqotlarda qisqa va aniq ilmiy asos boʻlib xizmat qiladi.



https://uz.wikipedia.org/wiki/Kentukki

Kentukki - AQShning jan. qismidagi shtat. Mayd. 104,6 ming km2. Aholisi 4,06
mln. kishi (2001), yarmidan koʻprogʻi shaharlarda yashaydi. Maʼmuriy markazi —
Frankfort sh. Yirik shaharlari: Luisvill, Leksington. K.ning koʻp qismi
Kamberlend platosida (bal. 200–450 m) joylashgan. Karst relyef shakli koʻp.
Mashhur Mamont gʻori ham oʻsha yerda. Gʻarbiy va shim.-gʻarbiy qismlari
tekislik. Ogayo, Kamberlend va b. daryolar kesib oʻtadi. Iqlimi moʻʼtadil nam
iqlim. Oylik oʻrtacha t-ra yanv.da 0,4°, iyulda 24,4°. Yillik yogʻin
1000–1250 mm.

K. — industrial-agrar shtat. Kimyo (sintetik kauchuk, tola, plastmassa va b.),
elektrotexnika (uy-roʻzgʻor asboblari) va umumiy mashinasozlik sanoati
rivojlangan. Padyuka sh. AKShdagi atom sanoati markazlaridan biri. Oziqovqat
(vino, jumladan, viski tayyorlash) va tamaki sanoati korxonalari bor.
Toshkoʻmir, tabiiy gaz, neft qazib chiqariladi. Q. x.da tamaki (hosili boʻyicha
AKShda Shim. Karolina shtatidan keyin 2-urinda), makkajoʻxori, yemxashak
ekinlari, soya, bugʻdoy ekiladi. Goʻsht-sut va goʻsht chorvachiligi rivojlangan.
Ogayo daryosida kema qatnaydi.

Kentukki - Amerika Qo`shma Shtatlardan biri. Poytaxti - Frankfort shahri. AQSh
ittifog`iga 21 avgust 1959 yilda kirgan, undan oldin - Virginia.



https://uz.wikipedia.org/wiki/Kanzas

Kanzas — AQShning markaziy qismidagi shtat. Mayd. 213,1 ming km2. Aholisi 2,68
mln. kishi (2000). Maʼmuriy markazi — Topika sh. Sanoat markazlari — Kanzas-Siti
va Uichito sh.lari. Yer yuzasi toʻlqinsimon tekislik, Qoyali togʻlardan Missuri
daryosiga tomon qiyalanib boradi. Markaziy qismida Smoki-Xils, Blu-Xils
tepaliklari (bal. 862 m gacha) bor. Iqlimi moʻʼtadil kontinental iklim (oʻrtacha
oylik t-ralar —3° dan 26° gacha). Yillik yogin 550–950 mm, yozi qurgʻoqchil.
Asosiy daryolari — Kanzas va Arkanzas (yilning koʻp qismida kamsuv). K. —
AQShning q.x. rivojlangan shtatlaridan. Q.x.da 2/3 tovar mahsulotini
chorvachilik, asosan, goʻsht chorvachiligi beradi. Dehqonchilikda joʻxori
(sorgo) va kuzgi bugʻdoy yetishtiriladi. Mamlakatda bugʻdoy hosili boʻyicha 1-,
qoramol soni boʻyicha 4-oʻrinda. Oziq-ovqat (goʻsht-konserva, un tortish, yem
i.ch.) sanoati rivojlangan. Aviatsiya, avtomobilsozlik, q.x. mashinasozligi,
neftni qayta ishlash, kimyo sanoati korxonalari bor. Neft, tabiiy gaz, geliy
(AQShda 1-oʻrinda) olinadi.

K. hududini yevropaliklar egallagunga qadar, u yerda indeys qabilalari yashagan.
Yevropaliklar K. ga il k bor 1541 y.da kelgan. 1803 y.dan AQSH bu shtatni
Luiziana tarkibida Fransiyadan sotib olgan. 1854 y.da AQShga qarashli hudud
maqomi berildi.

Kanzas - Amerika Qo`shma Shtatlardan biri. Poytaxti - Topeka shahri. AQSh
ittifog`iga 21 avgust 1959 yilda kirgan, undan oldin - Kansas Territory.



https://uz.wikipedia.org/wiki/Jinsiy_a%CA%BCzolar

Jinsiy aʼzolar - koʻpayish aʼzolari. Hayvonlarning jinsiy aʼzolari jinsiy bezlar
— gonadalar (urugʻdon va tuxumdon), jinsiy yoʻllar (urugʻ va tuxum oʻtadigan
yoʻllar) va kopulyativ aʼzolardan iborat (bir qancha hayvonlarda tuxum
yoʻllaridan bachadon va qin ajralib chiqqan). Tirik tugʻadigan hayvonlarda
yuqoridagilardan tashqari, bola yetiladigan aʼzolar ham J. a.ga kiradi. Koʻp
hayvonlar ayrim jinsli, yaʼni erkak hayvonlarda faqat erkak J. a., urgʻochi
hayvonlarda faqat urgʻochi J. a. boʻladi. Baʼzi hayvonlar (maye, bulutlar, baʼzi
kovakichlilar, chuvalchanglar, boʻshliqichlilar) qoʻsh jinsli (q.
Germafroditizm). J. a. birlamchi jinsiy belgilardir (yana q. Ikkilamchi jinsiy
belgilar).

Ayollar jinsiy bezi — tuxumdonniyag poʻstloq va magʻiz (miya) qavati bor.
Poʻstloq qavatda juda kichik va sekinasta kattalashib yetiladigan Graaf
pufakchalari turadi. Har qaysi pufakchada 28 kunda bittadan jinsiy hujayra —
tuxum yetiladi. U bachadon naylari orqali bachadonga keladi. Bachadon boʻyni
bilan tashqi J. a. oʻrtasidagi kanal — qinning ustki qismiga bachadon boʻyni
kirib turadi, qin teshigi esa jinsiy lablar orasidan tashqariga ochiladi. Kichik
jinsiy lab tubining ikki tomonida gʻorsimon tana bor, uning orqa uchi tagidagi
juft bezlar (Bartolin bezlari )dan ishlanib chiqadigan sekret kichik jinsiy lab
bilan qin daxlizi shilliq pardasini namlab turadi. Klitor erkak olati kabi
gʻorsimon tanadan tuzilgan, qon tomirlar va nervlarga boy, terisida nerv
oxirlari koʻp boʻlib, u jinsiy his aʼzosidir. Qin daxlizi — oldingi tomondan
klitor, orqa tomondan katta jinsiy lablarning orqadagi bitishmasi, ikki yon
tomondan kichik jinsiy lablarning ichki yuzasi bilan chegaralangan. Qin
dahliziga siydik chiqarish kanali (uretra) ochiladi. Uretraning boʻyi ayollarda
3—4 sm, eni oʻzgaruvchan, kanali oson choʻziladi. Qiz bolalarda qin teshigi
yupqa parda (qizlik pardasi) bilan bekilib turadi. Parda oʻrtasida kichkina
teshik bor (yana q. Balogʻatga yetish, Jinsiy gigiyena).



https://uz.wikipedia.org/wiki/Jins

Jins (biologiyada) — jinsiy koʻpayishni taʼminlaydigan hamda erkak va urgʻochi
organizmlarni farq qilishga imkon beradigan belgilar majmui. Hayvonlarda J.
belgilari organizmning morfologik, fiziologik, biokimyoviy xususiyatlari,
murakkab xattiharakatlari va boshqa orqali namoyon boʻladi. J. belgilari
birlamchi va ikkilamchi boʻladi. Birlamchi jinsiy belgilar (jinsiy bezlar,
jinsiy yoʻllar va boshqalar) gametalar xosil boʻlishi va urugʻlanishni
taʼminlaydi. Ikkilamchi jinsiy belgilar (tana oʻlchami va tuzilishi, boshi, pat
yoki jun rangi, tarkibi va boshqalar) jinsiy koʻpayishda muayyan ahamiyatga ega.
Erkaklik jinsiy bezlari (urugʻdonlar) spermatozoidlar, urgʻochilik jinsiy
bezlari (tu-xumdonlar) tuxum hujayralari ishlab chiqaradi. Spermatozoidning
tuxum hujayra bilan qoʻshilishi tufayli zigota hosil boʻladi. Zigotadan yangi
organizm rivojlanadi. Jinsiy bezlar ishlab chiqaradigan jinsiy gormonlar
organizmning rivojlanishi, ikkilamchi jinsiy belgilarning shakllanishi va
fiziologik jarayonlarning boshqarilishida muhim ahamiyatga ega. Ayrim jinsli
organizmlarda urgʻochilik (tuxum) va erkaklik (urugʻ) gametalari urgʻochi va
erkak organizmlarda hosil boʻladi. Germafrodit organizmlarda (q. Germafroditizm)
urgʻochilik va erkaklik jinsiy bezlari bitta organizmning oʻzida rivojlanadi.
Gulli oʻsimliklar gulining tuzilishiga koʻra bir J.li va ikki J.li boʻladi (q.
Gul). Bir J.li gullar bitta oʻsimlikning oʻzida (q. Bir uyli oʻsimliklar) yoki
boshqa-boshqa oʻsimliklarda (q. Ikki uyli oʻsimliklar) joylashgan boʻlishi
mumkin. Baʼzan bitta oʻsimlikning oʻzi bir jinsli va ikki jinsli gullarga ega
boʻladi (q. Poligamiya). J. jinsiy xromosomalar nazorati ostida rivojlanadi. Sut
emizuvchilar urgʻochisi hujayrlarida ikkita jinsiy (XX) xromosomalar, erkagi
hujayralarida bittadan X va U xromosomalar boʻladi. Jinsiy koʻpayishda urgʻochi
organizm faqat bir xil, yaʼni X xromosomaga ega boʻlgan gameta (tuxum
hujayra)lar, erkak organizm esa ikki xil, yaʼni X va U xromosomalarga ega
boʻlgan gameta (urugʻ hujayra)lar hosil qiladi. Urugʻlanish jarayonida X va U
xromosomaga ega boʻlgan urugʻ hujayralarning X xromosomali tuxum hujayra bilan
qoʻshilish imkoniyati teng boʻladi. Shuning uchun urugʻlanishdan soʻng XX va XU
xromosomali zigotalar, yaʼni urgʻochi va erkak organizmlar teng nisbatda hosil
boʻladi. Ana shu jarayon tufayli tabiatda urgʻochi va erkak organizmlarning
oʻzaro teng nisbati saqlanib qoladi.



https://uz.wikipedia.org/wiki/Janr

Janr (fransuzcha genre — „koʻrinish“) — shakliy va tarkibiy xususiyatlar majmui
bilan tavsiflanuvchi asar turi.

Janr (frans. qenre — jins, tur) — sanʼat turlarida tarixan shakllangan ichki
boʻlinish hamda mazkur boʻlinishni ifodalovchi tushuncha; shakl va mazmun
birligidagi oʻziga xos xususiyatlariga ega boʻlgan sanʼat asarining alohida
turi. Sanʼat asarlarining J. guruxlariga boʻlinishi turli (tanlangan mavzu,
badiiy-gʻoyaviy mazmun, shakl jihatlari va b.) mezonlarga tayanib amalga
oshiriladi; har bir sanʼat turida J. tasnifi oʻziga xos tizimni tashkil etadi.

Qad., oʻrta acrlar va Uygʻonish davri sanʼatlarida J.lar orasida aniq, chegara
qoʻyilmagan. Klassitsizm davri (Fransiya) dagina qatʼiy J. tizimi yaratildi.
19-a.da J.lar orasiga katiy chegara qoʻyilishi b-n ayrim J.lar oʻz ahamiyati va
yetakchiligini yoʻqotdi, ayrimlari (portret, manzara, konsert, simfoniya va
b.)ning oʻzaro taʼsirda, yangi turlarining paydo boʻlishi kabi murakkab
jarayonlar yuzaga keldi. Sanʼatshunoslikda J. tushunchasi 17-a.da paydo boʻlib,
jahon sanʼati tarixining barcha davrlariga nisbatan asarlarning ifodaviy va
mazmun xususiyatlarini taxlil qilishda qoʻllaniladi.



https://uz.wikipedia.org/wiki/Ismlar_imlosi

Ismlar imlosi kitobi — tani1li oʻshlik oʻzbek yozuvchisi Rahmonberdi Madazimov
tomonidan yozilgan asar. Ushbu asarda oʻzbek xalqining ismlari haqida
maʼlumotlar berilgan.

Padari buzrukvorim Mirza Rahmonberdi Muhammadazim oʻgʻli bosma kitobidan
koʻchirma:

Nom risala yangi ijod Mirza Rahmonberdi Oʻshni tasnif qilgan asari moʻmin va
moʻminalar uchun yaʼni oʻgʻil-qizlar 1332-1333 hijriy, 1914 milodiy yili
tanlangan, ishlangan. 1915 yili Turkiston general-gubernatori devoni qoshidagi
Toshkent shahar nashriyotida nashr etilgan. Mirza Rahmonberdi hoji Muhammadaʼzim
Aʼlamzoda ibni Hojiboy „ISMLAR IMLOSI“ asaridan parcha Eski arab alifbosidan
yangi oʻzbek alifbosiga 24 yanvar 1954 yilda (1373 yil hijriy juma-yakshanba dam
olish kunlari) koʻchirdi Oʻrinboy Shergʻoziyevich Rahmonov.

Ushbu risola (kitob)ni tasnif qilmoq (yozmoq)din birinchi maqsadi shul kim biz
Turkiston (Markaziy Osiyo)lik musulmon (oʻzbek)lardan aksarimiz farzandlarimizga
ism qoʻymoqda ulamo va fuzalolarga va ushbu azizlarga oʻxshagan zotlarga kitobga
muvofiq qoidadagi ismlarni kamdan-kam qoʻydiramiz. Oʻzlarimizga yodimizga kelgan
ismlarni qoʻyar ekanmiz, farzandlarimizni xunuk ismda qolmogʻiga sabab boʻlamiz.
Misol, oʻgʻil boʻlsa Oʻroqboy-Ottoʻqoʻr. Qiz boʻlsa Beram, Burma va shunga
oʻxshash vaqtincha omonat qoʻyilgan ismlarni vaqtida oʻzgartirolmay beparvolik
bilan, kamolga etsa ham shul nomunosib ism bilan qolib ota-onalaridan norizo
boʻlsalar kerak. Hammaga maʼlumdirkim, ota-onani farzandi uchun qiladigan
ishlarini biri ushbu ism qoʻymoqda andisha va mulohaza qilmoqdir. Bizni ushbu
risolada ham baʼzi qoidaga zid ismlardan oz-moz bordir. Ammo ular juda ham
nomunosib emasdir. Shul ismlarni xolislagan (tanlagan)dirmiz. Noboblarni
yozmadik, binobarin, ushbu risolani ijod qildik to kim ushbugʻa qarab har kim
xohlagan ismini qoʻymoqqa oson boʻlishi uchun. Va ham aksar darkor boʻlgan
vaqtda baʼzi odamlarni ismini kishi hayolidan faromish (chiqarib) qoladir.
Oʻshandoq vaqtda, ushbu risolani baxr olib faslidan boshlab to oxirgi fasligacha
qaysi faslda boʻlsa qarab topmoqqa rahbardir. Chunki baʼayni (baʼzi) odamlar
ismi yodidan koʻtarilgan kishining nomini bosh harfi yodidan chiqmaydir. Shundoq
odamlarga koʻproq zarurdir. Maʼlumlari ulgʻaykim ushbu risola ichidagi nomlar,
xususan biz Turkiston (Markaziy Osiyo)lik musulmonlar (oʻzbeklar) orasida
koʻproq ataladirgan ismlardir. Gʻayri (chet) mamlakatlardagi musulmon (oʻzbek)
qardoshlarimiz oʻz qoidalariga qarab bulardin boʻlak ham nomlar qoʻyurlar. Bul
kamina faqir alxaqir saropo tasipini oftobdin zarra va daryodin qatra topgan
fikr qasronim va justjoʻy ojiza namni etgan joyi alxol ushbu minvolgʻacha kamina
oʻqib koʻrguchi zotlardan umid shulkim daf ato ijtihodimizga shikast bermasalar
ekan, inson xatosiz boʻlmagay. Balkim sahu-sarvu xatolari boʻlsa, bizni ogox
qilib, bilmaganimizni bildirib, buzilgan joylari boʻlsa islox (tuzatib) qilib
oʻtmoqlarini riji etamiz!!! Ushbu birinchi marotibadagi risolamizda baʼzi ismlar
mastur boʻlmay notamomdir. Binobarin, har bir harf faslini etagidan oxiridan
oz-ozdan boʻsh joy qoldirdik, to kim har kimni oʻz hayoliga kelib mundin
koʻrinmagan nomlardan boʻlsa, marhamat aylab yozib qoʻymoqlari uchun, inshoollo
biz oʻzimiz ham just-joʻ aylab kitoblardan koʻrib, mundin qolgan nomlarni
keyincha chiqadirgan risolaga qoʻshsak kerak. Ushbu risolani avvalida
mozkurlarni (oʻgʻillarni) va oxirida munisalar (qizlarni) ismi bayon qilinur.
Hammasi avjad (alifbe, harf, kofiya oʻziga mos) tartib bilan. Ammo maxsus
boʻlgan nomlardan ham zikr boʻlindi. Agarchandiki darkor boʻlmasa ham
qadimlardin yodgori uchun bul toʻgʻrida munislarni xaqir koʻrmasdan
orzu-iltimoslarini ham darcha iltifotga olib muallimlardin (otincha, oʻqituvchi
xotin-qizlardin degan gap) musavda olib va ham jon roʻyxatdan koʻtarib ushbuni
oxiriga tirkadik, aybga buyurmagaylar. Chunkim barcha insonni tuqqan onasi xotin
kishi boʻlgandan soʻng, 2-jidadil shul kim oʻgʻil ham farzand, qiz ham farzand.
Qiz bolalar ismlarini ham aksar erkaklar qoʻyadirlar.

Izoh tushuncha: bizda O.A. harflariga I.E. harflarini aralashib ketishini
sababi, masalan: O.A. harfdagi ismlarda Olloyor, Ibrohim, Elmurod, Eshnazarlarni
aralashib ketishini sababi, arabchada „alif“ degan harf Ollo rizo, Ibrohim,
Elmurod soʻzlarida hammasida qoʻllaniladi. Arabchada bitta harf uchta-toʻrtta
harfni xizmatini bajaradi. Akbar ali — Asqar ali — Er ali — Ali — Ahmad ali.
(ali, bek, boy, jon, Gʻulom) qoʻshimchalar bilan ham ishlatilishi mumkin.
Masalan: Ahmadali — Ahmadbek — Ahmadboy — Ahmadjon, Ahmad Gʻulom. Ernazar —
Eshnazar — Eshmurod — Ermuhammad — Muhammad — Muh. Oqyoʻl — Oqcha — Oqpoʻta —
boʻta — Erboʻta — Eshboʻta. Ahmadbobo — Eshonbobo — Ulugʻbobo. Egamberdi —
Egamquli — Egamjon. (Ibtido, Iltijo. Oro, Aʼlo, ulyo — Agʻniyo).

Izoh: Ibni degani oʻgʻli degani. Masalan: Oʻrinboy Ibni Rahmonberdi (Oʻrinboy
Rahmonberdi oʻgʻli). Imon, Salom, Imomnazar, Eshonxon. Yoki — berdi qoʻshimchasi
bilan, Imomberdi. Ostona, Aʼzam, Asron, Ixson, Ison, Akram, Orzu. Ota — Otaboy —
xon — bek — nazar — mirza — qul. Sayid — Keldi.

Izoh: Arabchada koʻp harflar ikki-uch, xatto toʻrt xil harflar bilan yozilib,
uch-toʻrt xil talaffuz etiladi. Lekin ikki-uch, toʻrt xil hammasi oʻziga xos.
Bizda esa harf yoʻqki alohida yozgani. „A“ harfi tagʻin keldi oʻz navbatida.

O, A, E, I, Oʻ Oyimniso, Istixfo, Iltijo, Oysora, Oypodshox, Oyparcha,
Oyfayzilat, Oyxon, Oyimxon, Oyaʼzam, Oysha, Oysa, Omina, Onisa, Anisa, Ozoda,
Arzanda, Unsun, Oʻrun, Orzu, Ortiq, Ikrom, Umigulsum, Iqlim, Onor, Anor, Ulfat,
Anzirat, Ergash, Oʻgʻil. Izoh: O, A, E, I, Oʻ harflari arab alifbosida bir
harfdir.

Sh Shamsiniso, Shamsilzixo, Sharofsat, Sharofat, Shafoat, Shafqat, Shox,
Shoxzoda, Shahrizoda, Shahribonu, Shamshilayon, Shamsilisyon, Shodmon, Shirin,
Shamsilqamar, Sharifa, Shirmonxon.



https://uz.wikipedia.org/wiki/Infeksiya

Infeksiya (lot. inﬁ cere — yuqtirmoq, buzmoq, zaharlamoq) — patogen mikrob (yoki
virus)ning odam yoki hayvon organizmiga kirishi, koʻpayishi va ayni vaqtda
mikrob bilan organizm oʻrtasida oʻzaro murakkab munosabat vujudga kelishi. "I."
termini baʼzan boshqa maʼnoda — kasallik yuqqan paytni, infeksion kasallikni,
uning mikrobini ifodalash uchun ishlatiladi.

I.ning paydo boʻlishi va oʻtishida patogen mikroorganizmlarning quyidagi
xususiyatlari muhim rol oʻynay-di: 1) spetsifikligi, yaʼni muayyan biologik
turning organizmda yashashi (mas, qizamiqvirusi faqat odam orga-nizmida
parazitlik qiladi) va faqat oʻzi uchun harakterli infeksion kasallikni
qoʻzgʻatishi; 2) virulentligi, yaʼni kasallikka nechogʻli sabab boʻla olishi (q.
Virulentlik); 3) muayyan aʼzolarda (aksari ichki aʼzolarda) joylasha olishi
(mas, gonokokk siy-dik yoʻllari bilan koʻz shilliq pardasi-da;stafilakokklar va
streptakokklar jinsiy a'zolarda; meningokokk miya pardalarida, dizenteriya
tayoqchalari yoʻgʻon ichak de-vorida yashab koʻpayadi). I.ning paydo boʻlishi va
oʻtishida makroorganizmning xususiyatlari va ijtimoiy sharoit muhim rol oʻynaydi
(q. Infeksion kasalliklar).

Kasallik yuqqan kishi (bemor, baʼzan sogʻlom odam) yoki hayvonlar I. manbai
boʻladi (mas, ich terlamaaa bemor yoki bakteriya tashuvchi kishi, quturish
kasalligida mikroblar yuqqan it va b. hayvonlar I. manbaidir).



https://uz.wikipedia.org/wiki/Hasharotlar

Hasharotlar (Insecta) - boʻgʻimoyoqli umurtqasiz hayvonlar sinfi. Yer sharida
1,5 mln.ga yaqin turi maʼlum. Turlarining koʻpligi va shakllarining
xilma-xilligi jihatidan biosferada 1-oʻrinni egallaydi. H. sinfi oyoqdumlilar,
qoʻshdumlilar, qoʻngʻizlar, tuyaboʻyinlar, toʻrqanotlilar, kapalaklar, burgalar,
termitlar, qandalalar kabi 34 turkumga boʻlinadi. Tanasining uzunligi 0,2 mm —
33 sm, odatda tashqi skeletni tashkil qiluvchi zich kutikula bilan qoplangan.
Tanasi bosh, koʻkrak va qorin qismlardan iborat. Boshida bir juft murakkab koʻz
va koʻzchalari, bir juft moʻylovlari (hid tuyish va sezgi orga-ni) hamda ogʻiz
apparati joylashgan. Ogʻiz apparati yuqori lab, yuqori va pastki juft jagʻlardan
tashkil topgan. Kemiruvchi ogʻiz apparati barcha toʻgʻriqanotlilar, qoʻngʻizlar,
chumolilar va boshqalarga xos. Soʻruvchi H.da esa xartum bor. Gulshira bilan
oziqlanuvchi asalaritr xartumida kemiruvchilarning asosiy belgilari saqlangan,
kapalaklarda xartum spiralsimon buraladigan naydan iborat; pashshalarda u faqat
soʻrishga emas, balki qattiq ozuqani qirishga ham moslashgan. Qandalalar,
oʻsimlik bitlari, tripslar, koksidlar, qon soʻruvchi chivinlar va boshqa sanchib
soʻruvchi ogʻiz apparati yordamida oʻsimliklarning hujayra shirasi hamda hayvon
qonini soʻrib oziqlanadi. Koʻkrak qismi old, oʻrta va orqa koʻkraklarga
boʻlinadi. Har bir skelet halqasi yelka (us-tidan), koʻkrak (pastki tomondan),
plevralardan (biqindan) tashkil topgan. Koʻkrakning har bir boʻgʻimi
(segmenti)da bir juft oyoqlari joylashgan. Oyoqlar toscha, koʻst, son, boldir va
2 tirnoqpi boʻgʻimlarga boʻlingan panjalardan tuzilgan; qanotli H.ning oʻrta va
orqa koʻkraklarida bir juftdan qanotlar bor. Urgʻochisi qornining uchida 11
boʻgʻimdan iborat tuxum qoʻygich, erkaklarida esa bir juft oʻsimtalar mavjud.
Ovqat hazm qilish yoʻli ozuqani mexanik hamda kimyoviy qayta ishlaydigan
ichaklardan tashkil topgan. H.ning individual rivojlanishi bir necha bosqichli
(fazali) toʻliq yoki chala oʻzgarish (metamorfoz) bilan kechadi. Chala oʻzgarish
bilan rivojlanish 3 faza (bosqich)da: tuxum, lichinka (imagoga oʻxshash) va
voyaga yetgan hasharot — imago orqali amalga oshadi. Toʻliq oʻzgarish bilan
rivojlanishda esa lichinka (odatda chuvalchangsimon) bilan imago oraligʻida
/umbaklik davri ham kuzatiladi. H.ning hayot sikli boʻgʻin (avlod)lar soni,
mavsumiy dinamika (oʻzgarish)ning oʻziga xosligi va diapauza xususiyatlari bilan
belgilanadi.

Tabiatda H. turli-tuman va katta ahamiyatga ega. Ular butun quruqlikni
egallagan; ayniqsa sernam subtropik yerlarda koʻp tarqalgan. Koʻpchiligi yerda,
qator turlari suvda yashaydi, baʼzilarining hayoti tuproq bilan bogʻliq. H.
xilma-xil mahsulotlar bilan oziqlanib, tabiatda moddalar alma-shinuvida ishtirok
etadi. H.ning juda koʻp turlari oʻsimliklar zarar-kunandalari; hayvonlar va
odamlarga zarar keltiradi. Oʻsimliklarni chang-latish, zararkunanda hasharot va
begona oʻtlarni yoʻqotishda ham H.ning roli katta (q. Entomofaglar); foydali
hasharotlardan asalari, ipak qurtlar, lak beruvchi chervetslar qimmat-baho
mahsulot beradi; ayrimlari ovlanadigan hayvonlar uchun ozuqa man-bai. H.
xilma-xilligi va ularning olamini entomologiya fani, foydali H.dan amaliyotda
foydalanish va zararkunanda H.larga qarshi kurash usullarini qishloq xoʻjaligi
entomologiyasi fani oʻrganadi.



https://uz.wikipedia.org/wiki/Hamza_Hakimzoda_Niyoziy

Hamza Hakimzoda Niyoziy (1889—1929) Hamza jadid adabiyoti namoyandasi, shoir,
dramaturg, adib va muallim.

Hamza usuli jadid maktablarining faol tashkilotchilaridan. U 1910 yili
Toshkentda, 1911 yili Qoʻqonda, 1914 yili Margʻilonda, shu yili yana Qoʻqonda
shunday maktablar ochadi. Muallimlik, tashviqotchilik bilan shugʻullanadi.

10-yillar oxiridan gazeta va jurnallar chiqarishga kirishadi. «Kengash» (1917),
«Hurriyat» (1917) jurnallarini taʼsis etadi, ularga muharrirlik qiladi.

1918 yili Hamza sayyor dramtruppa tuzadi. Bu truppa uchun oʻzi dramalar yozadi.
«Tarjimai hol»ida taʼkidlashicha, bu truppada oʻzi rejissyorlik, artistlik,
suflyorlik qilgan.

U Xitoy, Hindiston, Afgʻoniston, Eron, Turkiya va Arab mamlakatlarida boʻlgan.
Haj amallarini bajargan.

1920 yili Qoʻqonga qaytib kelib, maorif sohasida xizmat qiladi. Shu yil oxirida
Buxoroga boradi. Bir yilcha yashab, 1921 yil soʻnggida Toshkentga va undan
Xorazmga oʻtadi va u erda profsoyuzning madaniy-maorif shu’basida ishlaydi.
Xorazmdan Xoʻjayliga borib, 1924 yil iyulgacha oʻzi tashkil etgan internatda
faoliyat koʻrsatadi. 1925 yili Fargʻonaga borib, Shohimardonda kolxoz tuzish,
maktablar ochish, xalqning savodini chiqarish ishlari bilan shugʻullanadi.

Shoirning «Gul» (1913—1916), «Milliy ashulalar uchun milliy sheʼrlar majmuasi»
(1915—1917) sheʼriy toʻplamlaridagi «Yigʻla Turkiston», «Yaxshi holin yoʻqotgan
oqibatsiz Turkiston», «Koʻzni oching, qardoshlar», «Darmon istariz» kabi
sheʼrlarida milliy uygʻonish gʻoyasi katta mahorat bilan ifodalangan.

Hamza dramaturg sifatida «Zaharli hayot yoxud ishq qurbonlari» (1916),
«Tuhmatchilar jazosi» (1919), «Burungi qozilar yoki Maysaraning ishi» (1926),
«Paranji sirlaridan bir lavha yoki Yallachilar ishi» (1927) kabi asarlari orqali
oʻzbek adabiyotini boyitdi. «Yangi saodat» milliy romani oʻzbek nasrining ilk
namunalaridan.

Hamza jahon adabiyoti va matbuotiga katta qiziqish bilan qaradi. Rossiya,
Tatariston, Ozarbayjon, Turkiya va Arab mamlakatlari adabiyoti namunalarini
mutolaa qildi. U yerlardagi maorif-oʻqitish sohasidagi yangiliklarga qiziqdi.
Ulardan oʻz faoliyatida samarali foydalandi.

Hamza ijodi bilan OʻzMU professori L. Qayumov koʻp yillardan beri shugʻullanib
keladi. Bundan tashqari, M. Rahmonov, Yu. Sultonov kabi olimlar ham tadqiqotlar
yaratganlar.

Hamza Hakimzoda Niyoziy (1889.6.3, Qoʻqon — 1929. 18.8, Fargʻona viloyati
Shohimardon qishlogʻi) — shoir, yozuvchi, pedagog , teatr arbobi. Oʻzbekiston
xalq yozuvchisi (1926). Solka-shon mahallasidagi eski maktab va madrasada
(1896—1906), keyin qisqa muddat Namangan madrasasida (1908) tahsil koʻrgan. 1909
yil da Kogonda mat-baada ishlagan. Soʻngra Toshkentga kelib, usuli jadid
maktablarining oʻquv dasturi bilan tanishgan va shunday maktablarni dastlab
Qash-qardarvoza mahallasida (1910), keyin Qoʻqon shahrining Hojibek guzarida
(1911) va Margʻilonda (1914) ochgan. H. keyingi hayoti va faoliyati davomida
qisqa muddat Qoʻqondagi rus-tuzem maktabida oʻqituvchi, "Shoʻroi islom"
tashkilotining ozuqa shoʻʼbasida mirza, "Kengash" va "Hurriyat" jur.larida
muharrir (1917), Fargʻona viloyati madaniy-maorif boʻlimida xodim (1918),
Turkiston fronti siyosiy boshqarmasi ixtiyo-ridagi Oʻlka musulmon siyosiy
trup-pasida rejissyor (1919), "Dor ushshafaqa" maktabida mudir (1920), Buxoro
viloyati maorif va harbiy targʻibottashviqot shoʻʼbasi qoshidagi teatr
truppasida rahbar (1921), Xorazm viloyatidagi kasaba soyuzlarining
madaniy-maʼrifiy muassa-salarida mudir (1921—24), Fargʻona maorif qoʻmitasi
qaramogʻidagi ong-bilim shoʻʼbasida mudir oʻrin-bosari (1924) singari turli
lavo-zimlarda xizmat qilgan. 1926 yildan erkin ijod bilan shugʻullangan. Ammo
rahbar idoralarning topshirigʻi bilan 1928 yil avg .dan Shohimardonda
targʻibottashviqot ishlari olib borgan va soʻnggi safari chogʻida halok boʻlgan.



https://uz.wikipedia.org/wiki/Giyohvandlik

Giyohvandlik giyohvand moddalarni isteʼmol qilish natijasida kelib chiqadigan
surunkali progredient kasallikdir. Jahon Sogʻliq Tashkiloti giyohvandlikni
psixoaktiv modda isteʼmoli tufayli ruhiy va faoliyat buzilishi, deb siralaydi.

Giyohvandlik, narkomaniya, bangilik —narkotik moddalarga oʻrganib qolish, ruju
qilish, aniqrogʻi tabiiy yoki sintetik zaharli moddalar (ayrim dori moddalari)ni
vaqtincha yoki surunkasiga isteʼmol qilish natijasida kelib chiqadigan kasallik
holati. G. organizm somatik va ruhiy holatining chuqur oʻzgarishiga sabab
boʻladi va giyohvandni tanazzulga olib boradi. G.da oʻzini toʻxtatib
boʻlmaydigan darajada giyohvand moddalarni isteʼmol qilish mayli paydo boʻladi,
giyohvand moddaning miqdoriga nisbatan ehtiyoj, ruhiy va jismoniy bogʻliqlik
ortib boradi. G. asta-sekin boshlanib, surunkali davom etadi. Giyohvand moddalar
dastlab xushnudlik, dimogʻchogʻlik (q. Eyforiya), xotirjamlik hissini uygʻotib,
kayf qildiradi, keyin bora-bora bu kasallikka aylanadi. G. 2 zaylda avj olishi
mumkin. Birinchi holda vrach buyurgan va bemorning ruhi hamda kayfiyatini
oshirish xususiyatiga ega boʻlgan dorilarni uzoq vaqt va notoʻgʻri qabul qilish;
ogʻriq, uyqusizlik va boshqa dardlardan qutilish maqsadida dori miqdori
(dozasi)ni oshirib borish; darddan tuzalib doriga unchalik ehtiyoj boʻlmasa ham,
uni qabul qilaverish natijasida dorining narkotik taʼsiri va miqdori orta borib,
pirovardida giyohvand moddaga moyillik kuchayib, u humor qiladigan boʻlib
qoladi. Ikkinchi hol ongli ravishda kayf qilish maqsadida giyohvand moddalarga
oʻrganishdir.

G.ka, odatda, irodasi kuchsiz, oʻzini tiya olmaydigan, oʻtkir sezgilarni oʻzida
sinab koʻrishga qiziquvchan, ruhan zaif va oʻta xudbin kishilar beriluvchan
boʻladi. Yoshlar tarbiyasidagi nuqson va kamchiliklar, giyohvand moddalarni
isteʼmol qilib yuruvchi katta yoshdagilarga taklid va havas, oiladagi noxush
sharoit (ota-onaning ichkilikboz yoki giyohvand boʻlishi) hamda giyohvand
moddalarning oson topilishi yoki qoʻl ostida boʻlishi ham G.ka sabab boʻlishi
mumkin. G.ka mubtalo boʻlganlarda xastalik borgan sari kuchaya borib, odatda,
kutilmagan yomon oqibatlarga olib keladi. G. eyforiyasida, yaʼni kayfi
chogʻlikda 2 bosqich kuzatiladi: qisqa muddatli —1-5 daqiqa davom etadigan
oʻtkir hissiyotli bosqich (haqiqiy eyforiya) va uzoq (1—3 soat) choʻziladigan
boʻshashish, tinchlanish davri. Bu bosqichlarning qisqa yoki uzoq boʻlishi
qanday giyohvand modda qabul qilinganiga va miqdoriga bogʻliq. G.ning hamma turi
ham oʻz rivojida giyohvand moddalarga oʻrganib qolish yoʻli bilan G.
sindromining shakllanishiga olib keladi. Bu sindromning rivojlanishida ham 3
bosqich farqlanadi: 1) giyohvand moddaga nisbatan organizm reaktivligining
oʻzgarishi va ruhiy bogʻlanishning paydo boʻlishi; 2) xumor (abstinent) sindromi
koʻrinishida jismoniy bogʻlanishning yuzaga kelishi; 3) organizm barcha
sistemalarining zaiflashishi (tolerantlikning pasayishi, yaʼni giyohvand
moddalarning avvalgi miqdorini koʻtara olmaslik, xumorning surunkali davom
etishi va ayrim hollarda polinarkomaniya ning vujudga kelishi). G.ka mubtalo
boʻlgan kishi giyohvand moddalarni qayta-qayta va koʻproq miqdorda isteʼmol kila
boshlaydi. Keyinchalik esa giyohvand moddalarsiz turolmaydigan boʻlib qoladi.
Bunday ahvoldan qutilish va oʻzini bir oz yengil his qilish uchun yana giyohvand
moddaga ruju qiladi va oxir-oqibat giyohvand moddalarga hirs qoʻyish kelib
chiqadi. Organizmning dastlabki himoya reflekslari (koʻngil aynishi, qusish)
yoʻqoladi. Bu davrda organizmda giyohvand moddalarga nisbatan moyillik shu
darajada kuchayib ketadiki, goʻyo bu moddalar avvalgi taʼsir kuchini
yoʻqotgandek boʻlib qoladi, endi avvalgidek eyforiya (kayf) holatini his qilish,
xumorni tarqatish uchun oʻsha moddadan koʻproq miqdorda qabul qilgisi keladi.
Oldiniga giyohvand modda birmuncha yoqimsiz taʼsir koʻrsatgan boʻlsa,
keyinchalik goʻyoki uning holatini "normallashtirganga" oʻxshaydi, bemor oʻzini
birmuncha yaxshi his qiladi, ish qobiliyati, ruhi goʻyo tetiklashadi,
pirovardida u haqiqiy giyohvand boʻlib qoladi. Giyohvandlarda avval ruhiy
oʻzgarishlar (tajanglik, kayfiyat buzuqligi, xotira pasayishi) paydo boʻlgan
boʻlsa, keyinchalik jismoniy oʻzgarishlar —jismoniy bogʻlanib qolish sindromi
(terlash, yurak urishi, ogʻiz qurishi, ozib ketish, qoʻl-oyoqning titrashi va
boshqalar) roʻy beradi. Agar giyohvand oʻz vaqtida narkotik moddani qabul
qilmasa, organizmda kuchli ruhiy va jismoniy oʻzgarishlar, yaʼni giyohvandlikka
xos ogʻir holat — xumorlik (q. Abstinensiya) sindromi paydo boʻladi. G.
opiomaniya (afyun qabul qilish), morfinizm, geroinizm koʻrinishida boʻladi.
G.ning nashavandlik, kokainizm, nikotinizm (tamakiga ruju qilish), teizm
(achchiq choy ichish) va boshqa turlari ham uchraydi. Ikki yoki undan ortiq xil
giyohvand moddani surunkali qabul qilish —pol i narkomaniya deyiladi. G.ning
hamma turida ham organizm zaharlanadi va u juda ogʻir kechadi.

Yer yuzining turli mintaqalarida G.ning ayrim turlari kuzatiladi. G.ning
geroinizm turi keyingi vaqtda juda keng va fojiali tarzda tarkalib bormoqda. G.
avj olishining oldini olish uchun ayrim mamlakatlarda tegishli tadbirlar amalga
oshirilgan. Xususan OʻzRda G.ka qarshi kurash qoʻmitasi tashkil qilinib, davlat
dasturi ishlab chiqilgan. Respublikada narkologiya markazi tashkil qilingan va
bu markazda narkologiya boʻyicha olim va mutaxassislar tomonidan malakali
kadrlar tayyorlanib, ular mamlakat mintaqalarida G.ka karshi keskin kurash olib
boradi. G.ka mubtalo boʻlgan bemorlar asosan shifoxona (statsionar) sharoitida
2—4 oygacha davolanib, 4—5 yilgacha ambulatoriya kuzatuvi va hisobida
boʻladilar. Oʻzbekistonda giyohvand vositalarni ishlab chiqarish va sotish bilan
shugʻullangan kishilar jinoiy javobgarlikka tortiladi (q. Giyohvandlik
vositalari).



https://uz.wikipedia.org/wiki/Gipnoz

Gipnoz — insonga bir ohangdagi ta'sir kuchlari, tibbiy preparatlar yoki boshqa
usullarni qoʻllab, uni trans holatiga tushirish. Gipnoz holatida koʻpincha
ishontirish amalga oshiriladi.

Bizga XIX asrdan kelgan an'anaviy, klassik gipnozda gipnozchi odamni tushga
choʻmdiradi va unga toʻgʻridan-toʻgʻri ishontirishlar-komandalar beradi. Ammo,
bu komandalar, odatdagi tasavvurlarga koʻra bajarilishi shart emas; avval isbot
etilganki, hech qaysi, hattoki eng chuqur gipnozda ham ishontirish bilan insonni
uning moral prinsiplariga va uning e'tiqodlariga zid keluvchi ishlarni qilishga
majburlash mumkin emas.

Ikkinchi tarafdan, ishontirishning eng oʻtkir koʻrinishlari avval boshqa ichki
e'tiqodlarga ega boʻlgan inson va inson guruhlarini berilgan dasturni
bajartirishi mumkin (Reklama va Piar). Bunday usullarni inson guruhlariga
nisbatan qoʻllash muvaffaqiyatli.

Shuningdek, amerikalik psihiatr va psihoterapevt Milton Eriksonning ismi bilan
atalgan erikson gipnozi ham mavjud. U tomonidan yaratilgan gipnoz usuli klassik
gipnozdan yoʻnalishsiz ekanligi bilan kardinal farq qiladi: terapevt mijozga
yoʻllanma va buyruqlar bermaydi, balki alohida holat - transga tushishga yordam
beradi, bunda odam tetik boʻladi va terapevt bilan aktiv muloqot qilishi mumkin.
Oddiy gipnozga odamlarning faqat bir qismini chalintirish mumkin boʻlsa, transga
esa deyarli hohlagan odamni tushirish mumkin. Bunday holatda inson oʻzining
ichki hissiyotlariga konsentrasiya qiladi va ma'lum vaqtga atrofdagi borliqni
sezmay qoʻyadi. Tashqaridan odam goʻyoki "bu yerda emasdek" koʻrinadi: qarash
"oʻzining ichiga" yoʻnalgan, nafas olish susaygan, tana boʻshashgan. Erikson
transni inson ichki tajribalarini ishlab chiqish uchun tabiiy holat deb bilgan.

Xristianlikning nuqtai nazaridan, gipnoz insonni shayton vasvasasiga tushirishi
mumkin.



https://uz.wikipedia.org/wiki/G%CA%BBarbiy_Osiyo

Gʻarbiy osiyo, Old Osiyo - Osiyo qitʼasining gʻarbiy va jan.-gʻarbiy qismida
joylashgan hududlarning shartli nomi. Gʻ.O.ga tabiiy jihatdan Kichik Osiyo,
Arabiston, Sinay ya.o.lari va ularga yondosh orol va hududlar (Kipr, Kavkaz
boʻyni, Sharqiy Tavr togʻlari va Eron togʻligining katta qismi, Mesopotamiya
pasttekisligi hamda Oʻrta dengizning sharqiy sohilidagi hududlar, xususan,
Levant oʻlkalari) kiritiladi. Maydoni 7,5 mln. km2. Tektonik tuzilishiga koʻra
Ara-biston va Sinay ya.o.lari qad. Gondvana materigining boʻlaklari boʻlib,
platforma tuzilishiga ega. Gʻarbidan Katta Afrika yer yorigʻining shim. qismi
oʻtgan. Iordan daryosi vodiysi, Oʻlik dengiz, Aqoba qoʻltigʻi, Qizil dengiz shu
yoriqda joylashgan. Gʻ.O.ning katta qismi togʻlardan iborat. Kichik Osiyo,
Kavkaz jan. va Sharqiy Tavr togʻlari Alphimolay geosinklinal oʻlkasida. Relyefi
notekis, baland yosh tizmalar keng va chuqur vodiylar bilan kesilgan. Seysmik
faol zona, harakatdagi va soʻngan vulkanlar bor. Iqlimi subtropik va quruq
tropik. Arabiston ya.o.ning katta qismi choʻl, koʻp qismi qumli choʻllar,
shim.da quruq dashtlar bor. Kichik Osiyoning shim. qismlari, Kavkaz
jan.-gʻarbining iklimi nam subtropik boʻlib, doim yashil oʻrmon va butazorlar
bilan qoplangan. Gʻ.O. neft va gazga eng boy oʻlkalardan. Qad. madaniyat
markazlaridan. Suv bor joylar qadimdan oʻzlashtirilib, vohalarga aylantirilgan.
Yirik shaharlar bor. Xristian, yahudiy, islom dinlarining markazi.



https://uz.wikipedia.org/wiki/Fransiya_Prezidenti

Fransiya Prezidenti rasmiy ravishda Fransuz Respublikasi Prezidenti - (frans.
Président de la République Française ) har zamonda Palata prezidentlari bilan
almashtirib yubormaslik uchun qisqartirilgan holda Respublika Prezidenti
sifatida tilga olinadi. Bu mansabga saylanga har bir shaxs Fransuz Hukumatining
bosh raisi hisoblanadi.

1965-yildan Prezidentlik saylovlari umumhalq ovozi tomonidan o’tkazilish haqida
Fransiya konstitutsiyasida yangi qonun joriy etilgan. 2002-yilgacha prezidentlik
vakolati (qonun 2000 yilda joriy etilgan) 7-yilgacha belgilangan bo’lib frans.
septennat

2008-yilda mamlakat deputatlari Fransuz Konstitutsiyasining baʼzi bir
moddalariga umumkengash qarori roziligi ostida Prezident vakolatini 2 yil
muddatga qisqartirish haqida qonun qabul qilgan. Yangi qonunda keltirilishicha:
«Hech qaysi Fransuz Respublikasi fuqarosi Prezidentlikga ikki martadan ortiq oʻz
nomzodini qoʻyish huquqiga ega emasdir».

Hozirgi vaqtdq respublika prezidenti 2012-yilning 15-mayidan Beshinchi Fransuz
Respublikasining 24-chi Prezidenti etib Fransua Olland saylangan.

Prezident qarorgohi — Parijdagi Yelisey qasri hisoblanadi. Jumladan
prezidentning rasmiy qarorgohlari sifatida Rambuye qalʼasi, Parijning «Marini
mehmonhonasi» ham tilga olinadi.

Konstitutsiyaviy qoidalarga koʻra Fransiya prezidenti fransuz
konstitutsiyasining II bobida keltirilgan moddalarga amal qilishi kerak.

5-chi modda Prezident albatta Konstitutsiyaga muvofiq qonunga rioya qilish
kerak. O’zining oliy hokimiyatdagi ko’rinish shakli bilan davlatni
rivojlanishiga turtki bo’lib mamlakat vorislarini etuk ishlar bilan taminlaydi.
U (Prezident) miliy mustaqillikning, hudud yahlitligining halqaro shatnomalarga
rioya qilingan holda yurt himoyachisi hisoblanadi.

8-chi modda Respublika prezidenti Fransiya Bosh vazirini tayinlaydi va
hokimiyatdagi navbatdagi istefodan so’ng u yangi Bosh vazir saylash huquqiga
ega. Bosh vazirning taklifiga qarab Hokimiyatning barcha a’zolari yangitdan
tayinlanadi.

10-modda Fransuz hokimiyatidagi har bir qonun uning a’zolari bilan chuqur
tanishib chiqilib prezident huzuriga farmon tasdiqlanishi uchun etkaziladi va
prezident etkazilgan qonunni uzog’I bilan 15 kun ichida muhokama qilish huquqiga
ega. Bu muddat ichida agarda prezidentni Hokimiyat tomonidan chiqarilgan qonun
qoniqtirmasa u Parlament yordamida qaytadan muhokama qilishi mumkin va yangi
muhokamadan keyin barch munozaralar tahlil qilinadi agar Parlament yangi
o’zgartirishlarga qarshi chiqsa unda president Parlament a’zolari yordamida
qonunni bekor qilish mumkin.

11-chi modda Respublika presidenti Parlament seminari chog’ida hokimiyat
vakillari yoki ikki palatali Parlament takliflariga ko’ra rasmiy ravishda
mamlakatga tegishli biron bir siyosiy, iqtisodiy va ijtimoiy o’zgarishlar va
halqaro kelishuvlar borasidagi yangiliklarni mamlakat Konstitutsiyasiga zid
bo’lmagan holda umumhalq telekanallari orqali rasmiy e’lon qilishi kerak.

13-chi modda Prezident vazirlar mahkamasi qoshida barcha mansablarga oid
qarorlarni imzolaydi. U (Prezident) barcha fuqaroviy, harbiy va davlat
amaldorlarini tayinlaydi. Qolgan mamlakatdagi muhim sanalgan vazifalarga
shaxslar Vazirlar mahkamasi tomonidan tayinlanadi. Huquq tartibot organlari
hodimlari vazirlar mahkamasi qarorlari yordamida boshqa vazifadagi shaxslarni
mansabga tayinlaydi va Prezident tomonidan berilgan vakolatdan kelib chiqilib
favquloddagi vaziyatlarda prezident nomidan farmon berish huquqiga ega.

14-chi modda Mamlakatning tashqi siyosatini oʻrganish borasida elchilar
tayinlanadi va boshqa mamlakatlar elchihonalari qurilishiga faqat Prezident
ijozati bilan erishiladi.

15-chi modda Respublika prezidenti Qurolli kuchlar qoʻmondoni hisoblanadi. U
barcha oliy milliy mudofa qoʻmitalar va oliy maslahat kengashi raisidir.

Inauguratsiya ushbu marosim Fransiyada odatda oldingi prezident oʻzining yangi
saylangan vorisini yangi mansab bilan tabriklab Prezident qarorgohi tomon
chorlaydi. Shu hodisalar bilan birga ular birgalikda Prezident kabinetida yarim
soat mamlakat rivoji haqida eks-Prezident bilan yangi prezident oʻz fikrlari
bilan oʻrtoqlashishadi va mamlakat ramzlaridan biri boʻlgan asosiy narsa
yadroviy qurolning maxsus maxfiy kodlari yangi Fransuz Respublikasi Prezidentiga
topshiriladi. Shundan soʻng yangi prezident oldingi prezidentni odddiy fuqaro
sifatida Yelisey qasridan turib kuzatib qoʻyiladi.

Keyinchalik zalda yangi prezidentning inauguratsiya (oʻzb. Qasamyod etish)
marosimi boshlanadi va nihoyat rasmiy ravishda saylovlavlar natijasini eʼlon
qilishadi shu bilan birgalikda yangi prezidentni ham.



https://uz.wikipedia.org/wiki/Damba

Damba, koʻtarma — daryo oʻzani va qayirlarida suv yoʻlini toʻsish yoki oqim
yoʻnalishini oʻzgartirish uchun quriladigan tuproq koʻtarma koʻrinishidagi
gidrotexnika inshooti. D. bosimli va bosimsiz turlarga boʻlinadi.

Bosimli yoki ihota D. soqildagi pasttekisliklarni suv bosishdan saqlash uchun
daryo, kanal, suv ombori va sh.k.ning qirgʻoqlarini koʻtarish (toʻsuvchi-himoya
D.) va bosimli gidrotexnika inshootlarini qirgʻoq bilan tutashtirish
(tutashtiruvchi D.) maqsadlarida barpo etiladi. Oʻrta Osiyo daryolari tez oqishi
va oʻzani tez-tez oʻzgarib turganligi sababli aksariyat qirgʻoq D.lari baʼzida
qoʻshqavat qilib quriladi. Mac, Amudaryoning qirgʻoqlari tez-tez yuvilib
turadigan quyi oqimida bal. 1,5–3 m, uz. qariyb 900 km boʻlgan himoya D.si barpo
etilgan. Bu koʻtarmalar, ayniqsa yozgi toshqin (25—30, baʼzida 45 kungacha) va
kishki muzlar tiqilib qoladigan (10—20 kun) davrlarda suvning kuchini qaytaradi
(q. Deygish). Bosimsiz D.lar oʻzanni tartibga solish va toʻgʻrilash, suv olgich
va suv oʻtkazgich inshootlar ishini yaxshilash maqsadida oqim yoʻnalishini
oʻzgartirish uchun quriladi. Ular suvga koʻmilishi yoki koʻmilmasligi mumkin.
Oqim yoʻnalishiga nisbatan joylashishiga koʻra koʻndalang yoki boʻylama D.ga
boʻlinadi. D., asosan, mahalliy qurilish materiallari — qum-tuproq, tosh,
tuproq, shox-shabba va sh.k.dan barpo qilinadi. D.lar koʻpincha tosh-tuproqdan
yasaladi, mexanizatsiyani qoʻllash qulay va qurilishni uzluksiz olib borish
mumkin boʻlgani uchun bu D.lar nisbatan tez bitadi. D. uyma, yuvma (suv oqizib
keltirgan choʻkindilarni gidromexanizatsiya vositalarini qoʻllab, qirgʻoqqa
uyish) va kombinatsiyalashtirilgan (pastki qismi yuvma va ustki qismi uyma)
usulda quriladi.



https://uz.wikipedia.org/wiki/Dalolatnoma

Qonunda koʻzda tutilgan tartibda tuzilgan, muayyan huquqiy oqibatlarni keltirib
chiqaradigan turli hujjatlar ham (mas., fuqarolik holati hujjatlari) dalolatnoma
deb ataladi.

Oʻzbekiston Respublikasi FKning tegishli moddasida quyidagi fuqarolik holati
hujjatlari davlat tomonidan qayd etilishi kerakligi koʻrsatilgan:

Mazkur dalolatnomalar fuqarolik holati dalolatnomalarini yozish idoralari va
fuqarolarning oʻzini oʻzi boshqarish organlari (Fuqarolar yigʻini)da yuritiladi.

Qonunda nazarda tutilgan tartibda tuzilgan hamda muayyan yuridik oqibatlarni
yuzaga keltiruvchi turli xil boshqa hujjatlar ham dalolatnoma hisoblanadi. Ular
muassasa yoki ayrim shaxslar faoliyati bilan bogʻliq biron-bir boʻlib oʻtgan
(sodir boʻlgan) voqea, hodisa, ish-harakatni yoki mavjud holatni tasdiqlash,
unga guvohlik berish maqsadida bir necha kishi tomonidan tuziladi. Bunday
dalolatnomalar deyarli barcha hollarda pul mablagʻlari va moddiy boyliklarga
bogʻliq boʻladi, binobarin ular koʻproq tadbirkorlik, moliya-xoʻjalik
faoliyatida, hisob-kitob, oldi-sotdi va savdo sohalarida keng qoʻllanadi.



https://uz.wikipedia.org/wiki/Coca-Cola

Coca-Cola (kir. Кока-Кола) — The Coca-Cola Company kompaniyasi tomonidan
chiqariladigan alkogolsiz gazli ichimlik. „Coca-Cola“ 2005-2011-yillar
oraligʻida Interbrend xalqoro tekshirish agentligi reytingi boʻyicha dunyodagi
eng qimmat brend boʻlgan [RBC.Rating 1] [RBC.Rating 2] [RBC.Rating 3][RBC.Rating
4] [RBC.Rating 5]. Bugungi kunda bu ichimlik dunyodagi 200 dan ortiq
mamlakatlarda sotiladi.

Ichimlik 1889-yil 8-mayda (Jorjiya shtati, AQSh) Atlantada oʻylab topilgan.
Uning avtori farmatsevt Jon Stit Pemberton (afsonalarga qaraganda ichimlikni
receptini bir fermer ixtiro qilgan va Jon Stitga 250$ga sotadi, bu haqida Jon
Stit oʻzining intervyularining birida aytgan emish). Ichimlikni nomini
Pembertonning hisobchisi Frenk Robinson kalligrafiya bilan chiroyli qilib
„Coca-Cola“ soʻzini yozadi. Bu soʻz hozirgi kungacha ichimlikning logotipi
boʻlib qoʻllanilib kelyabti. „Coca-Cola“ning tarkibida koka oʻsimlik (kokain)
bor.

Shuni hisobga olish kerakki, har bir variantda ichimlik tarkibi har xil. Quyida
ichimlikning oddiy varianti koʻrsatilgan Ichimlikning tarkibida:

Coca-Cola Ichimligi Uzbekistan LTD kompaniyasi Oʻzbekistonda faoliyatini
1993-yilda boshlagan boʻlib, korxonaning rasmiy ochilishi marosimi 1994-yil mart
oyida boʻlib oʻtgan. 1997-yilda Namangan va Urganch shaharlarida kompaniya
zavodlari qurilgan. 1998-yili Toshkentning Bektemir tumanida qurilgan megazavod
oʻz vaqtida Coca-Cola ishlab chiqarish boʻyicha Oʻrta Osiyodagi eng yirik zavod
boʻlgan. Hozirgi kunda Coca-Cola Ichimligi Uzbekistan LTD kompaniyasi Coca-Cola
ichimligidan tashqari, Fanta, Sprite ichimliklari va Bonaqua brendi ostidagi
gazli va gazsiz suvlarini isteʼmolchilarga yetkazib kelmoqda.

2014-yil 2-may kuni Tashqi iqtsodiy aloqalar, investitsiyalar va savdo
vazirligida Coca-Cola International kompaniyasining Turkiya, Markaziy Osiyo va
Kavkaz mamlakatlari boʻyicha prezidenti Galya Molinas bilan uchrashuv
oʻtkazildi. Muzokaralar chogʻida „Coca-Cola“ kompaniyasi bilan hamkorlikni
kengaytirish istiqbollari koʻrib chiqildi, deya xabar beradi vazirlik matbuot
xizmati.



https://uz.wikipedia.org/wiki/Chumolilar

Chumolilar (lot. Formicidae) pardaqanotlilar turkumiga kiruvchi hasharotlar
oilasidir. Eng koʻp tarqalgan hasharotlardan hisoblanishadi. Yaxshi uyushgan
jamoa boʻlib yashashadi. Jamoada milliongacha chumoli boʻlishi mumkin. Ishchi,
navkar, erkak va ona chumolilar ajratiladi. Ona chumolining qorin qismi juda
katta boʻlib uyasidan chiqmaydi.U tuxum qoʻyib nasl qoldirish vazifasini
bajaradi. Ona chumolini ishchi chumolilar parvarish qilib boqadi. Navkar
chumolilar uyani dushmandan himoya qiladi. Ular uyaga kiradigan teshikni
boshlari bilan yopib oladi. Uyaga kiradigan ishchi chumolilar moʻylovlarini
navkarlar boshiga tekkazadilar. Shundan keyinga navkar chumolilar ularga uyaga
kirish uchun ruxsat beradilar.Ishchi chumolilar oziq yigʻish, qurtlarni
parvarish qilish va koʻchirib yurish, uyani toza saqlash vazifasini bajaradi.
Shuningdek, ular jigʻildonida chala hazm boʻlgan oziq bilan qurtlari,
navkarlari, lichinkalari va ona chumolini oziqlantiradi.Chumolilar tuproqqa,
toshlar ostiga va chiriyotgan toʻnkalarning ichiga juda koʻp xona va
yoʻlaklardan iborat uya quradi. Sariq oʻrmon chumolisi uyasining yuqori qismi
gumbazga oʻxshaydi. Uning balandligi 2 metrgacha yetadi. Qishda chumolilar
uyasining yer ostki qismida gʻuj boʻlib qishlaydi. Bahorda qanotli yosh ona
erkaka chumolilar uyasidan uchib chiqadi. Erkaka chumoli urgʻochisini
urugʻlantirgach halok boʻladi. Yosh ona chumoli esa qanotlarini tashlab oʻziga
kichikroq uya qurib oladi.Chumolilarning juda koʻpchiligi foydali hisoblanadi.
Sariq oʻrmon chumolilari daraxtlarga ziyon yetkazuvchi har xil hasharotlarni
qiradi. Bitta chumoli oilasi 0,25 dan 1 gektargacha oʻrmonni zararkunandalardan
himoya qiladi. Oʻrta Osiyo choʻllarida yirtqich chopqir ot chumoli va oʻroqchi
chumoli keng tarqalgan. Ular har xil oʻsimliklarning urugʻi va doni bilan
oziqlanib, birmuncha ziyon yetkazadi. Xonadonlarda uchraydigan sariq fir'avn
chumoli shirinlik va yogʻlik oziq-ovqat mahsulotlariga juda oʻch boʻladi Qora
bogʻ chumolisi shaftoli, olma, oʻrik va boshqa oʻsimliklarga zarar keltiradigan
shira bitlari ajratadigan shirani yalab oziqlanadi. Ular shira bitlarini
qoʻriqlash bilan ancha ziyon yetkazadi. Chumolilar nashtarli hasharotlardir
(lekin nashtarlari juda kalta, sut emizuvchi terisidan oʻta olmaydi shuning
hisobiga ular chaqa olmaydi.).



https://uz.wikipedia.org/wiki/Chicago

Chicago AQShning eng aholisi ko'p shahri en Illinois. Chicago dunyodagi eng
katta shaharlardan biridir va jahon savdosi, moliyasi, san`ati, texnologiyasi,
ta`limi va shou-biznesiga katta ta'sir ko'rsatib turadi. NATOning asosiy binosi
ham Chicago shahrida joylashgan en 2012. North Chicago, Chicago Heights, y West
Chicago en Chicago.

Chikago — AQShning shim. qismidagi shahar, Illinoys shtatida. Aholisi 2,9 mln.
kishi (2002). AQShning yirik transport yoʻllari chorrahasi. Michigan koʻlining
jan.gʻarbiy sohilidagi port, koʻlga Chikago daryosi (Buyuk koʻllardan Missisipi
daryosiga boriladigan suv yoʻli) quyilish yerida. Aeroporti xalqaro ahamiyatga
ega. Dunyoda eng yirik temir yoʻl uzeli. Iqtisodiy ahamiyati boʻyicha Ch.
mamlakatda NyuYorkdan keyin 2oʻrinda. Mamlakatning savdomoliya, ilmiy va madaniy
markazlaridan. Yetakchi tarmogʻi — ogʻir sanoat (xususan, metallsozlik),
shuningdek, qora va rangli metallurgiya, mashinasozlikning turli sohalari
rivojlangan. Radioelektronika va elektrotexnika (telefontelegraf apparatlari,
maishiy elektrtexnikasi, radio va televizorlar ishlab chiqarishning muxim
markazi), avtomobilsozlik, priborsozlik, aviatsiya sanoati korxonalari mavjud.
Turli sanoat jihozlari, metall konstruksiyalar, kuvurlar, temir yoʻl vagonlari
va lokomotivlar va boshqa ishlab chiqariladi. Ch. — mamlakatning kimyo, neftni
qayta ishlash, qogʻoz, poligrafiya, oziq-ovqat sanoatlarining yirik
markazlaridan. Metropoliten qurilgan. universitetlar, Badiiy int, tabiat tarixi,
fan va sanoat muzeylari bor. Shahar oʻrnida 1803 yilgacha qishloq boʻlgan, 1833
yildan shahar maqomiga ega.



https://uz.wikipedia.org/wiki/Bolta

Bolta oʻtin kesish-chopish uchun; urushlarda qurol; tantanalarda koʻrgazmali
ramz sifatida qoʻllaniladigan asbobdir. Boltalarning bir necha turi mavjud;
biroq barchasi baribir bosh va soptan iborat.

Bolta — yogʻochni chopish, kesish, yoʻnish, yorish, daraxt agʻdarish uchun
ishlatiladigan dastaki qurol. Metall kallak va yogʻoch dastadan iborat. Tigʻi
dastasiga parallel boʻladi. B. kallagi uglerodli poʻlatdan tayyorlanib, tigʻiga
asbobsozlik poʻlati payvandlanadi va toblanadi, dastasi qattiq yogʻochdan 40—50
sm uzunlikda yasaladi. B. ning katta bolta (ogʻirligi 3 kg gacha), oʻrta bolta
(2,5 kg gacha), boltacha (1 kg gacha) va oybolta kabi xillari bor. Neolit va jez
asrlarida yoʻnib tayyorlangan tosh B. lar ishlatilgan. Jez davrida zoʻgʻotali
(dasta uchun teshikli) mis va jez B. paydo boʻlgan; temir asrida zoʻgʻotali
temir B. tarqalgan. 19.a. oxirlarigacha B. yasash temirchiliknlng alohida
tarmogʻi boʻlib, B. ustasi boltachitemirchi deb yuritilgan. Osiyoda jangovar
bolta — oybolta ayniqsa koʻpaygan. B.ni Buxoro va Samarqandda "tovar" (fors.toj.
— tabar) deb atashgan. B. "Devonu lugʻotit turk" (11 a.) da baldu, "Tafsir"
(12-asr) da bolta, "Muqaddimat uladab", "Qisas ulanbiyo" (13— 14-asrlar),
"Boburnoma" (15—16-asrlar) da boltu tarzida uchraydi.

Bolta mexanik jihatdan egri tekislik prinsipi asosida ishlaydigan qoziqsimon
boshli oddiy qurilmadir. Bolta boshining keti qalin, tigʻi yupqa boʻlgani uchun
kesish uchun kerakli, bolta sopiga (yelkasiga) beriluvchi kuch juda samarali
boʻladi.



https://uz.wikipedia.org/wiki/Bariy

Bariy (Baryum), Va — Mendeleyev davriy sistemasining II guruhiga mansub kimyoviy
element, tartib nomeri 56, atom massasi 137,34, kumush rang-oq metall. 7 ta
barqaror izotop aralashmasidan iborat, ular orasida |38Va koʻproq (71,66%).
Bariyni shved kimyogari Bariy Sheele VaO shaklida kashf etgan (1774) va bu
oksidni "ogʻir yer" yoki barit deb atagan (yun. barus — ogʻir soʻzidan), metall
Bariyni ingliz kimyogari Bariy Devi elektroliz yoʻli bilan olgan (1808). Yer
pustila Bariy ogʻirlik jihatdan 0,05% ni tashkil etadi, tabiatda erkin holda
uchramaydi. Bariy birikmalari — barit BaSO4 va viterit VaSO3 sanoat ahamiyatiga
ega. Bariy VaO bilan alyuminiyni birga qizdirish yoki VaN, ni parchalash yoki
suyuqlangan VaS12 ni elektroliz qilish yoʻli bilan olinadi. Bariyning zichligi
3760 kg/m3, mineralogik shkala boʻyicha qattiqligi 1,25, Moos shkalasi boʻyicha
2, suyuqlanish temperaturasi 727°, qaynash temperaturasi 1637°. Bariy
qoʻrgʻoshindan qattiqroq, ruxdan yumshoqroq. Bariy ishqoriy-yer metall, kimyoviy
xossalari jihatdan kalsiy bilan stronsiyga oʻxshaydi, lekin ularga nisbatan
faolroq. Havoda tez oksidlanadi, qizdirilganda oson alangalanadi. Suvni shiddat
bilan parchalab, bariy gidroksid hosil qiladi: Va+2N2O=Va(ON)2+N2. Bariy oksid —
VaO rangsiz kristall modda boʻlib, havoda bariy karbonat VaSO3 ga aylanadi. VaO
ni havoda 500° da qizdirib, VaO2 olinadi, bu modda esa 700° da VaO va O2 ga
ajraladi. Bariy kimyoviy juda faol boʻlganidan kerosin qatlami ostida saqlanadi.
Galogenlar va oltingugurt bilan birikib,galogenidlar (mas, VaS12) va sulfid —
BaS, vodorod bilan birikib, gidrid — VaN2 hosil qiladi. VaN2 suv va kislotalar
taʼsirida tez parchalanadi. Odatda ishlatiladigan Bariy tuzlaridan bariy xlorid
VaS12 va boshqa galogenidlar, bariy nitrat Ba(NO3)2, bariy sulfid BaS, bariy
xlorat Va(S1O3) suvda yaxshi eriydi, bariy sulfat BaSO4, bariy karbonat VaSO3 va
bariy xromat VaSYU4 qiyin eriydi. Bariy koʻp qotishmalar tarkibiga kiradi. Va —
Ni qotishmasi radiolampalarda ishlatiladi, Va — R qotishmasidan bosmaxona
harflari tayyorlanadi. Baʼzi qotishmalari vakuumda gaz yutuvchi sifatida, yadro
texnikasida u-nurlardan saqlovchi materiallar sifatida qoʻllaniladi. Bariyning
VaSO3, Va-(ON)2, VaS12, Ba(NO3)2 birikmalari kimyo lab.da, BaCL, qishloq
xoʻjaligi zararkunandalariga qarshi kurashda, BaSO4 xrustal shisha va oq boʻyoq
ishlab chiqarishda, Ba(NO3)2 yashil olov hosil qilishda ishlatiladi.



https://uz.wikipedia.org/wiki/Bangkok

Bangkok, Bankok — Tailand poytaxti. Mamlakatning jan.da, Menamchao-Praya
daryosining chap sohilida (oʻng sohilida B.ning bir qismi — Tonburi joylashgan).
Aholisi 5,5 mln. kishi (1993). Koʻpchiligi siyomliklar, qisman xitoylar. B.
mamlakatning eng katta shahri, siyosiy, iqtisodiy va madaniy markazi, yirik
tashqi savdo porti, xalqaro miqyosdagi aeroport bor. B.da mamlakat sanoat
korxonalarining yarmidan koʻpi, jumladan eng yirik kemasozlik, taxta tilish,
qogʻoz, kimyo, yengil va oziq-ovqat sanoati korxonalari, toʻqimachilik f-kalari,
metal-lsozlik, mashinasozlik, badiiy hunarmandchilik ustaxonalari joylashgan.
Shahar atrofida sement, neftni qayta ishlash, traktor va avtomobil yigʻuv
zavodlari bor. Sholi oqlash poytaxt sanoatining asosiy tarmogʻidir. Mamlakatning
75% eksporti va 90 % importi B. orqali oʻtadi. Un-t (1917), ijtimoiy fanlar
unti, tasviriy sanʼat unti, tibbiyot, qishloq xoʻjaligi, politexnika in-tlari,
radiostansiyalar va telemarkaz, milliy muzey, kutubxonalar, oʻnlab teatr va
kinoteatrlar bor. B.ning markaziy qismida qirol qarorgohi, asosiy maʼmuriy va
hukumat binolari, saroylar, budda ibodatxonalari joylashgan. Tailandning qadimiy
poytaxti Ayutiya shahri Birma qoʻshinlari tomonidan (1767) buzilgandan keyin
qirol qarorgohi 1769 y. B.ga koʻchirildi va 1782 y. B. rasman poytaxt deb eʼlon
qilindi.



https://uz.wikipedia.org/wiki/Arslon

Arslon, sher (Panthera leo) —mu-shuksimonlar oilasining bir turi. Uz. 240 sm
gacha (urg‘ochisi kichikroq), og‘irligi 280 kg gacha. Yuz qismi cho‘ziq,
dumining uchida uzun qora qildan ibo-rat popugi bor. Tanasi kalta jun bilan
qoplangan, erkaklari tanasining ol-dingi qismi (bo‘yni, ko‘kragi va yuzi)dagi
uzun yunglari yolni hosil qiladi (jinsiy demorfizm). Rangi sarg‘ish, yoli
qoramtir. Qad. areali Afrika (G‘arbidan tashqari), Yevropa (Bolqon yarim oro-li,
Zakavkaze — Armaniston), Osiyoni (Arabiston yarim oroli, Kichik, Old va Jan.
Osiyo — Sharqda Hindistongacha) o‘z ichiga olgan. Individlar soni va areali
keskin kamayib ketgan, hozirgi areali asosan Markaziy Afrikaning qo‘riqlanadigan
hududlari va qisman Jan. Osiyodan iborat. A. cho‘l, savanna va daryo yaqinidagi
o‘rmonlarda yashaydi. Po-ligam, oilaviy guruh hosil qiladi. Har 2 yilda bir
marta 3 — 4 tadan bolalay-di. Homiladorlik davri 4 — 5 oy, 6 -7 yoshida voyaga
yetadi, erkagidan 3 yoshda yol chiqadi. A. kechasi guruh bo‘lib ov qiladi, yirik
tuyoqli hayvonlarni ovlaydi. Qari va yarador A. odamga ham hujum qilishi mumkin.
70 yilgacha yashaydi. A. hamma joyda muhofaza qilinadi; hind kenja turi (P. L.
persica) Tabiatni muhofaza qilish xalqaro tashkilot Qizil kitobiga kiritilgan.



https://uz.wikipedia.org/wiki/Arpa

Arpa (Hordeum) — g‘alladoshlar oilasiga mansub bir va ko‘p yillik o‘tsimon
o‘simliklar turkumi. Yevrosiyo va Amerikada 30 ga yaqin turi ma’lum.
Dehqonchilikda A. O‘rta Osiyo (Turkma-niston jan.) da miloddan avvalgi 12—
10-ming yilliqdan ekib kelinadi. Vatani Old Osiyo. Ekma A. (N. sativum)
jahondagi ko‘pgina mamlakatlarda yetishtirila-di. Biologik xususiyatlariga
ko‘ra, A. bahori va kuzgi turlarga bo‘linadi. A. ildiz to‘plami popuksimon:
asosiy ildiz haydalma qatlamda rivojlana-di. Poyasi poxolpoya, 4 — 6 ta
bo‘g‘imli, bo‘yi 30 — 35 sm dan 130 — 134 sm gacha. Bargi barg plastinkasi, barg
qini, tilcha va quloqchalardan iborat, boshqa g‘alla o‘simliklarining bargidan
ko‘ra kengroq. To‘pguli boshoq. Mevasi parda-li yoki yalang‘och don, rangi
sarg‘ish, och ji-garrang va och kulrang . 1000 ta doni vaz-ni 20 — 60 g . Bahori
A.ning vegetatsiya davri 55—110 sutka, kuzgisiniki 180 — 210 sutka (nav
xususiyatlari va eki-ladigan hududga qarab). A. eng tezpishar don ekinidir. A.
o‘zidan changlanuvchi o‘simlik, guli yopiq. Maysalari 4 — 5° da unib chiqadi,
o‘sib rivojlanib bori-shi uchun qulay harorat 22°. A. issiqqa chidamli o‘simlik,
havo quruqligini yaxshi ko‘taradi. Xalq xo‘jaligida A.dan xilma-xil maqsadlarda
(oziq-ovqat, yem, pivo sanoati uchun xom ashyo) foydalani-ladi. Donida 13% suv,
2% oqsil, 64,6% uglevodlar, 5,5% klechatka, 2,1% yog‘, 2,8% kul moddasi bor.
1 kg arpa doni 1,2 ozuqa birligiga teng .Lalmi dehqonchilik mintaqasida bahori,
sug‘oriladigan yerlarda kuzgi-qishki va ko‘klamgi namdan yaxshi baxra oladigan
yuqori hosil beradigan kuz-gi A. yetishtiriladi. Juda erta quruq jazirama issiq
boshlanmasidan ol-din (maining oxiri — iyun) pishib yetiladi. Sug‘oriladigan
maydonlarda har gektaridan 50 s gacha hosil beradi. O‘zbekistonda sug‘oriladigan
yerlarda Qarshi, Zafar, Siklon; lalmi yerlarda Baysheshek, Unumli arpa, Nutans
va boshqa na-vlari ekiladi. Urug‘lari 4 — 5 sm chuq. ga qadaladi, ekish me’-yori
A.ning faqat o‘zi eqilganda 100 – 120 kg/ga, vika bilan birga eqilganda 50 — 70
va 40 – 50 kg/ga. A. o‘g‘itlarga talabchan. Yuqori hosil olish uchun gektariga
30 – 45 kg N (azot), 45 – 60 kg R2O5 (fosfor), 60 kg K,O (ka-liy) solinadi.A.
zararkunandalari: shved pashshasi, gessen pashshasi, simqurtlar, arrakash-lar,
ko‘kko‘z va b; kasalliklardan eng ko‘p zararlaydigani qorakuya, zang kasalligi,
unshudring , fuzarioz, bakterioz va boshqaAd:. Kurbanov K., Yachmen v usloviyax
bogaro‘ O‘zbekistona, T., 1972; Yigitali-yev M., Muhammadxonov S, Dala ekinlari
seleksiyasi va urug‘chiligi, T., 1981.Qo‘ziboy Dushamov.



https://uz.wikipedia.org/wiki/Arabiston_yarim_oroli

Arabiston yarim oroli — Osiyodagi eng yirik yarim orol; maydoni qariyb 3
mln.km², g‘arbda Qizil dengiz, jan.da Adan qo‘ltig‘i va Arabiston den-gizi,
sharqda Ummon va Fors qo‘ltiqlari bilan o‘ralgan. Arabiston yarim orolio. Afrika
qalqonining bir qismi bo‘lgan; paleogen dav-ri oxi-ri va neogen davrida chuqur
Qizil den-giz botig‘i orqali Afrikadan ajralib, Osiyoga tutashib qolgan. Yarim
orol aso-san arxey slaneslari va granitlaridan iborat kristall jinslardan tarkib
top-gan. Bu jinslar Arabiston yarim orolio.ning butun g‘arbiy qismida va qisman
jan.da yer yuzasiga chiqib yotadi, qolgan katta qismida jin-slarning ustini
mezozoy va kaynozoy-ning asosan ohaktosh va qumtoshlardan iborat yupqa qatlami
qoplab olgan. Ne-ogen oxiri va to‘rtlamchi davr boshidagi tektonik yorilish,
uzilish va gumbazeimon ko‘tarilish natijasida Arabiston yarim orolio.da g‘arbiy
vajan. qirg‘oqhamda chekkadagi qirlar paydo bo‘lgan. Yoriqlardan vulkanlar
ot-ilib chiqib, katta maydonni lava ("har-ra") qoplab olgan va lava qoplamlari
ustidan nisbiy bal. 1000 m gacha bo‘lgan pastak vulkan qoldiqlari ko‘tarilib
tu-radi. Shunday vulkan kra-terlaridan bi-rida Adan sh. joylashgan. Arabiston
yarim orolio.ning yer yuzasi chekka qismlaridan ichki va sharq tomonga
asta-sekin pasayib boradi. Yarim orolning baland chekka qismlarida massiv va
supasimon tog‘lar bor. Ular-ning o‘rtacha bal. 1000 – 2000 m, jan.dagi eng
baland Asir va Yaman tog‘lari 3600 m ga yetadi. Jan.-sharqida alp bosqichida
burmalangan Ummon tog‘li o‘lkasi bor, uning eng baland nuqtasi 3352 m. Arabiston
yarim orolio.ning g‘arbiy va jan. qirg‘oqlari bo‘ylab cho‘zilgan kambar pastlik
— Ti-xoma, shim. — Shimoliy Arabiston pla-tosi va Katta Nefud cho‘li,
markazining kristall jinslardan iborat g‘arbiy qismi O‘rta Arabiston platosi deb
ata-ladi, yarim orolning ohaktoshlardan iborat sharqiy qismi kuesta
gryadalari-dir, katta maydonni band qilgan pastroq jan. qismi esa Rub ul-Xoliy
qum cho‘li deyiladi. Arabiston yarim orolio., ayniqsa uning sharqiy past qismi
neftga juda boy. Neft yuza joylashgan, qazib olish qulay. Arabiston yarim
orolio.da yana temir, rux, fosforit-apatit rudala-ri, oltin, oltingugurt, kaliy
va osh tuz-lari konlari bor. Arabiston yarim orolio. iqlimi quruq tropik iqlim.
Yanv.ning o‘rtacha temperaturasi shimolda 7° bo‘lsa, jan.da 24°, iyunning
o‘rtacha temperaturasi hamma qismida 30° dan yuqori, maksimal temperatura 50°,
55°, mini-mal temperatura shim.da 11°, Adanda 16°. Yog‘in kam (100 mm), faqat
Yamanda (750 mm) va Ummon tog‘larida (500 mm) ko‘proq. Oqar suvlar tog‘li
yerlardagina bor. Qolgan joylarda faqat quruq o‘zan — vodiy-lar uchraydi. Ba’zi
joylarda yer osti suvlari chiqib yotadi. Tuproq qumli va toshloq cho‘llarda
butunlay yo‘q yoxud hali 589ibtidoiy holda. Arabiston yarim orolio.ning shim.
qismi bo‘z tuproq bilan, jan. va jan.-sharqidagi tog‘li o‘lkalar qizil va
qizil-qo‘ng‘ir tog‘ tuproqlari bilan qoplangan. Arabiston yarim orolio.da
aso-san Afrika florasiga xos o‘simliklar o‘sadi, Hindiston va O‘rta dengiz
atro-figa xos o‘simlik turlari ham uchraydi. Cho‘llarda o‘simlik siyrak, ular
shuvoq, sho‘ra, astragal, kermak, yulg‘un kabi il-dizlari uzun, dag‘al o‘t yoki
buta, yoxud da-raxtchalardan iborat. Bahorda efemerlar barq urib o‘sadi.
Tog‘larning sernam yon bag‘irlarida barg to‘kadigan o‘rmonlar uchraydi.
Jan.-g‘arb va jan.-sharqda savanna tipidagi o‘simliklar o‘sadi. Vohalarda xurmo
daraxtlari ayniqsa ko‘p. Hayvonlardan jayron, yovvoyi eshak, qo‘shoyoq,
qumsichqonlar, sirtlon, bo‘ri, chiyabo‘ri, tulki, cho‘l parrandala-ri va
xilma-xil sudraluvchilar yashaydi. Arabiston yarim orolio.da BAA, Saudiya
Arabistoni, Yaman, Quvayt, Qatar, Ummon davlatlari, Iroq va Iordaniyaning bir
qismi joylashgan (bu mamlakatlar tabiati haqida tegishli maqolalarga q.).



https://uz.wikipedia.org/wiki/Arab_alifbosi

Arab yozuvi — yozuv turi. G‘arbiy Osiyo, Shim. Afrika mamlakatlarida
qo‘llaniladi. O‘ngdan chapga tomon yozi-ladi va o‘qiladi. Arabistonda mil.
4-a.gacha amalda bo‘lgan oromiy yozuvi asosi-da paydo bo‘lgan. Hozirgi Arab
alifbosida 28 ta harf va 12 ta yordamchi belgi bor. Arab alifbosi ning oddingi
shakli kufiy yozuv deb atal-gan. Furot daryosi yoqasida joylashgan Kufa sh.
olimlarining bitiklari bunga asos bo‘lgan. Arab alifbosida 12 ta yordamchi
bel-gining kashf etilishi, harflarni bir-biridan farq qildiruvchi nuqtalarning
qo‘llanishi, ularning miqdori va joy-lashuvi, ya’ni ustki yoki ostki nuqtalar
bo‘lishining tayin etilishi bevosita Qur’oni Karim bilan bog‘liq. Islomshu-nos
olimlarning guvohlik berishicha, islom yuzaga kelib tarqalgunicha ara-blarda
qo‘llanilgan yozuv hijoziy deb atalgan, uni qurayshiylardan Harb ibn Umayya
o‘rgangan va o‘rgatgan. Bu ham as-lida anboriy-himyoriy yozuv turi bo‘lib,
Hijozda tapqalgan Qur’oni Karim ilk oyatlari shu yozuvda bitilgan. Abu Bakr
sahifalari, Usmon mushaflari turli yor-damchi shakl va nuqtalardan xoli
yozilgan, unga juz’lar, hiztlar va boshqa ko‘rsatkichlar alomati qo‘yilmagan.
Qur’oni Karim va boshqa yozma asarlar kufiy yozuvda ham biti-la boshlandi.
Chunki bu yozuv oldingisiga qaraganda mukammal edi.Islomning Ajam mamlakatlariga
ham yoyilishi yozuvda qisqa unlilarning bo‘lishini zaruratga aylantirdi.
Nati-jada mil. 688 yilda Iroq voliysi Ziyod ibn Abihi Abul Asvad Duvaliyga nahv
585(sintaksis) darsligi yaratishni buyurdi. U qisqa unlilarni (a, i, u) harf
ustiga, ichiga va ostiga nuqta qo‘yish bilan belgila-di. Ikkinchi isloh umaviy
xalifalardan Valid ibn Abdul Malik Marvon davrida amalga oshirildi.Ibn Xallikon
"At-tashif" ("Noto‘g‘ri talaffuz") kitobida shunday yozadi: odamlar qirq yildan
ziyod, to Ab-dul Malik ibn Marvon zamonigacha Usmon mushaflarini o‘qishda davom
etdilar. Iroqda noto‘g‘ri talaffuz qilish kuchay-ib ketgandan so‘ng , Hajjoj o‘z
kotiblari-ga shakli o‘xshash harflarni bir-biridan ajratish uchun belgilar tayin
qilishni buyurdi. Nasr ibn Osim bu vazifani o‘z zimmasiga oldi. Natijada,
arablar hijriy 1-a. 2-yarmidan, ya’ni umaviylar davrida nuqta va harakat
belgilarini qo‘llay boshladilar. Abul Asvad Duvaliy harakat belgilarini va Nasr
ibn Osim nuqtalarni joriy etishdi.Shunday qilib, hozirgi Arab alifbosining ilk
ko‘rinishi kufiy deb atalgan.18 shakldagi hozirgi Arab alifbosi ustki va ost-ki
nuqtalar va ularning soni bilan farq qiluvchi 28 harfdan iborat. Omon Musayev.



https://uz.wikipedia.org/wiki/Ar-Riyod

Ar-Riyod (arabcha: الرياض‎) — Saudiya Arabistoni davlatining poytaxti va eng
katta shahri.

Ar-riyod (arab. Ar-Riyoz — bog‘, xi-yobon) — Saudiya Arabistonining poy-taxti,
eng yirik shahri va Najd vilo-yatining maʼmuriy markazi. Aholisi taxminan 2,2
mln. kishi (1992, shahar atrofi b-n). Shaharning qachon barpo etilgani
to‘g‘risida aniq maʼlumot yo‘q. 1821 — 19 a. 2-yarmidan (vaqti-vaqti b-n)
Saudiylar davlatining poytaxti, 1902 y.dan Najd amirligi, 1927—32 y.larda Hijoz,
Najd va b. qo‘shib olingan viloyatlar, 1932 y.dan Saudiya Arabistoni poytax-ti.
Hoz. A. —Saudiya Arabistonining yirik sanoat, savdo va madaniy markazi. A.da
issiqlik elektr st-yalari, binokor-lik materiallari ishlab chiqaradigan, neftni
qayta ishlovchi zavodlar, ko‘plab hunarmandchilik korxonalari bor. Q.x.
mahsulotlari qayta ishlanadi. A. Dam-mam porti b-n t. y. orqali bog‘langan. Havo
yo‘llari orqali A. mamlakatning yirik shaharlari va bir qancha chet mam-lakatlar
b-n bog‘langan. Shaharda harbiy akademiya, universitetlar, oliy texnika
instituti bor.



https://uz.wikipedia.org/wiki/Antarktida

Antarktida Yer sayyorasining eng janubiy qitʼasidir. Yuzasi — 14 400 000 km²
(shundan 98 foizi muz bilan qoplangan), aholisi (nomuntazam) — 1 000 kishi.
Janubiy Qutb shu qitʼada joylashgan. Antarktidadagi «Vostok» stansiyasida eng
quyi harorat, −89 °C oʻlchangan.

Antarktida — Antarktika Jan. kutb oblastining markaziy qismini egallagan
materik. Maydoni 12,4 mln. km², 541shelf muzliklari va ular orqali mate-rikka
tutashgan orollar bilan birgalikda 13,975 mln. km². Doimiy aholisi yo‘q.
O‘rtacha bal. 2040 m, eng baland joyi 5140 m (Elsuort tog‘idagi Vinson
cho‘qqisi). Dengiz sohillarida ayrim ilmiy stansiyalar va dengiz hayvonlarini
ovlaydigan bazalar bor. A. Atlantika, Hind va Tinch okeanlarining jan. qismlari
(Jan. oke-an) bilan o‘ralgan. Qirg‘oq chizig‘i deyarli tekis va uz. qariyb 30
ming km, ko‘pincha bir necha o‘n m keladigan tik muz jarli-klaridan iborat.
Materikka Ross va Ued-dell dengizlari ancha kirib turadi.Muz qoplami va relefi.
A.ning 99% yuzasi qalin materik muzligi bilan qoplangan (taxminan 13,0 mln.
km²). Muzning o‘rtacha qalinligi 1720 m, eng qalin joyi 4300 m. Muzliklarning
hajmi taxminan 24 mln. km³. Yer sharidagi hozirgi muzliklar-ning maydoni
jihatdan 87% A.dadir. Muzdan xoli yerlar voha ko‘rinishida uchraydi. Aksari
kutbiy ilmiy stansiyalar shu vohalarda joylashgan. Muzliklar materikning
markaziy qismidan atro-figa siljib, dengizga tushib boradi va ko‘pincha sinib
aysberglar hosil qiladi. Mirniy stansiyasi yaqinida muzning yillik harakati 30 –
40 m dan 350 – 400 m gacha. Baʼzi joylarda muzliklarning uchlari dengizga
o‘nlarcha km kirib boradi. Muz ostidagi relef chuqur bo‘lgan joylarda muz
ayniqsa tez siljiydi. Eng yirik muzliklar Viktoriya Yeri tog‘ tizmasida-dir.
Birdmor muzligining uz. 180 km, eni 15 – 20 km. Bir-biriga yaqin bo‘lgan muz
tillari orasida siljimaydigan muzlar — shelf muzliklari hosil bo‘lgan. A.da 14
ta shelf muzligi bor (eng yirigi Ross muzligi — 488 ming km²); bu muz-liklarning
umumiy maydoni taxminan 900 ming km². A. relefi 3-Xalqaro geofizika yi-liga
qadar yaxshi o‘rganilmagan edi. Ros-siya, Angliya va Amerika A.
ekspeditsiyala-rining ishlari natijasida A. yer yuzasi dengiz sathidan ("Polyus
nedostupno-sti" stansiyasi yaqinida) 800 m, geofizik qutbda 1285 m
(Amundsen-Skott stansiyasi) balandlikda, biroq Litl-Amerika — Berd stansiyalari
oraligi dengiz sathidan 1000 m past ekanligi aniqlandi. Antar-ktida
ekspeditsiyalarining maʼlumotiga qaraganda, muz qoplamining eng baland joyi
taxminan 4000 m bo‘lib, Sovetskoye pla-tosi yaqinidadir. A. — yer yuzasi juda
past-baland materik bo‘lib, juda ko‘p orollar bilan o‘rab olingan. Geologik
tu-zilishi va relefi xususiyatlariga ko‘ra, A. Ueddell hamda Ross dengizlarining
jan. qismlarini birlashtirib turadi-gan chiziq bo‘ylab Sharqiy A. va G‘arbiy
A.ga bo‘linadi.Sharqiy A.ning ko‘p qismi (butun ma-terikning taxminan 3/4 qismi)
yaxlit bo‘lib, xdmma joyi deyarli bir xil. Kembriy davridan oddin paydo bo‘lgan
zaminning kristalli jinslari (granit, gneys, kri-stall slanes) ustida ancha yosh
cho‘kindi yotkiziklar (devon davridan trias davri-gacha paydo bo‘lgan jinslar) —
qumtosh, ohaqtosh va slaneslar yotadi, bu yerlarda katta toshko‘mir konlari bor
(Viktoriya Yeri). Boshqa foydali qazilmalardan te-mir rudasi, slyuda, mis,
qo‘rg‘oshin, pyx, 20° Grinvichdan g‘arbga 0° Grnnvich-dan sharqqa 20’ grafit va
boshqa ham kad. jinslar bilan bog‘liq; Yer po‘stining si-nishi va yorilishi
hamda yovdosh joylar-ning ko‘tarilishi va pasayishi Sharqiy A.ning hozirgi
relefini hosil qilgan. Yer po‘sti yorilganda kuchli vulkanlar ot-ilib bazalt,
tuf qoplamlari (Qirolicha Mod Yeri) va vulkan konuslarini hosil qilgan
(Gaussberg tog‘i). Vulkan otilish-lari hozir ham tingan emas (Ross o.dagi Erebus
vulkani — 3794 m). Sohillarda muz qalqonini bir necha joyda tog‘ tiz-malari
yorib chiqadi: Brittaniya (3209 m), Qirolicha Aleksandra tog‘i (4572 m), Markem
tog‘i (4350 m), Nyu-Shvabenlend tog‘lari bor. G‘arbiy A. (Ross dengizi-ning
g‘arbiy sohilidan Greyam Yerigacha)ning ko‘p qismi tokembriy Antarktida
platformasidan iborat bo‘lib, ancha key-in paydo bo‘lgan burmali tog‘ tizmalari
bilan o‘ralgan.Iqlimi. A.da sohillarini is-tisno qilganda, kontinental qutbiy
542iqlim hukmron: temperatura hamma vaqt 0° dan past bo‘ladi va yog‘in juda kam
yog‘adi. Yer yuzasi muzlikdan iborat hamda baland bo‘lganidan havo massalari
antitsiklon rejimini hosil qiladi. Yoz, kuz payt-larida materik chekkalarida
siklonlar paydo bo‘lib, ichki r-nlarga ham kirib bo-radi. Yozda (dek., yanv.,
fev.) A.da bulutsiz kunlar ko‘p bo‘ladi, shuning uchun quyosh nisbatan ko‘proq
ilitadi, lekin quyosh nuri muzdan ko‘p qaytadi (o‘rta hisobda 90%), oqibatda
quyosh issiqligi Shim. yarim sharning xuddi shu kengliklarida-giga nisbatan 4 —
5 marta kam. Materik-ning markaziy qismida eng sovuq oylar-ning o‘rtacha
temperaturasi — 60°, —70°, yoz oy-lariniki — 30° dan —50° gacha; sohilda qishda
— 8° dan — 35° gacha, yozda 0 — 5° bo‘ladi. O‘rtacha yillik temperatura — 50° ga
yaqin. Mutlaq minimum — 89,2° (Vostok stansiyasi). Bu esa butun Yer sharida eng
past tradir. Yer yuzasi sovuq va atrofdagi den-gizlar iliqroq bo‘lganidan
tez-tez kuchli shamollar bo‘lib turadi (baʼzan shamol tezligi sekundiga 90 m ga
boradi).Yog‘in eng ko‘p (700 – 1000 mm) yog‘adigan zona dengiz sohili bo‘lib,
eni 15 km ga yetadi: ichki r-nlarda yiliga ati-gi 30 – 50 mm yog‘in tushadi.
Iliq payt-larda ham ko‘pincha qor yog‘adi. Havoning nisbiy namligi o‘rta hisobda
73 — 78%.O‘simliklari. O‘simlik turlari (li-shayniklar, zamburug‘lar, bakteriya
va suvo‘tlar) kam va o‘ziga xos, ammo ular materikning eng sovuq joylarida ham
uchraydi.Hayvonlardan tyulenlar (ueddell tyuleni, qisqichbaqaxo‘r tyulen, dengiz
qoploni, ross tyuleni, dengiz fillari) va qushlardan pomornikning ikki turi,
adeli va imperator pingvinlari uchray-di.Tadqiq qilinish tarixi. 1820 yilda A.
qirg‘og‘iga F. F. Bellinsgauzen — M. P. Lazarev boshchiligidagi rus
ekspeditsi-yasi kemalari yaqinlashib borgan. Mate-rikning umumiy qiyofasi
19-a.da harita-ga tushirilgan. A.da 1898 — 1900 yillarda norveg tadqiqotchisi K.
Borxgrevink bi-rinchi marta (Viktoriya Yerida) qishlagan. 20-a. boshlarida qutb
tadqiqotchilari R. Skott (1901 — 04, 1910 - 12), E. Shek-lton (1907 -09), R.
Amundsen (1910 - 12), D. Mouson (1911 — 13) va boshqa materik-ning ichki
r-nlarigacha bordilar. 1909 y. 16yanv.da Sheklton ekspeditsiyasi kat-nashchilari
Jan. magnit qugbiga, 1911 y. 11 dek.da R. Amundsen, 1912 y. 18 yanv.da esa R.
Skott Jan. geografik qutbga yetib bordilar. 1928 yildan A. samolyotlar
yor-damida o‘rganila boshladi. Ani o‘rganish sohasida amerikalik J G. Uilkins
(1928 — 30), ingliz L. Elsuort (1935 -36, 1938 - 39), amerikalik R. E. Berd
(1928 — 30; 1933 — 35; 1939 — 41; 1946 — 47) va Finn Ronne (1946 — 48) anchagina
ish qildilar.Xalqaro geofizika yili (1957 — 58) munosabati bilan va so‘nggi
davrlarda turli mamlakatlarning ilmiy qutbiy stansiyalari qurilgan, 1991 yilga
kelib 48 ta ilmiy stansiya ishlab turdi.



https://uz.wikipedia.org/wiki/Ammiak

Ammiak — azotning vodorod bilan hosil qilgan eng oddiy birikmasi; o‘tkir hidli,
rangsiz, zaharli gaz, kaynash temperaturasi 33,35°, suyuqlanish temperaturasi —
77,7°. 1 l A.ning og‘irligi 0,7713 g , suvda yaxshi eriydi. A.ning suvdagi
eritmasi kuchsiz asos. U tabiatda sof holda nihoyatda oz miqdorda uchraydi,
azotli organik mod-dalarning parchalanishidan hosil bo‘lib turadi. A.
toshko‘mirni quruq haydashda qo‘shimcha mahsulot sifatida olinadi, ammo, asosan,
azot bilan vodoroddan sin-tetik usulda hosil qilinadi: N2=3H2 2NH3=22 kkal,
reaksiya faollovchi ok-sidlar (A12O3, KjO, CaO, SiO2, goho MgO) yordamida
suyuqlantirilgan Fe,O4 dan qaytarish usuli bilan olingan temir (katalizator)
ishtirokida, 300—1000 atm bosim va 500—550° temperaturada olib boriladi. Lab.da
ammoniy tuzlari-dan olinadi. Ammoniy tuzlari, mas, (NH4)2SO4, NH4NO3 ishqoriy
metall tuzlariga o‘xshaydi, lekin ishqorlar ta’-sir etganida A. ajralib chiqadi.
A.ning suvdagi eritmasi novshadil spirtdir. A. asosan nitrat kislota olishga
sarfla-nadi. A. ham, ammoniy tuzlari singari qishloq xoʻjaligida o‘git sifatida
ishlatiladi. Undan sovituvchi vosita sifatida ham foyda-laniladi. A.
O‘zbekistonda — Chirchiq, Farg‘ona va Navoiy kimyo k-tlarida sin-tez qilinadi,
buning uchun lozim bo‘lgan azot havodan, vodorod esa Buxoro tabiiy gazidan
konversiya usuli bilan olinadi.



https://uz.wikipedia.org/wiki/Ali

Ali ibn Abu Tolib (taxminan 600-661, Koʻfa) - islomda "xulafo ar-roshidin"
("toʻgʻri yoʻldan borgan xalafalar"), dindorlar oʻrtasida "choryorlar" deb
atalgan dastlabki 4 xalifadan toʻrtinchisi. Quraysh qabilasining hoshimiylar
xonadonidan. Muhammad (S.A.V)ning amakivachchasi va kuyovi (Fotimaning eri).
Islomda vujudga kelgan shialik harakati bevosita Ali ismi bilan bogʻliqdir.

VII asr oʻrtalarida xalifa Usmon siyosatidan norozilik ommaviy tus oldi.
Muhammad (S.A.V)ning barcha yurishlarida ishtirok etgan, qoʻrqmas va sodiq
jangchi, oʻta taqvodor inson, mohir notiq Ali xalifalikka munosib nomzod
sifatida koʻpchilikka maʼqul edi. 656 - yil iyunda Usmon oʻldirildi va Ali
xalifa deb eʼlon qilindi. Ammo sahobalardan Talha va az-Zubayr hamda Aliga
nisbatan adovatda boʻlgan paygʻmbarning bevasi Oysha tarafdorlari unga qarshi
bosh koʻtardilar. Qatl etilgan Usmonning qarindoshi Suriya hokimi Muoviya ham
Aliga qarshi urush eʼlon qildi. 657-yil Furot daryosi oʻng qirgʻogʻidagi Siffin
degan joyda yuz bergan jangda Ali qoʻli baland kelgan boʻlsada, u raqiblari
bilan kelishishga koʻndi. Bundan norozi boʻlgan Ali askarlaridan 12 ming kishi
jang maydonini tark etdilar va xorojiylar deb atalgan diniy-siyosiy oqimni
tashkin qildilar. Xorijiylar raqiblariga nisbatan yakka terror usulini qoʻllay
boshladilar. 661 yil 19-yanvarda Ali Ibn Muljam degan shaxs tomonidan masjiddan
chiqish paytida jarohatlanadi va ikki kundan soʻng vafot etadi. Islomda Ali
shaxsiga munosabat turlichadir. Xorijiylar unga oʻta salbiy munosabat bildirgan
boʻlsalar, shialar aksincha uni ilohiylashtirib yuborganlar. Ahli sunna Ali
shaxsiga moʻtadil va toʻgʻri baho beradi. Shubhasiz, Ali Umar al-Xattob singari
islom gʻalabasi yoʻlida katta xizmat koʻrsatgan arbob, islom ahkomlari, Qurʼon
va uning tavsirlari hamda hadis rivoyatlari bilan bogʻliq koʻp masalalarning
chuqur bilimdoni boʻlgan. Ali tarafdorlari keyinchalik islomdagi shialik (arab.
- "shia" - guruh, bu oʻrinda "Ali tarafdorlari" mazmunida) oqimini tashkil
etganlar. Ali shialarning qahramonliklari va sarguzashtlarini tasvirlovchi juda
koʻp rivoyatlar toʻqilgan va bu sunniylar oʻrtasida ham keng yoyilgan. Shia
yoʻnalishinig baʼzi ashaddiy firqalari Ali shaxsini ilohiylashtirib, uni
Muhammad (S.A.V)dan ham yuqori qoʻyadilar. Oʻrta Osiyo, xususan Oʻzbekistonda
bir necha qadamjo va mozorlar Ali nomi bilan bogʻlanib, muqaddaslashtirilgan.
Haqiqatda esa Ali Oʻrta Osiyo va Eronda hech qachon boʻlmagan.Ali ibn Abu Tolib
(taxminan 600-661, Ko‘fa) — islomda "xulafo ar-roshidin" ("to‘g‘ri yo‘ldan
borgan xalifalar"), din-dorlar o‘rtasida "choryorlar" deb atal-gan dastlabki 4
xalifadan to‘rtinchisi. Quraysh qabilasining hoshimiylar xo-nadonidan. Muhammad
(sav)ning amaki-vachchasi va kuyovi (Fotimaning eri). Is-lomda vujudga kelgan
shialik harakati bevosita A. ismi bilan bog‘liqdir. 7- a. o‘rtalarida xalifa
Usmon siyosati-dan norozilik ommaviy tus oldi. Muhammad(sav)ning barcha
yurishlarida ishtirok etgan, qo‘rqmas va sodiq jang-chi, o‘ta taqvodor inson,
mohir notiq A. xalifalikka munosib nomzod sifatida ko‘pchilikka maʼqul edi. 656
y. iyunida Usmon o‘ldirildi va A. xalifa deb eʼlon qilindi. Ammo sahobalardan
Talha va az-Zubayr hamda A. ga nisbatan adovatda bo‘lgan payg‘ambarning bevasi
Oysha ta-rafdorlari unga qarshi bosh ko‘tardilar. Qatl etilgan Usmonning
qarindoshi Su-riya hokimi Muoviya ham A. ga qarshi urush eʼlon qildi. 657 y.
Furot daryosi o‘ng qirg‘og‘idagi Siffin degan joyda yuz ber-gan jangda A. qo‘li
baland kelgan bo‘lsa-da, u raqiblari bilan kelishishga ko‘ndi. Bundan norozi
bo‘lgan A.askarlaridan 12 ming kishi jang maydonini tark et-dilar va xorijiylar
deb atalgan di-niy-siyosiy oqimni tashkil qildilar. Xorijiylar raqiblariga
nisbatan yakka terror usulini qo‘llay boshladilar. 661 y. 19 yanvarda A. Ibn
Muljam degan shaxs tomonidan masjiddan chiqish paytida jarohatlandi va ikki
kundan so‘ng vafot etdi. Islomda A. shaxsiga munosabat tur-lichadir. Xorijiylar
unga o‘ta salbiy munosabat bildirgan bo‘lsalar, shialar aksincha uni
ilohiylashtirib yuborgan-lar. Ahli sunna A. shaxsiga mo‘’tadil va to‘g‘ri baho
beradi. Shubhasiz, A. Umar ibn al-Xattob singari islom g‘alabasi yo‘lida katta
xizmat ko‘rsatgan arbob, islom ahkomlari, Qurʼon va uning taf-sirlari hamda
hadis rivoyatlari bilan bog‘liq ko‘p masalalarning chuqur bi-limdoni bo‘lgan. A.
tarafdorlari key-inchalik islomdagi shialik (arab.— "shia" — guruh, bu o‘rinda
"Ali taraf-dorlari" mazmunida) oqimini tashkil etganlar. A. shialarning 1-imomi
va shia imomlari shajarasini boshlab be-ruvchi hisoblanadi. Shialar o‘rtasida
A.ning qahramonliklari va sarguzasht-larini tasvirlovchi juda ko‘p rivoyat-lar
to‘qilgan va bu sunniylar o‘rtasida ham keng yoyilgan. Shia yo‘nalishining baʼzi
ashaddiy firqalari A. shaxsi-ni ilohiylashtirib, uni Muhammad payg‘ambardan ham
yuqori qo‘yadilar. O‘rta Osiyo, xususan, O‘zbekistonda bir necha qadamjo va
mozorlar A. nomi bilan bog‘lanib, muqaddaslashtirilgan. Haqiqatda esa A. O‘rta
Osiyo va Eronda hech qachon bo‘lmagan.Ahadjon Hasanov.



https://uz.wikipedia.org/wiki/Akulalar

Akulalar (Selachomorpha) - tog‘ayli baliqlar sinfi plastinka ja-bralilar kenja
sinfining katta tur-kumi. Tanasi suyri shaklda, suv tubida yashovchi A. yassi,
uz. 15—40 sm dan (ti-kanli qora A.) 15–20 m gacha (gigant A.), og‘irligi 14 t
gacha (gigant va kit A.). Tanasi plakoid tangachalar bilan krplan-gan. Jabra
yoriqlari 5 (ba’zi turlari-da 6—7) tadan bo‘lib, boshining ikki yonida, og‘zi
boshining ostida tanasiga ko‘ndalang joylashgan. Dum suzgichi kuch-li
rivojlangan, har xil kattalikdagi (gsterotserkal) ikkita bo‘lakdan ibo-rat.
Tishlari ko‘p, uchi o‘tkir. Yirtqich A.ning tishlari juda yirik. Ko‘pchilik A.
yirtqich; baliqlar, mollyuskalar va boshqa hayvonlar bilan, kit va gigant A. esa
plan-kton bilan oziqlanadi. A. tuxumdan tirik tug‘adi yoki tuxum qo‘yib
ko‘payadi. A. 6 turkumni (har xil tishlilar, ko‘p jabra-lilar, lamnosimonlar,
katransimonlar, arraburunsimonlar, skvatinsimonlar), 20 oilani o‘z ichiga oladi.
A. Orol va Kaspiy dengizidan boshqa hamma dengiz va okeanlarda, ayrim turlari
chuchuk suv havzalari (Gang va Amazonka daryolari, Nikaragua ko‘li)da yashaydi.
Qora va Uzoq Sharq dengizlarida tikanli qora A., ya’ni katran, Shim. va Uzoq
Sharq dengiz-larida seld A., shim. dengizlarda qutb A. tarkalgan. A. ayniqsa
tropik den-gizlarda xilma-xil bo‘ladi. Ko‘pchilik A. ovlanadi, jigaridan baliq
yog‘i oli-nadi, go‘shti ovqat uchun ishlatiladi. skeletidan baliq yelimi
tayyorlanadi. Ko‘pchiligi yirtqich A. (yo‘lbars A., kar-harodon, bolg‘abosh A.,
mako A. va boshqalar), aso-san baliqlar va suvdagi umurtqasizlar bilan
oziqlanadi.



https://uz.wikipedia.org/wiki/1944_(qo%CA%BBshiq

«1944» — Ukrainalik qoʻshiqchi Jamala qoʻshigʻi. 2016-yilning 5-fevral kuni
Eurovision qoʻshiq tanlovining 2016-yilgi tanlovida ishtirok etish uchun taqdim
etilgan edi. Ushbu qoʻshiq «Eurovision» tarixida ilk marta qrimtatar tilida
kuylangan ilk qoʻshiq boʻldi. Oʻsha yilgi Eurovision qoʻshiq tanlovida aynan
Jamalaning «1944» qoʻshigʻi gʻolib deb topildi.

«1944» qoʻshigʻi soʻzlari qisman ingliz, qisman qrimtatar tilida yozilgan. Ushbu
qoʻshiqning ilk soʻzlari 2014-yilda ukrain tilida yozilgan edi. Qoʻshiqda
1944-yilning 18-may kuni yuz bergan Qrim tatarlari deportatsiyasi haqida gap
boradi. Oʻsha yili yuz minglab qrim tatarlari Markaziy Osiyoga, asosan
Oʻzbekistonga sovet hukumati tomonidan badargʻa qilingan edi.

When strangers are coming... They come to your house, They kill you all and say,
We’re not guilty not guilty.

Where is your mind? Humanity cries. You think you are gods. But everyone dies.
Don't swallow my soul. Our souls

Yaşlığıma toyalmadım Men bu yerde yaşalmadım Yaşlığıma toyalmadım Men bu yerde
yaşalmadım

We could build a future Where people are free to live and love. The happiest
time.

Yaşlığıma toyalmadım Men bu yerde yaşalmadım Yaşlığıma toyalmadım Men bu yerde
yaşalmadım Vatanıma toyalmadım



https://uz.wikipedia.org/wiki/Yevrosiyo

Yevrosiyo — Yer sharidagi eng katta materik, ikki qitʼa — Yevropa va Osiyodan
iborat. Yer maydoni 54,9 mln. km2, shundan 2,75 mln. km2 orollar. Materikning
uzunligi (gʻarbdan sharqq) 16 ming km, eni (shimoldan janubga) 8 ming km.
Yevrosiyoning materikdagi eng chekka nuqtalari: shimolda — Chelyuskin burni
(77°43’ sh. k.), janubda — Piay burni (G16’ sh. k.), gʻarbda Roka burni (9°34’
gʻ. u.), sharqda — Dejnev burni (169°40’ g. u.). Yevrosiyoga Yer sharidagi
quruqlikning 36,6 % toʻgʻri keladi, materikda Yerdagi jami aholining qariyb 74 %
yashaydi. Aholisi 4,947 mln. kishi (2010). Yevrosiyoning janubi-sharqidagi bir
qancha orollar Janubiy yarim sharda joylashgan. Yevrosiyoni gʻarbdan Atlantika
okeani, shimoldan Shimoliy Muz okeani, janubdan Hind okeani, sharqdan Tinch
okeanlari va ularning chekka dengizlari oʻrab olgan. Yevrosiyo — eng qadimgi
madaniyat maydonidir. Yevrosiyoning iqtisodiy va maʼnaviy taraqqiyotida
Yevrosiyo materigining turli qismlarini bogʻlovchi „Buyuk Ipak yoʻli“ning
ahamiyati katta boʻlgan. Quruqlikning yaxlitligi, koʻpgina iqlimiy
jarayonlarning umumiyligi, organik dunyo taraqqiyotining va boshqa tabiiy
tarixiy hodisalarning oʻxshashligi Yevropa bilan Osiyoni yagona nom — Yevrosiyo
deb atashga imkon beradi. „Yevrosiyo“ tushunchasi geologiya va geografiya
fanlariga 1883-yil da E. Zyuss tomonidan kiritildi.



https://uz.wikipedia.org/wiki/Yevropiy

Yevropiy (lot. Yeigora — Yevropa soʻzidan olingan, Yeigorsht), Yevropiy —
[[Mendeleyev davriy sistemasi]]ning III guruhiga mansub kimyoviy element;
lantanoidlarta kiradi; tartib raqami 63, atom massasi 151,96. Yevropiyni
1901-yilda fransuz olimi Yevropiy Demars kashf etgan. Ikkita barqaror izotop
(|51 Yevropiy — 47,82 % va |53 Yevropiy — 52,18 %)dan tashkil topgan. Yer
poʻstining ogʻirlik jihatidan 1,3-10 4 % ini tashkil etadi. Nodir metallar bilan
birga tabiiy minerallar — monatsit, loparit, bostnezit, oz miqdorda ksenotim,
evksenit, gadolinit va apatitlar tarkibida uchraydi. Dengiz suvlari tarkibidagi
miqdori 1,1-10 6 mg/l. Yevropiy — oqish kulrang metall, suyumanish harorati
826°, qaynash harprati 1559°, zichligi 5,245 g/sm3. Oddiy sharoitda suv, mineral
kislotalar bilan, qizdirilganda azot va vodorod bilan reaksiyaga kirishadi.
Yevropiyning ikki oksidi maʼlum: Yevropiy (P)-oksid EuO — qizgʻish- jigarrang,
kubik panjarali kristall modda. Suyuqlanish harorati 1980°. 1000° da Eu2O, ga
Yevropiy taʼsir ettirib, Yevropiyni oksidlab, vakuumda Eu(ON)2 ni parchalash
usuli bilan olinadi. Yevropiy (Sh)-oksid Eu2O3 — rangsiz kristall modda. Kubik
va monoklin panjarali ikki modifikasiyasi bor. Eu3+ tuzlari (oksalat, sulfat,
nitrat va boshqalar)ni 800—1000 °C da parchalash usuli bilan olinadi. Yadro
reaksiyalari uchun keramik himoya qoplamlari tayyorlashda qoʻllaniladi. Metall
holdagi Yu Eu2O, ni 1200° da vakuumda lantan yoki argon muhitida uglerod bilan
qaytarib, shuningdek, EuS13 eritmasini elektroliz qilib olinadi. Yevropiy yadro
texnikasida neytronlarni yutuvchi, qizil rangda shuʼlalanuvchi molenoforlar
tayyorlashda faollashtiruvchi modda sifatida ishlatiladi. Sunʼiy radioaktiv
izotoplari: radioaktiv 152 Yevropiy (yarim emirilish davri T ‘/, 12,7 y.)
kimyoviy tadqiqotlarda indikator, 154 Yevropiy (T ‘/2 16 y.) va 155 Yevropiy (T
‘/, 11,7 y.) — defektoskopiyada nurlanish manbai sifatida, 155 Yevropiy —
tibbiyotda tashhis qoʻyishda qoʻllaniladi.



https://uz.wikipedia.org/wiki/Yevropa_xavfsizlik_va_hamkorlik_tashkiloti

Yevropa xavfsizlik va hamkorliktashkiloti (YXHT) — davlatlar oʻrtasida
xavfsizlik va hamkorlikni taʼminlashga qaratilgan harakatlarni
muvofiqlashtiruvchi va ularning rivojlanish tamoyillarini belgilab beruvchi,
shuningdek, ijtimoiy-siyosiy jarayonlarni demokratlashtirishga koʻmaklashuvchi
xalqaro tashkilot. Dastlab umum Yevropa kengashi (AQSh va Kanada ishtirokida)
sifatida faoliyat koʻrsatib Yevropada xavfsizlik va hamkorlik boʻyicha kengash
nomi bilan atalgan (1973—91). 1973-yil 3—7-iyulda Helsinki shahrida kengashning
1-bosqich (Yevropadagi 33 davlat tashki ishlar vazirlari ishtirokida), 1973-yil
18-sentabrdan 1975-yil 21-iyuligacha Jeneva shahrida 2-bosqich (35 davlat
vakillari ishtirokida) va 1975-yil 30-iyuldan 1-avgustgacha Helsinki shahrida
3-bosqich (35 mamlakat siyosiy va davlat rahbarlari ishtirokida) uchrashuvlari
boʻlgan. Pirovardida Yakunlovchi hujjat qabul qilinib, u Yevropada tinchlikni
taʼminlashning muhim omiliga aylangan. Kengashning Madrid konferensiyasi
(1991-yil aprel)da Yevropa xavfsizlik va hamkorliktashkiloti Parlament
assambleyasini tashkil etishga qaror qilindi (1991-yil iyulda taʼsis etilgan).
Yevropada yuz bergan jarayonlar, „sovuq urush“ning tugashi natijasida vujudga
kelgan oʻzgarishlar kengashning tashkilot sifatida toʻliq shakllanishiga olib
keldi. Yevropa xavfsizlik va hamkorliktashkilotiga 54 davlat aʼzo (2002-yil
yanvar). Tashkilotga aʼzo davlatlar rahbarlari 2 yilda bir marta oliy darajada
uchrashuv oʻtkazadilar. Yevropa xavfsizlik va hamkorliktashkilotining Istanbul
shahrida boʻlgan sammitida (1999-yil 18—19 noyabr) Yevropada xavfsizlik va
hamkorlikni mustahkamlashning 21-asrdagi yangi tamoyillari belgilandi.
Tashkilotga aʼzo davlatlar tashqi ishlar vazirlari har yili uchrashib turadilar
(Vazirlar kengashi). Tashkilotning yana bir organi — Boshqaruvchi kengash har
yili 3 marta Praga shahrida yigʻiladi, bir marta iqtisodiy forum oʻtkazadi.
Muntazam ishlovchi doimiy kengashning majlislari haftada 1 marta boʻladi.
Xavfsizlik va ishonchni mustahkamlash, qurollanish ustidan nazorat masalalarini
muhokama qiluvchi Xavfsizlik boʻyicha hamkorlik forumi mavjud. Uning majlislari
ham har qaftada oʻtadi. Yevropa xavfsizlik va hamkorliktashkiloti qarorgohi Vena
shahrida.

Oʻzbekiston 1992-yil 30-yanvarda Yevropa xavfsizlik va hamkorlik tashkilotiga
qabul qilindi. Bu bilan Oʻzbekistonning Yevropa davlatlari, shuningdek, AQSh,
Kanada bilan har tomonlama hamkorlik qilishiga yangi yoʻl ochildi. Yevropa
xavfsizlik va hamkorliktashkilotining koʻplab tadbirlari orqali Oʻzbekiston
rahbariyati xalqaro miqyosdagi tashabbuslarni, dunyoning dolzarb masalalariga
munosabatini jahon hamjamiyati eʼtiboriga havola qiladi. Oʻzbekiston
Respublikasi Prezidenta I. Karimov Yevropa xavfsizlik va hamkorliktashkilotining
Lissabon sammitida (1996-yil dekabr) mojarolar yuz berib turgan hududlarga
yashirincha qurol-yarogʻ etkazib berishni toʻxtatish, Istanbul sammitida
(1999-yil noyabr) terrorizmga qarshi kurash boʻyicha xalqaro markaz tuzish
haqida taklif bilan chiqdi. Oʻzbekiston Yevropa xavfsizlik va
hamkorliktashkiloti rahnamoligidagi koʻplab anjumanlarga mezbonlik qilib keladi.
Toshkentda Yevropa xavfsizlik va hamkorliktashkilotining Markaziy Osiyo
davlatlari bilan aloqalar boʻyicha byurosi ish olib boradi.......



https://uz.wikipedia.org/wiki/Yangi_yil

Yangi yil — eski yil tugaganidan keyin boshlanadigan navbatdagi yil; eski
yilning tugashi va yangi yilning boshlanishi nishonlanadigan kun. Yilning
boshlanishi turli xalqlarda har xil vaqtgatoʻgʻri keladi. Koʻpchilik
mamlakatlarda, xususan, Yevropa mamlakatlarida, shu jumladan, Rossiyada (Pyotr I
tomonidan 1699 yil belgilangan) har yili 1 yanvarda nishonlanadi. Hijriy yil
hisobi qabul qilingan joylarda esa quyosh yilining turli sanalarida bayram
qilinadi. Urta Osiyo va Sharq mamlakatlarida, shu jumladan, Oʻzbekistonda
navroʻz bayramini Yangi yilning kirib kelishi tariqasida qadimdan keng
nishonlanadi (q. Navroʻz).

Yangi Yil bayrami insoniyatning eng qadimgi bayramlaridan biri boʻlib, qadimgi
Bobil va qadimgi Misrda eramizdan avvalgi 3000 yillikda birinchi marta
nishonlanishni boshlagan. Garchi Yangi Yil sanalari maʼlum sivilizatsiyalar va
madaniyatlarda turlicha nishonlangan boʻlishiga qaramasdan bayramning tub
mohiyati bir hilligicha qolib kelgan, yaʼni Yangi Yil bu yangilanish, yangi
maqsadlar va oʻtgan yilda qilingan ishlar yuzasidan ijobiy tahlil qilishga
asoslangan. Masalan qadimgi Misrda Yangi Yil bayrami Nil daryosining eng toʻlib
toshgan davriga, yaʼni Sentyabr oylariga toʻgʻri kelgan boʻlib, misrliklar uchun
bu davr dexqonchilik uchun yangi davrni boshlanishi hisoblanib, Ra xudosi
sharafiga bayram oʻtkizilib qurbonliklar qilingan. Bobilda yangi yil bahorning
birinchi oyidagi yangi oyning tugʻilishi davriga toʻgʻri kelib dexqonchilik
uchun yangi davrni boshlanishi boʻlib, yangi yilda dexqonchilikni moʻl koʻl
boʻlishini soʻrab mabudlar sharafiga qurbonliklar qilinib bayram qilingan.
Bizning qadimgi Oʻrta Osiyoda yangi yil Zardushtiylik udumlariga koʻra bahorning
dastlabki oylarida nishonlangan boʻlib, koʻkalamzorlikning kelishi va tabiatning
uygʻonishi sifatida nishonlangan. Biz hozirgi kunda nishonlaydigan Navroʻz
bayramimiz ana shu Zardoʻshtiylardan qolgan urf-odatlarning mevasidir va uni
hozirgi dinimiz Islomga umuman aloqadorligi yoʻqdir. Undan tashqari barcha
davrlarda Yangi Yil bayrami turli hil dinlarga bogʻliq holda nishonlanishiga
qaramasdan, bu bayram tub maʼnosi jihatidan DINIY bayram emas, koʻproq IJTIMOIY
bayram sifatida nishonlangan.



https://uz.wikipedia.org/wiki/Yalpi_Ichki_Maxsulot

Yalpi ichki mahsulot — umumiy qabul qilinish qisqartirilishi hamda makroekonomik
koʻrsatkich, bu bevosita har bir yilning oxirgi mollar va xizmatlar aks
ettiruvchi bozor qiymatidir (yaʼni bevosita isteʼmol uchun moʻljallangan)
davlatlar iqtisodiyot hududining hamma sohalarida isteʼmol qilish uchun yil
davomida ishlab chiqarilgan hisoboti, milliy jihozlar ishlab chiqarish omillari
ishlatilgan qatʼiy eksportning jamgʻarmalari hisoblanadi. Birinchi marta
1934-yilda Saymon Kuznets tomonidan bu tushuncha ilk bor taklif etilgan edi.
YaIM mavjud va belgilangan davlatlar ishlab chiqarishning izchilligini yillik
hisobot sifatida dunyo iqtisodchilari qismlarga boʻlishadi(angl. nominal and
real GDP). YaIM ushbu yildagi narhlarning oʻsishini joriy narxlarga(nisbat
berilmasdan) asoslanib dunyo bozorlarida belgilaydi . YaIM (inqirozni toʻgʻri
baholashligi bilan) narxlardagi oʻsish hususiyatini oldingisi yoki har qanday
boshqasini yillik zahira taqsimotiga muhrlaydi. Har doim YaIMga amaldagi mavjud
mahsulotlar hisobga olinadi va qanday darajada mamlakatlarda ishlab
chiqarishning oʻsishi mavjudligi bilan narxlarni YaIM darajasi yordamida
aniqlanadi. YaIM yonida iqtisodiyot oʻz imkoniyatlarini toʻlaqonli sotilgan
ishchi kuchini band etish barobarida qaytaradi. YaIM imkoniyati — bu YaIM bilan
toʻlaqonli bandlik va iqtisodiyot imkoniyatini boshqa sohalardagi tadqiqotlar
bilan oʻzaro va bevosita bogʻliqlik ahamiyatini oshiradi. YaIM mamlakatlar
orasida zarurat chogʻida birja nuqtalarida har qanday milliy valyutada kursga
hisoblanishi yoki horijiy valyutalar yordamida qiymatlashtiriladi. Bularni
shunday qiymatlarga baholash uchun jahon bozorida Paritet Haridorlik qobiliyati
(PHQ) (xalqaro qiyoslashni aniqligi yoki ortiqligini bilish uchun)taqdim
etilgan. Bugun " Bozor qiymati " deb nomlanuvchi maʼlum miqdorda hisoblash yoki
barqaror kattalikdagi mahsulotlar erkin jahon bozorida amal qila oladi.

Yalpi ichki mahsulot (YAIM) — mamlakat iqtisodiy faoliyatining muayyan davr (oy,
chorak, yil) davomidagi umumiy natijalarini tavsiflaydigan koʻrsatkich. Mamlakat
hududida joylashgan barcha korxonalar (chet el va qoʻshma korxonalari ham shu
hisobga kiradi) tomonidan jami ishlab chiqarish omillari bilan ishlab
chiqarilgan tovarlar va xizmatlarning bozor qiymatlaridagi ifodasi boʻlib, uning
miqdori milliy hisoblar tizimi asosida hisoblab chiqiladi. Mamlakat
iqtisodiyotining rivojlanishini makrodarajada tavsiflash va tahlil etishda
foydalaniladi. Oʻzbekistonda 2003 yilda amaldagi narxlarda 9964,1 mlrd. soʻmlik
YAIM ishlab chiqarildi. Bu 2002 yilga nisbatan 4,4 % ga koʻp demakdir.
Yaratilgan YAIMning tarmoq tuzilmasi quyidagicha: uning 48,5% tovarlar ishlab
chiqarish (uning 15% sanoatda, 28,8% q.x.da, 4,5% qurilishda) va 38,1% xizmatlar
koʻrsatish (uning 8,5% traneport va aloqada, 9,4% savdo va umumiy ovqatlanishda,
20,2% bozor va nobozor xizmatlarda)ga, 13,4% mahsulot va eksportimport
operatsiyalari sof soliqlariga toʻgʻri keldi. Milliy statistikada asosiy
makroiqtisodiy koʻrsatkich sifatida YAIM yoki yalpi milliy mahsulot (YAMM),
hatto yalpi milliy daromad (YAMD) ham qabul qilinishi mumkin. Mas, AQSH va
Yaponiyada YAIM emas, balki YAMM asosiy makroiqtisodiy koʻrsatkich hisoblanadi.
Ammo BMT ning milliy hisoblar tizimida YAIM birlamchi iqtisodiy koʻrsatkich
boʻlib xizmat qiladi. Miqdor jihatdan bu koʻrsatkichlar oʻrtasidagi tafovut
unchalik katta emas: rivojlangan mamlakatlarda bu tafovut bir foizdan oshmaydi.
Chet ellarda ishlovchi fuqarolardan tushadigan daromadlar salmoqli boʻlgan
mamlakatlarda bu tafovut kattaroq boʻlishi mumkin.



https://uz.wikipedia.org/wiki/Xalqlarning_buyuk_ko%CA%BBchishi

Xalqlarning buyuk koʻchishi - Yevropada mil. 4—7-a.larda germanlar, slavyanlar,
sarmatlar va boshqa kabilalarning Rim imperiyasi xududiga oʻtishidan iborat
yalpi etnik koʻchishlarning shartli nomi. 4-a.ning 70-yillaridan boshlab gunnlar
ning ommaviy ravishda gʻarbga siljishlari Xalqlarning buyuk koʻchishik.ga
bevosita turtki boʻlgan. Gunnlar Uralboʻyidan yurish boshlab taxminan 370 y.
Volgani kechib oʻtganlar, soʻngra boʻysundirilgan alanlar bilan birga Shim. Qora
dengiz sohillarida yashovchi gotlarta hujum qilganlar (375). 376 y. kuzida
gunnlar tazyiqiga bardosh berolmagan vestgotlarning bir qismi Rimning ruxsati
bilan imperiyaga tegishli Dunayning jan. dagi hududga joylashganlar. Biroq
hukumat amaldorlarining zoʻravonligi natijasida vestgotlar 377 y. qoʻzgʻolon
koʻtarganlar. 378 y. 9 avg . da Rim qoʻshini Adrianopol yaqinida
qoʻzgʻolonchilar tomonidan tormor keltirilgan. Gotlar, alanlar va gunnlarning
imperiyaga tazyiqi toʻxtatilgan, lekin gotlar Dunay daryosi va Bolqon togʻlari
orasidagi hududda Rim federati sifatida yashay boshlagan, Rim armiyasida
varvarlashuv jarayoni kuchaygan. 4-a. oxiridan varvarlar tazyiqi yangidan avjga
chiqqan. 394—395 yillar qishida gunnlar Suriya va Kappadokiyada chopkun
uyushtirganlar. Vestgotlar Alarix I boshchiligida Yunonistonni talontoroj etib,
Illirikada muqim oʻrnashganlar. 410 y. 24 avg .da ular Rimni egallab, uni
talaganlar. Garchi gotlar 27 avg .dayoq Rimdan ketgan boʻlsalarda, "abadiy
shahar"ning kulashi ulkan maʼnaviy ahamiyatga ega boʻlgan. 5-a. mobaynida german
qabilalari Gʻarbiy Rim imperiyasining butun hududi boʻylab joylashib, bu yerda
bir necha varvar qirolliklarini barpo etganlar. Xususan, Galliyaning
jan.gʻarbida markazi Tuluza sh. boʻlgan Vestgot qirolligi (418 y.; u keyinchalik
Ispaniyaga ham tarqalgan), Shim. Afrikada Vandallar qirolligi (429—439),
Italiyada Ostgotlar kirolligi (493), Shim. Galliyada Franklar qirolligi (476 y.;
keyinchalik u koʻplab varvar kirolliklarini tobe etgan, q. Frank davlati),
Galliyaning jan.sharqida markazi Lion sh. boʻlgan Burgundlar kirolligi (taxminan
457 y.); angllar, sakslar, yutlar 5-a. oʻrtalaridan boshlab Britaniyani bosib
ola boshlaganlar va 6-a. oxiri — 7-a.da bu yerda oʻzlarining bir qancha
qirolliklarini barpo etganlar. 5-a. boshida Oʻrta Dunay (Pannoniya)da oʻrnashib
olgan gunnlar Attila davrida (434—453) Galliya va Italiyani egallashga harakat
qilganlar. Biroq Katalaun jangi (451)dan soʻng ularning ittifoqi parchalanib
ketgan. Imperator Yustinian I davrida Sharkiy Rim imperiyasi (Vizantiya)
varvarlardan Shim. Afrika, Italiya va Ispaniyaning bir qismini qaytarib olib, bu
yerlarda Rim tartibotlarini qisman tiklashga erishgan. Xalqlarning buyuk
koʻchishik.ning soʻnggi bosqichi 6-a. oxiri — 7-a.larga toʻgʻri kelgan. 568 y.
langobardlar Shim. va Oʻrta Italiyada muqim oʻrnashganlar. Slavyanlar — avarlar
va protobolgarlar (bulgʻorlar) koʻmagida Bolqon ya.o.da mustahkam joylasha
boshlashgan, natijada 7-a. ga kelib bu hudud aholisi, asosan, slavyanlardan
iborat boʻlib, ular oʻz knyazliklarini tuzganlar, Slavyanlarning bir qismi
Kichik Osiyoga, Vizantiya imperiyasi hududiga borib joylashgan. Slavyanlar
gʻarbga — alemannlar va sakslar egallagan hududlarga qadar tarqalishgan.
Xalqlarning buyuk koʻchishik.ning ijtimoiyiqtisodiy va siyosiy oqibatlari juda
ulkan boʻlgan. U Gʻarbiy Rim imperiyasining qulashiga olib kelgan.



https://uz.wikipedia.org/wiki/Vitaminlar

Vitaminlar (lot. vita - hayot),darmon dori — tirik organizmning hayot faoliyati
va normal moddalar almashinuvi uchun zarur boʻlgan organik birikmalar. Ular
turli xil kimyoviy tuzilishga ega. Oziq moddalar tarkibida qandaydir moddalar
yetishmasligi natijasida odamlar kasal boʻlishi toʻgʻrisidagi maʼlumotlar qad.
Xitoy kitoblarida, keyinchalik Gippokrat asarlarida qayd etilgan. V.ni ilmiy
nuqtai nazardan oʻrganish 18-a.da boshlagan. Ingliz vrachi J. Lind (1757),
fransuz fiziologi F. Majandi (1816), rus vrachi N. I. Lunin (1880), golland
vrachi Eykman (1897), ingliz olimi F. Xopkins (1906)lar V.ni oʻrganishga juda
katta hissa qoʻshdilar. Organizmda V. sintez qilinmaydi, kishi oʻzi uchun zarur
V.ni turli ovqat moddalari bilan oladi. Ovqatda V. yetishmaganda gipovitaminoz,
mutlaqo boʻlmaganda avitaminoz paydo boʻladi. V.ning asosiy manbai
oʻsimliklardir (q. Vitaminli oʻsimliklar). V. hosil boʻlishida mikroorganizmlar
ham katta rol oʻynaydi. V.ning biologik ahamiyati moddalar almashinuviga
rostlovchi taʼsir etishdan iborat. V. organizmda sodir boʻladigan kimyoviy
reaksiyalarni kuchaytiradi, organizmning oziq moddalarni oʻzlashtirishiga taʼsir
koʻrsatadi, hujayralarning normal oʻsishiga va butun organizmning rivojlanishiga
yordam beradi, organizmda fermentlar tarkibiga kirib, ularning normal funksiyasi
va faolligini taʼminlaydi. V. organizmda energiya almashinuvida (V,, V2 V.),
aminokislotalar (V6, V12 V.) va yog kislotalar (pantotenat kislota)
biosintezida, fotoresepsiya jarayonida (A vitamin), qon ivishida (K vitamin) va
kalsiyning oʻzlashtirilishida (D vitamin) ishtirok etadi. Shunday qilib,
organizmda biror vitamin yetishmasa yoki butunlay boʻlmasa, moddalar almashinuvi
buziladi. Oziq-ovqatda V. yetishmaganda kishining mehnat qobiliyati pasayadi,
organizmning kasalliklarga hamda tashqi muhitning noqulay taʼsiriga chadami
kamayadi. Vitamin yetishmovchiligiga ovqat tarkibida V. kam boʻlishigina emas,
balki ularning ichakda soʻrilishi, toʻqimalarga yetkazib berilishi va biologik
faol shaklga aylanishi jarayonlarining buzilishi ham sabab boʻladi. Lekin baʼzi
V.ning fiziologik ehtiyojdan ortiqroq boʻlishi gipervitaminozga olib kelishi ham
mumkin. Keyingi yillarla 30 dan ziyod vitaminning kimyoviy tuzilishi toʻla
oʻrganilib, koʻplari sintez qilindi (q. Vitamin sanoati).



https://uz.wikipedia.org/wiki/Vermont

Vermont — AQShning shim.sharqidagi shtat. Mayd. 24,9 ming km2. Aholisi 575
mingdan ziyod kishi (1990y.lar oʻrtalari). Maʼmuriy markazi — Montpiler sh.
Hududining koʻp qismi togʻli (eng baland joyi 1338 m). Yirik daryosi —
Konnektikut. Yanv.ning oʻrtacha t-rasi —9°, iyulniki 19°. Yiliga 750 – 1000 mm
yogʻin yogʻadi.

V. — Yangi Angliyaning iqtisodiy jihatdan rivojlangan va shaharlari kam
shtatlaridan. V. hududining 1/5 qismi ekinzor, katta qismi oʻr.mon, qisman
yaylov va yaroqsiz yerlar. Q.x. uchun yaroqli yerlar faqat torgina daryo
vodiylaridagi pasttekisliklarda boʻlsada, iqtisodining asosini q.x. tashkil
etadi. Q. x. tovar mahsulotining 75% i sut chorvachiligidan keladi. Ekin
mayd.ning 90% iga yem-xashak ekinlari ekiladi. Yogʻochsozlik, toʻqimachilik,
metallsozlik, oziq-ovqat, qogoz sanoati korxonalari bor. Asbest, marmar, granit,
mis rudasi qazib olinadi. V.ni shim.dan janubga Monreal—Boston va Monreal —
NyuYork t. y. kesib oʻtgan. Konnektikut daryosi va Shampleyn koʻlida kema
qatnaydi. Turistlar koʻp keladi. Yirik shahri — Berlington.

Vermont - Amerika Qo`shma Shtatlardan biri. Poytaxti - Montpelier shahri. AQSh
ittifog`iga 4 mart 1791 yilda kirgan, undan oldin - Province of New York,
Vermont Republic.



https://uz.wikipedia.org/wiki/Turkman_tili

Turkman tili — turkiy tillardan biri. Asosan, Turkmanistonda, shuningdek,
Oʻzbekiston, Tojikiston, Qozogʻiston respublikalarining ayrim tumanlarida,
RFning Stavropol oʻlkasida, Afgʻoniston, Turkiya, Eron va boshqa mamlakatlarda
tarqalgan. Turkmanistonning rasmiy tili. Utgan asr oxirlarida
soʻzlashuvchilarning umumiy soni 4,8 mln. (jumladan, Turkmanistonda 2,5 mln.dan
ortiq, Oʻzbekistonda 130 ming , Afgʻonistonda 400 ming , Eronda 300 mingga
yaqin) kishidan iborat boʻlgan. Asosiy laxjalari: taka, yovmut, ersari, goʻklan,
sariq, salir, chovdur va boshqa Stavropoldagi Turkman tili lahjasi truxmen tili
deb ataladi.

Turkman tili' (Lotin alifbosida: türkmen dili, Kriill alifbosida: Түркмен дили,
ISO 639-1: tk, ISO 639-2: tuk) — Turkmanistonning milliy tili. Bu tilda
Turkmanistonning oʻzida taxminan 3430000 kishi gapiradi. Turkman tilida
gaplashadiganlarni quyidagi jadvaldan koʻrishingiz mumkin:

— turkman xalqining tili. turkman tilida gaplashuvchilarning umumiy soni 7
million atrofida (2001), ular Turkmaniston Respublikasidan boʻlak Oʻzbekiston,
Eron, Iroq, Rossiya, v.h. davlarida istiqomat qilishadi. Turkiy tillari
guruxining oʻgʻuz guruxiga mansub. Turkman tili rivojlanishida qipchoq
tillarining taʼsiri boʻlgan. Turkman tili oʻgʻuzlarning gʻarbiy qabila tillari
asosida shakllangan. Asosiy dialektlari teke, yomud, goklen, ersari, salir,
sariq, chaudor, noxur, qaradashli, alili, surxi, xatap, mukri, eski, arabachi,
cheches, bayat, sakr, kirach, chandir, xasar, emreli, duechi, murche, mexinli,
v.h. kiridigan guruxlarning nomi bilan ataladi. Stavropol oʻlkasidagi turkman
dialektini „truxmen“ deb atash milliy shakllangan. Qadimgi turkman adabiy tili
asosan poeziya tili boʻldi. Hozirgi turkman adabiy tili tekin (teke)
dialektining axal soʻzi asosida shakllangan. Turkman tilidagi 39 fonemaning
18-ta jarangli, 21-ta jarangsiz harflar. Qadimdan turkman tilida arab alifbosiga
asoslangan harflarni foydalanib kelishgan. 1928 yili lotin alifbosini
qabullagan, 1940 yili kirill alifbosiga almashtirgan. 1994 yili qaytadan lotin
alifbosiga almashdi. Turkman tili turkiy tillari guruxining oʻgʻuz tarmogʻiga,
shuning ichidagi sharqiy oʻgʻuz tarmogʻiga kiradi. U boshqa oʻgʻuz tillari —
ozarboyjon va turk tillariga ham oʻta yaqin va shu tillarda soʻzlashuvchilar
bir-birining tillarini tushunadi.



https://uz.wikipedia.org/wiki/Turk_xoqonligi

Turk xoqonligi - Markaziy Osiyo mintaqasi va unga tutash bir necha oʻlkalarni
oʻz ichiga olgan yirik saltanat (6—8-a.lar). Turk xoqonligiga doyr maʼlumotlar
UrxunYenisey bitiktoshlari, xitoy yilnomalari, yunon (Vizantiya), arman,
suryoniy, sugd, arab, fors, tibet, baqtriy manbalarida saqlanib qolgan.

6-a.ning 2yarmida Turk xoqonligi vujudga kelgunga qadar mintaqada 2 yirik
davlat: Eftaliylar va Jujanlar davlati hukm surardi. Turk xoqonligining
asoschilari boʻlmish turkiy ashina qabilasi esa bu paytda Oltoy toglarining jan.
yon bagʻirlarida istiqomat qilar va Jujanlar davlatiga tobe edi. Jujanlar qoʻl
ostidagi ashina turklari kuchayib 545 y. tele qabilalarini, 551 y. esa
jujanlarni yengadilar. Shu tariqa ogʻaini Bumin va Istami 552 y. Turk
xoqonligiga asos soladilar. Bumin oʻzini xoqon deb eʼlon qiladi (q. Bumin xoqon,
Istami xoqon). 555 yilga kelib, Markaziy Osiyoning shim.sharqidagi qabilalar,
Uzok, Sharqdagi kidan (qoraxitoy), tatabi, shivey kabi manchjur va moʻgʻul
qabilalari, Yenisey boʻyidagi turkiy qabilalar ham Turk xoqonligi qoʻshinlari
tomonidan tobe etilib, 555 yildayoq Sharqiy Turkistonning katta qismi Turk
xoqonligi koʻl ostiga oʻtadi. Turk xoqoni Mugʻon (553-572) Xitoyga 556557
yillarda yurishlar qilib, bu yerdagi Gʻarbiy Vey (Toba) sulolasi oʻrnini
egallagan Shim. Shim. Si (550—577) va Chjou (577—581) sulolalarini oʻz taʼsir
doirasiga oladi. Turk xoqonligi 565 y. eftaliylarga Naxshab sh. (hozirgi Qarshi
sh. yaqinidagi Yerqoʻrgʻon xarobasi) atrofida ogʻir zarba beradi. Turk xoqonligi
eftaliylarga qarashli Choch, Fargʻona, Ustrushona, Samarkand, Xorazm, Buxoro,
Kesh va Nasafni qoʻlga kiritgan bir paytda xoqonlikning eftaliylarga qarshi
ittifoqchisi Sosoniylar Eroni hukmdori Xusrav I Anushirvon esa Eftaliylar
tarkibida boʻlgan Toxariston, Kobuliston, Zobuliston (Shim. Afgʻoniston)
viloyatlarini egallaydi. Sosoniylar bilan bevosita qoʻshni boʻlib qolgan
xoqonlikning Eronga yuborilgan elchilarining oʻldirilishi va sugʻdiy Maniax
boshchiligida ipak tijoratini yoʻlga qoʻyish maqsadida yoʻllangan elchilarga
Eron shohining qoʻpol munosabatda boʻlishi, hatto ular keltirgan ipak matolarni
yoqishga buyurishi Turk xoqonligi va Sosoniylar oʻrtasidagi ittifoqqa raxna
soladi. Turk xoqonligi Eron bilan orani uzib, Vizantiya imperiyasiga
yaqinlashish, u bilan savdosotiq, asosan, ipak tijoratini rivojlantirish uchun
unga 567 y. mazkur Maniax boshchiligida elchilik hayʼatini yuboradi. Shu paytdan
boshlab ikki davlat oʻrtasida ittifoq vujudga keladi. Eron — Vizantiya oʻrtasida
571 y. jang boshlangach, gʻarbga yurishni davom ettirayotgan Istami shu yili
Shim. Kavkazdagi Kuban daryosi havzasi va Ozarbayjonni qoʻlga kiritadi. Boshqa
tarafdan esa 567 yildanoq Sosoniylarga qarshi Amudaryo yoʻnalishi boʻylab yurish
uyushtira boshlagan Istami bu jabhada katta muvaffaqiyatlar qozonib,
Toxaristonni olgach, Turk xoqonligining jan.gʻarbi~y chegarasi Amudaryo boʻlib
qoladi. 6-a.ning soʻnggi choragida Kobuliston (Kobul), Zobuliston va Xurosonning
katta kismi xoqonlik tarkibiga oʻtadi. 576 yilda Turk xoqonligi bilan Vizantiya
orasida ixtilof paydo boʻladi va xoqonlik shu yili Qrimdagi Bospor (Kerch)ni
bosib oladi va 581 yilda Xersonesni qamal qiladi. Sharqiy Yevropada xoqonlik
hududi bu paytga kelib Qora dengiz sohillari, sharqda Koreya boʻgʻozi, shim.da
Ural togʻlari, Yenisey va Baykalboʻyi, jan.da Afgʻoniston va Shim. Hindiston
hududdarini oʻz ichiga olar edi.

Buyuk Turk Xoqonligi (552—747) — Turkiylar tomonidan Yevrosiyoda yaratilgan
ulkan imperiya. Ularga Ashina urugʻi boshchilik qilgan. Oʻzining eng ravnaq
topgan davrida Oxota dengizidan Qrim yarimoroligacha, Sibirdan Hindistongacha
boʻlgan yerlarni boshqargan.

Xoqon— xoqonlikdagi eng oliy kishi turkiylar orasida Buyuk Xoqon deb atalgan.
Xoqondan keyingi oʻrinda yabgʻu turgan. Taxt vorisiga tegin unvoni berilgan.
Boshqa oliy unvonlar- shod,eltabr. Sud ishlarini buyruqchi va tarxon olib
borgan.

6-asr oʻrtalarida Oltoydagi turkiy qabilalar qoʻshni qabilalar bilan oʻzaro
birlashib "mo`g`il davrigagacha bo`lgan eng qudratli davlat" - Buyuk Turk
xoqonligiga asos solgan. Ikki aka-uka, Bumin va Istemi ulkan davlatni
boshqarishgan. Bumin hoqonlikning sharqiy qismidagi oʻziga qaram yerlarni
kengaytirgan bir paytda, uning ukasi Istemi davlatning gʻarbiy qismidagi
Yettisuv va Sharqiy Turkistonning tutashgan hududlari qabilalarini oʻzaro
birlashtirgan. Davlatning Gʻarb tomon kengayishi uning eftaliylar davlati
yerlari bilan toʻqnashuviga sabab boʻlgan. 563-567 yillarda turkiylar eftaliylar
davlatini tor-mor qilishgan va Amudaryo boʻyida Eron sosoniylari bilan toʻqnash
kelishgan. Turkiylar va Eron eftaliylar qiyofasida umumiy dushmanga qarshi
kurashgan paytda ular oʻzaro doʻstona munosabatda boʻlganlar va hatto,
shahanshoh Xusrov Anushervan turkiy malikaga uylangan. Turkiylar eftaliylarni
tor-mor keltirgandan soʻng esa, ular bilan Eron oʻrtasida oʻzaro mojaro yuzaga
kelgan. Turkiylarning muhim savdo yoʻllariga egalik qilishga boʻlgan
intilishlari Eron bilan munosabatlarning keskinlashuviga olib kelgan. Istemining
savdo masalalari boʻyicha elchilarining Eronga tashrifi muvaffaqiyatsiz tugagan,
ikkinchi va soʻnggi elchilik aʼzolari esa zaharlanganlar. Shundan soʻng
turkiylar Vizantiya bilan ittifoqchilikda Eronga qarshi urush boshlashga qaror
qilishadi. 568-569 yillarda Maniax boshchiligidagi Istanbulga birinchi elchilik
tashrifi muvaffaqiyatli yakunlanadi.

Vizantiya bilan Eron oʻrtasidagi oʻzaro urush, ularning xoqonlikka nisbatan
eʼtiborini chalgʻitgan holda, turkiylarning yarimkoʻchmanchi davlatining
shiddatli darajada yuksalishiga imkoniyat yaratgan. Turkiylar ichki ixtiloflar
oqibatida zaiflashgan Xitoyga bir necha marta muvaffaqiyatli yurishni amalga
oshirib, shoyi matolaridan iborat katta yillik oʻlpon olishga erishgan. 588 yili
turkiylar hukmdori Qora Churin Vizantiya va hazarlar bilan ittifoqchilikda
Eronga hujum qiladi, biroq magʻlubiyatga uchraydi va sosoniylar sarkardasi
Bahrom Chubin tomonidan oʻldiriladi. Bu magʻlubiyat hoqonlikning tanazzulga yuz
tutishi va 6-asrning 80-yillarida sharqiy va gʻarbiy oʻlkalarga ajralib
ketishiga sabab boʻladi. 7-asrning birinchi yarmida gʻarbiy xoqonlik hayotida
yuksalish kuzatiladi. Uning chegaralari Inda sohillarigacha yetgan. Xitoy va
Eron bilan savdo munosabatlari keng rivojlangan. Savdo karvonlari
Marv-Chorjoʻy-Buxoro-Samarqand-Choch-Talas-Suyab yoʻnalishi boʻylab Sharqiy
Turkiston vohalarigacha choʻzilgan. Butun yoʻl davomida karvonlar ularning jadal
safarlariga imkon bergan sugʻd mulkiy hududlariga duch kelishgan. Taxminan, 630
yili turkiylarning yaqin qadargacha ittifoqchilari boʻlgan xitoylar ularni
qaqshatqich magʻlubiyatga uchratadi. 7-asr oxirida gʻarbdan yangi qudratli
dushman - Markaziy Osiyoni oʻz tasarrufiga boʻsindirgan arablar bosib kela
boshladi. Gʻarb turkiy xoqonligi Yettisuv oʻlkasi turgeshlar tasarrufiga
oʻtgandan soʻng 747 yili batamom parchalanib ketgan. Shunday qilib, Buyuk Turk
xoqonligi oʻz davridagi toʻrt qudratli davlatlat (Xitoy,Eron,Viznatiya,Turk
xoqonligi) va 5 buyuk madaniyatning (yunon,fors,xitoy,hind,turkiy) biri boʻlgan.
Turk xoqonliging Eron va Xitoy bilan boʻlib oʻtgan toʻqnashuvlari natijasida
Xitoy va Fors davlati ancha yillargacha turkiylarning asosiy dushmaniga
aylanishgan.



https://uz.wikipedia.org/wiki/Toshkent_temir_yo%CA%BBl_muhandislari_instituti

Toshkent temir yoʻl muhandislari instituti — t. yil transporti va unga tegishli
asosiy xizmatlar uchun yuqori malakali mutaxassislar tayyorlaydigan oliy oʻquv
yurti. Oʻrta Osiyo t.yil transporti muhandislari instituti sifatida 1931 yilda
tashkil etilgan, 1937 yildan hozirgi nom bilan ataladi. Institut tarkibida 5 ft:
tashish ishlarini boshqarishning avtomatlashtirilgan tizimi, iqtisodiyot,
elektromexanika, t. yil qurilishi va sirtqi ftlar, magistratura markazi bor.
Institut qoshida instituternat litsey faoliyat koʻrsatadi. Institutda 17
yoʻnalish boʻyicha bakalavrlar tayyorlanadi. Institut qoshidagi aspiranturada 5
ta mutaxassislik boʻyicha ilmiy xodimlar tayyorlanadi. Kafedralarning ilmiy
tadqiqotlar ishlarida, loyihakonstruktorlik byurolari, transport va qurilish
korxonalari ishlarida talabalar faol qatnashadi. Institutda 27 kafedra, 60
laboratoriya, tayyorlov boʻlimi, kutubxona (600 mingdan ziyod asar) bor. 2002/03
oʻquv yili institutda 4300 dan ortiq talaba oʻqidi. Institut tashkil
qilinganidan beri 50 mingdan ortiq yuqori malakali mutaxassis yetkazib berildi.
Institut qoshida talabalar uylari, madaniyat saroyi, poliklinika va
profilaktoriy, sport inshootlari, bolalar bogʻchasi bor. Institut RF, Polsha,
Litva, Ukraina kabi mamlakatlar bilan hamkorlik qiladi. Institut faoliyati A.
Glushchenko, A. Lavrik, E. A. Odilxoʻjayev, A. Gofman va boshqa olimlar nomi
bilan bogʻliq.

ToshTYMI Oʻrta Osiyo temir yoʻl transporti muhandislari instituti sifatida
1931-yilda tashkil etilgan, 1937-yildan hozirgi nom bilan ataladi.

ToshTYMI temir yoʻl transporti va unga tegishli asosiy xizmatlar uchun yuqori
malakali mutaxassislar tayyorlaydigan oliy o`quv yurti. Institut tarkibida 4
fakultet: tashish taskil etish va transport logistikasi, iqtisodiyot,
elektromexanika, temir yo`l qurilishi va sirtqi fakultetlar, magistratura
markazi bor. Institut qoshida instituternat litsey faoliyat koʻrsatadi.
Institutda 17 yoʻnalish boʻyicha bakalavrlar tayyorlanadi. Institut qoshidagi
aspiranturada 5 ta mutaxassislik boʻyicha ilmiy xodimlar tayyorlanadi.
Kafedralarning ilmiy tekshirish ishlarida, loyiha-konstruktorlik byurolari,
transport va qurilish korxonalari ishlarida talabalar faol qatnashadi.
Institutda 27 kafedra, 60 laboratoriya, tayyorlov boʻlimi, kutubxona (600
mingdan ziyod asar) bor. 2002/03 oʻquv yili institutda 2800 dan ortiq talaba
oʻqidi. Institut tashkil qilinganidan beri 50 mingdan ortiq yuqori malakali
mutaxassis yetkazib berildi. Institut qoshida talabalar uylari, madaniyat
saroyi, poliklinika va profilaktoriy, sport inshootlari, bolalar bogʻchasi bor.
Institut Rossiya, Polsha, Litva, Ukraina kabi mamlakatlar bilan hamkorlik
qiladi. Institut faoliyati A. Glushchenko, A. Lavrik, E. A. Odilxoʻjaev, A.
Gofman va boshqa olimlar nomi bilan bogʻliq.



https://uz.wikipedia.org/wiki/Toshkent_islom_universiteti

Islom universiteti, Toshkent islom universiteti — islom dini boʻyicha malakali
mutaxassislar tayyorlaydigan oliy oʻquv yurti va yirik ilmiy markaz. Oʻzbekiston
Respublikasi Vazirlar Mahkamasi huzurida, 1999-yil 7-aprelda tashkil etilgan.
Universitetda islom tarixi va falsafasi; shariat (fiqh), iqtisod va tabiiy
fanlar fakultetlari; dinshunoslik, islomshunoslik; demokratik jamiyat qurish
nazariyasi va amaliyoti; sharq tillari; gʻarb tillari; informatika va tabiiy
fanlar; jismoniy tarbiya kafedralari hamda jahon dinlarini qiyosiy oʻrganish
boʻyicha YUNESKO kafedrasi bor. Oʻquv bosqichlari: bakalavrlik — 4 yil,
magistratura — 2 yil Universitet dinshunoslik, islomshunoslik, islom huquqi,
xalqaro iqtisodiy munosabatlar, informatika va axborot texnologiyasi buyicha
mutaxassislar tayyorlaydi. Un-tda 2002—2003 oʻquv yilida 470 dan ortiq talaba
oʻqidi, 100 dan ortiq professor-oʻqituvchilar, shu jumladan, 15 fan doktori, 41
fan nomzodi va dotsent ishladi. Aspirantura va doktorantura bor. 2000 yildan
universitet qoshida akademik litsey ochilgan. Un-t ilmiy kutubxona (42 ming
asar, asosan, darslik va ilmiy kitoblar), manbalar xazinasi, nashriyotiga ega.
Manbalar xazinasi mamlakatimiz va xorijda mavjud boʻlgan qoʻlyozma va nodir
kitoblar bilan boyitib boriladi. Un-t tarkibida Islomshunoslik ilmiy tadqiqotlar
markazi bor. Bu markazda Qurʼon, tafsirlarni oʻrganish, islom tarixi va
falsafasi, shariat (fiqh), maʼnaviyat, madaniyat va sanʼat, manbashunoslik va
qoʻlyozmalarni oʻrganish boʻlimlari mavjud. Toshkent islom universitetida
"Sharqshunoslik fanlari" sohasi boʻyicha doktorlik dissertatsiyalari himoyasiga
ixtisoslashgan kengash tuzilgan. Un-t Sharq va Gʻarb tillarini mukammal oʻqitish
maqsadida zamonaviy texnik vositalar bilan taʼminlangan. Lingofon kabineti va
arab tili markazi faoliyat koʻrsatadi. Toshkent islom universitetini
rivojlantirish jamgʻarmasi tashkil etilgan (1999). Toshkent islom universiteti
AQSH, Angliya, Fransiya, Gollandiya, Rossiya, Saudiya Arabistoni, Misr Arab
Respublikasi, BAA va boshqa davlat universitetlari hamda ilmiy tadqiqotlar
markazlari bilan aloqalar oʻrnatgan.



https://uz.wikipedia.org/wiki/Tojiklar

Tojiklar (toj. Тоҷик, dari. تاجک [tɔː'ʤɪk]) — Markaziy Osiyodagi qadimgi
xalqlardan biri. Tojikiston Respublikasining asosiy aholisi (4 mln. 898 mingdan
ortiq, 2010). Oʻzbekistonda (1 mln. 165 mingdan ortiq, 2000; asosan, Samarkand,
Buxoro, Surxandaryo hamda Fargʻona Vodiysi), Afgʻonistonda (3 mln. 700 ming),
Xitoyning sharqida, Eron Xurosonida, Rossiya Federatsiyasida, Qozogʻistonda,
Qirgʻiziston va Turkmanistonda, shuningdek, Pokistonda yashaydilar. T.ning
umumiy soni 10 mln.dan ortiq. Asosiy qismi tojik-dariy tilida soʻzlashadi.
Togʻli Badaxshon Muxtor viloyati hamda Yagʻnob aholisining asosiy qismi sharqiy
eron tillari guruhi oilasiga kiruvchi tillarning dialektlarida soʻzlashadi. T.,
asosan, islom dinining sunniy mazhabiga, Badaxshon aholisining aksariyati esa
shia mazhabining ismoiliya oqimiga eʼtiqod qiladi.

Tojiklar (fors. تاجیک) Tojikiston respublikasining tub xalqi. Tojiklarning
umumiy soni — 14 milliondan oshadi. Uning 4,758,400 Tojikistonda, 1,165,713
Oʻzbekistonda, 1,000,000 Afgʻonistonda, 1,000,000 Pokistonda, qolganlari
Qozogʻistonda, Rossiyada, Eronda yashashadi. Tojik tilida gapiradi. Tojiklarning
deyarli hammasi islom dinining sunniy tarmogʻida. Antropologik jihatdan Tojiklar
Yevropeoid irqning pamir-fargʻonalik qatoriga kiradi. Tojiklarning xalq boʻlib
shakllanishiga milloddan avvalgi 1-yillikdan boshlangan. Ular erta Baqtriya,
Soʻgʻd va Fargʻona vodiysida yashab, dehqonchilik bilan shugʻullangan. VI asrda
Turk hoqonligining tashkil topishi bilan turklarning etnik taʼsiri kuchaya
boshladi. VIII asrda arab bosqinchiligi natijasida Markaziy Osiyoda tojiklarning
3 entnik guruhi tashkil topdi: shimolida Sugʻdlar, markazida fargʻonaliklar,
janubida toʻxarlar. Bosqinchilarga qarshi kurashish xalqning bir etnik guruhga
jamlanishiga turtki boʻldi. IX — X asrlarda Somoniylar davlatining tashkil
topishi bilan tojik xalqining shakllanishi nihoyasiga etdi. X asrning oxirida
turkiy qabilalarining, ichinora mongol qabilalarining tojiklarga taʼsiri
natijasida, tojiklarning turkiylanishini tezlatdi.



https://uz.wikipedia.org/wiki/Tay_tili

Tay tillari — qarindosh tillar oilasi; Hindixitoy yarim orolida (Tailand, Laos,
Vyetnam, Birma) va Jan. Xitoy hamda Shim.Sharqiy Hindistonning unga tutash
hududlarida tarqalgan va ularda 80 mln.ga yaqin kishi soʻzlashadi. Tay tilining
genealogik qarindoshligi xususida 2 xil faraziya mavjud boʻlib, ularning
birinchisiga koʻra ushbu tillar xitoytibet timarita, ikkinchisiga koʻra esa
avstronez tillari oilasiga mansub. Lekin har ikkala faraziya ham hozirgacha
toʻliq tan olinmaganligidan Tay tili ning oʻzini alohida oila deb hisoblash
mumkin. Tay tili asosan quyidagi guruhlardan iborat: 1) haqiqiy Tay tili;
bularning oʻzi 3 guruhga boʻlinadi: jan.gʻarbiy [tay (siyom), laos, tan, khamti
axom, yuan, kxin va boshqa]; markaziy [tay (txo), nung , chjuan (jan.
lahjalari)]; shim. [chjuan (shim. lahjalari), bui]; 2) dunshuy tillari (dun,
shuy, mak, txen); 3) sek; 4) lakkya; 5) be; 6) li tillari; 7) lakua; 8) laki; 9)
gelao tillari. Barcha Tay tili tipologik jihatdan oʻzaro yaqin hamda amorf
tillart mansubdir. Koʻpchilik tay yozuvlari hind yozuvidan kelib chiqqan (ular
muayyan shakliy xususiyatlariga koʻra kxmer yozuvi guruhi, birma yozuvi guruhi
deb ajratiladi). Xitoy va Vyetnamdagi baʼzi Tay tili (chjuan, dun, li; tay,
nung) uchun 20-a.ning 2yarmida lotin grafikasi asosida yozuvlar yaratilgan.



https://uz.wikipedia.org/wiki/Tangrichilik

Tangrichilik turkiy xalqlar va moʻgʻullarning qadimgi dinidir. Turkiy paganizm,
deb ham ataladi. Tangriga ibodat etish bilan birga bu murakkab din animizm,
shomonchilik va totemizm unsurlarini ham oʻz ichiga oladi.

Tangrichilik — qad. turkiy va qad. oltoy xalqlari dini. Kad. Shumer davlatida
(mil. av. 3ming yillik) Tangrip sajda qilganlar. Til va etnik jarayonlar
taraqqiyotining nostratik (borey) konsepsiyasiga asoslangan tadqiqotchilar
fikricha, 5—6 ming yillar muqaddam qad. Shumerdan Oltoygacha boʻlgan ulkan
hududda protooltoy qabilalari yashagan. Kdd. shumerlar kad. turk tiliga yakin
boʻlgan protooltoy tili laxjasida soʻzlashganlar. Shu davrda T. protooltoy
xalklarining eng kad. dini, insoniyat tarixidagi ilk monoteistik dinlardan biri
sifatida shakllangan. Mil. av. 2ming yilliqsa Mesopotamiyaga qad. somiy, mil.
av. 1ming yillikda hozirgi Eron, Afgʻoniston va Turon tekisligi hududlariga oriy
qabilalari kirib kelishi natijasida protooltoylarning katta qismi Oltoy, Sayan
togʻlari, hozirgi Shim. Xitoy, Mongoliya va Sibir tomonga ketishga majbur
boʻlishgan va bu yerda oltoy xalqlari sifatida shakllangan. Ilgarigi hududda
qolgan qismi esa, gʻolib xalqlarga muayyan darajada qoʻshilib keyin paydo
boʻlgan boshqa dinlarni (zardushtiylik, buddizm, yahudiylik, xristianlik) qabul
qilishgan. T. qadim zamonda jahonda eng keng tarqalgan dinlardan biri boʻlgan.
Qad. oltoy xalqidan kelib chiqqan turkiy, mongol, tungus manjur, koreys va yapon
xalklarida T.ning izlari hozirgacha saklanib qolgan. Mil. av. 1ming yillikdan
boshlab oltoy xalkdarining turkiy xalqlar guruhi Gʻarbga qaytish borasida
harakatini kuchaytirgan. Hunnular, sak, massaget, yuyeyji, kushon, eftaliylar
yagona osmon ruhi — Tangriga sajda qilganlar. Baʼzi tadqiqotchilar (M. Aji)
fikriga koʻra, hozirgi xristian dinining ramzlari sifatida qaraladigan koʻp
narsalarning boshlangʻich shakllari (mas., xoch, ibodatxonalar, ibodatlar,
ikonalar, cherkov qoʻngʻiroklari va boshqalar) mil. 4-a.da gunnlar bilan
Yevropaga kelgan.

Tangrichilik islom, zardushtiylik, buddizm kabi boshqa dinlar taʼsirida ancha
kuchsizlanib qolgan boʻlsa-da, hanuzgacha baʼzi mintaqalarda (masalan, Oltoy,
Tuva, Surxondaryo, Qirgʻiziston ayrim yerlarida) saqlanib qolgan. Tilimizda xudo
soʻzining sinonimlaridan biri — "Tangri" (eski turkiy yozuvida: "").



https://uz.wikipedia.org/wiki/Tamaki

Tamaki — tomatdoshlar oilasiga mansub bir va koʻp yillik o't oʻsimliklar
turkumi, narkotik oʻsimlik. Tamakining 60 dan ortiq turi maʼlum. Yovvoyi holda
tropiklarda, Amerika va Avstraliyada yovvoyi turlaridan N. alata va N.sandera
oʻsadi. Ikki turi — tamaki (N. tabacum L.) va maxorka (N. rustica) ekiladi.
Tamakining mavjud agroekotiplari 3 guruhga boʻlinadi: L.) papiros
tayyorlanadigan bargi mayda sharqiy tamaki guruhlari — Kichik Osiyo va Bolqon
ya. o.da tarkalgan; 2) Amerika papiros tamakilari — Jan. Amerikada ekiladi,
baland boʻyli, namga chidamli Tamakilar; 3) sigara Tamaki guruxlari — Braziliya,
Gavana, Sumatra tamakilari. Tamakining vatani — Jan. Amerika. taxminan 1518
yilda Portugaliya va Ispaniyaga keltirilib, dastlab manzarali oʻsimlik sifatida
oʻstirilgan, keyin boshka mamlakatlarga chekiladigan, iskaladigan ashyo sifatida
tarkalgan. Jahonda asosiy ekin maydonlari 4,75 mln. ga, (1994). Xitoy, AQSH,
Hindiston va Braziliya, Bolgariya, Turkiya, Rossiya, Qirgʻiziston, Qozogʻiston,
Tojikistonda va boshqa mamlakatlarda ekiladi. Oʻzbekistonda asosan Samarkand
viloyatining Urgut tumanida yetishtiriladi. Ekin maydoni 8,7 ming ga, oʻrtacha
hosildorligi 29,2 s/ga (1997).



https://uz.wikipedia.org/wiki/Tallin

Tallin (sobiq Revel) — shahar, Estoniya poytaxti. Yirik industriya, ilmiy va
madaniy markaz, transport yoʻllari tuguni, dengiz porti. Aeroport bor. Fin
qoʻltigʻining jan. sohilida, Tallin buxtasi yonida joylashgan. Shaharning
shim.sharqiy (Pirita) qismidan Pirita daryosi oqib oʻtadi. Iqlimi dengiz ikdimi.
Fev.ning oʻrtacha trasi —5,8°, iyulniki 16,4°. Yillik yogin 600 mm gacha.
Maydoni 145,9 km². Aholisi 404 ming kishi (2000). Shahar 4 maʼmuriy tumanga
boʻlingan. Arxeologik maʼlumotlarga koʻra, shahar 10-a.da vujudga kelgan.
Dastlab, Idrisiynint 1154 y. tuzilgan dunyo xaritasida Kolivan (xalq eposi
qaqramoni — Kaleva) nomi bilan tilga olingan. 1219 y. daniyaliklar hozirgi T.
oʻrnidagi estonlarga qarashli koʻhna shaharni bosib olib, unga Reval (Revel) deb
nom berdilar. Biroq estonlar shaharning yangi nomini qabul qilmay, uni Tallin
(Taani linna — Daniya shahri) deb atay boshladilar. T. savdohunarmandchilik
markazi va dengiz porti sifatida tez rivojlandi. 1285 y. Ganza ittifoqiga kirdi,
13—14-a.larda Boltik, boʻyidagi eng yirik shaharlardan biriga aylandi. T.ni 1710
yilda Rossiya bosib olgan. 19-a. oxiri — 20 a . boshlarida T. yirik sanoat
markazita aylangan. 1940 y. 6 avg .da T. Estoniya SSR tarkibiga kiritildi. Urush
davri (1941— 45)da T. katta talafot koʻrdi. Urushdan keyin shahar butunlay qayta
tiklandi. Sanoatining yetakchi tarmokdari: mashinasozlik (kemasozlik) va
metallsozlik. Ayniqsa, elektronika, elektrotexnika, priborsozlik sanoatlari tez
rivojlanmokda. Yirik korxonalari: "Volta" elektr motorlari zdi, elektronika,
radiotexnika, kabel, nazoratoʻlchov priborlari zdlari. Mashinasozlik,
ekskavator, kema taʼmirlash, kimyofarmatsevtika zdlari, kimyo, fanermebel,
uysozlik, sellyulozaqogʻoz ktlari, konditer, mebel fkalari bor. Toʻqimachilik,
trikotaj, tikuvchilik, koʻnpoyabzal korxonalari, elevator ishlab turibdi. Baliq,
sut, goʻsht, mahsulotlari, konservalar, turli qurilish materiallari ishlab
chikariladi. T.da Estoniyada ishlab chiqariladigan yalpi sanoat mahsulotining
qariyb 2/5 qismi tayyorlanadi.



https://uz.wikipedia.org/wiki/Taekvondo

Taekvondo (koreyscha: 태권도) koreys kurash turi va Janubiy Koreyaning milliy
sportidir. 2000 yildan Olimpiya Oʻyinlari tarkibiga kiritilgan.

Taekvondo (koreyscha: tae—oyoq, kvon —qoʻl, do—yoʻl, yaʼni oyoq va qoʻllarning
qarakat yoʻli) — sport kurashi turi. Bunda erkak va ayollar belgilangan
maydonchada oʻz vazn toifalarida (himoya vositalarida) yakkamayakka olishish va
maxsus mashklarni bajarish mahoratini namoyish etish borasida yakka va jamoavii
tarzda oyoqqoʻllarda zarbalar berish yoki zarba xarakatlarini qayd etish
boʻyicha musobaqalashadilar. T.da musobakalar 2 yoʻnalishda — Xalqaro taekvondo
federatsiyasi (1TF; 1966 y. tuzilgan, 140 dan ortiq mamlakat aʼzo) va Jahon
taekvondo federatsiyasi (WTF; 1973 y. tuzilgan, 140 dan ortiq mamlakat aʼzo)
yoʻnalishlarida tashkil etiladi. T. asli koreys xalqining kurash turi
hisoblanadi. Miloddan 600 y. ilgari koreislar jang qilish va himoyalanish
vositasi sifatida uning usullarini qoʻllaganlar. T.ning rivojlanishida subak,
xvaran va boshqa kurash yoʻnalishlari muhim rol oʻynadi.



https://uz.wikipedia.org/wiki/Sperma

Sperma (yun. sperma — urug , pusht), shahvat — odamda jinsiy alokada
erkaklardan, shuningdek, erkak hayvonlardan ajraladigan suyuklik; erkaklik
jinsiy bezlari ishlab chiqaradi. Quyuq, och kulrang , yopishqoq, hidli, S.
spermatozoid va urugʻ suyuqligʻidan iborat. S. tarkibida oqsillar, yogʻlar,
uglevodlar, kalsiy, kaliy, natriy tuzlari va boshqa organik, anorganik moddalar
boʻladi. S. balogatga yetish davrida paydo boʻlib, voyaga yetganda koʻpayadi va
yosh ulgaygan sari kamaya boradi. Har bir jinsiy aloqada ajralgan S. miqdori har
xil turlarda turlicha: odamda 2—6 ml, buqada oʻrtacha 4—5 ml, otda 60—100 ml,
choʻchqada 250 ml gacha, qoʻchqorda 1 — 1,5 ml. S.dagi spermatozoid miqdori
hayvonlarning yashash sharoitiga qarab ham har xil (qoʻchqorda 30% ga, buqada
14% ga yaqin, ot va choʻchqada 7—8%) boʻladi. S.ning urugʻlantirish taʼsiri
spermatozoidning miqdori va sifatiga bogʻliq. Organizmning baʼzi patologik
holatlarida S.da spermatozoid boʻlmasligi (azoospermiya), miqdorining kamayishi
(oligospermiya), harakatsiz (nekrospermiya) yoki gʻayritabiiy holatda
(teratospermiya) boʻlishi mumkin. S. bepushtlik sababini aniqlashda sud tibbiy
ekspertizasida tekshiriladi. S. sifatini baholash, uni suyultirish, saklash,
tashish va olish usullari qishloq xoʻjaligi. hayvonlarini sunʼiy qochirishda
muhim ahamiyatga ega.



https://uz.wikipedia.org/wiki/Sirdaryo_viloyati

Sirdaryo viloyati - OʻzR tarkibidagi viloyat. 1963 y. 16 fev.da tashkil etilgan.
Shim.dan Qozogʻiston Respublikasi, sharkdan Toshkent viloyati, jan.dan
Tojikiston Respublikasi va gʻarbdan Jizzax viloyati bilan chegaradosh. Maydoni
5,3 ming km. Axoliyey 667748 kishi (2003). Tarkibida 9 tuman (Boyovut, Guliston,
Mehnatobod, Mirzaobod, Oqoltin, Sayxunobod, Sirdaryo, Xovos, Sardoba) (tumanlar
haqida alohida maqolalarga qarang , maye. Boyovut tumani), 5 shahar (Guliston,
Baxt, Sirdaryo, Shirin, Yangiyer), 6 shaharcha (Boyovut, Dehqonobod, Doʻstlik,
Paxtaobod, Sayxun, Xovos) va 75 qishloq fuqarolari yigʻini bor (2004). Markazi —
Guliston sh.

Sirdaryo viloyatida 1 muzey (Guliston shahridagi "Mirzachoʻlni oʻzlashtirish
tarixi muzeyi"), 198 jamoat kutubxonasi (1659,8 ming nusxa asar), 103 klub va
madaniyat uyi, 1 teatr (q. Sirdaryo teatri), viloyat rasmlar galereyasi faoliyat
koʻrsatadi. Viloyat Maʼnaviyat va maʼrifat markazi, xalq ijodiyoti va
madaniy-maʼrifiy ishlar viloyat markazi, Guliston sanʼat bilim yurti, 2 ta
madaniyat va istirohat bogʻi, "Oʻzbeknavo", "Oʻzbekraqs" viloyat boʻlimlari bor,
"Sirdaryo navolari" ashula va raqs ansambli, 9 ta xalq havaskorligi jamoalari
respublika va viloyat ommaviymadaniy tadbirlarida faol ishtirok etmoqdalar.



https://uz.wikipedia.org/wiki/Sirdaryo_(daryo)

Sirdaryo — Oʻrta Osiyodagi eng uzun va Amudaryo’dan keyingi eng sersuv dare
hisoblanadi. Oʻzbekistondagi eng katta ikki daryolaridan biri. Sirdaryo
Oʻzbekistonning shimoliy chegarasidan oqib oʻtib, Orol dengiziga quyiladi.

Fargʻona vodiysining sharqiy chekkasida, Baliqchi qishlogʻi yonida Norin daryosi
bilan Qoradaryo qoʻshilgan joydan S. deb ataladi. Oʻzbekistonning Andijon,
Namangan, Fargʻona, Toshkent, Sirdaryo viloyati, Tojikistonning Sugʻd viloyati
va Qozogʻistonning Jan. Qozogʻiston va Kiziloʻrda viloyatlari boʻylab avval
gʻarb, jan.gʻarb tomon, soʻngra esa shim., shim.gʻarbga oqib borib, Orol
dengiziga quyiladi.

S. havzasining togʻli qismida Oqshiyraq, Boʻrqoʻldoʻy, Otboshi, Olay, Turkiston
va Nurota tizmalari boʻylab, shim. da esa Terskay Olatovi boʻylab oqadi.
Tizmalarning choʻqqilari koʻpincha qor va muzliklar bilan qoplanib yotadi. Bu
tizmalarda 1600 dan ortiq muzlik boʻlib, ularning umumiy maydoni 2200 km²dan
ziyodroq. Yoz oylarida erib ulgurmagan qorlik ham koʻp.

Fargʻona vodiysida S.ning oʻzani nisbatan chuqur, qayiri ham ancha pastda
joylashgan. Fargʻona vodiysidan chiqaverish yerida (Bekobod shahridan 4 km
yuqorirokda) S. Farhod GES uchun qurilgan toʻgʻon bilan toʻsilgan. Yilning koʻp
qismida daryo suvi ana shu GESga suv beradigan Farhod kanali orqali oqadi.
Bekobod shahridan quyirokda kanaddagi suvning bir qismi yana qaytadan daryoga
quyiladi. Boshqa bir qismi esa "Doʻstlik" kanali orqali Mirzachoʻl yerlarini
sugʻorishga sarf boʻladi. Farhod GES toʻgʻonidan yuqorida daryo oʻzanida
kattagina Farhod suv ombori barpo etilgan.

1956 y. Xoʻjand shahridan 12 km yuqorida, S. oʻzanida Qayroqqum suv ombori va
"Xalqlar doʻstligi" GES qurildi. Fargʻona vodiysi qismida S.ga juda koʻp
irmoqkelib quyiladi. Ulardan eng yiriklari oʻng tomondan — Chatqol va Qurama
togʻ tizmalaridan oqib keladigan Pochchaotasoy, Kosonsoy, Gʻovasoy, Chodaksoy,
chap tomondan — Olay va Turkiston togʻ tizmalaridan suv oladigan Isfayramsoy,
Shohimardonsoy, Soʻx, Isfara, Xoʻjabaqirgʻon va Oqsuv. Bu irmoqlar baland
togʻlardan oqib tushadigan kichik, lekin. juda nishab oqadigan togʻ
daryolaridir. Ularning uz. 80–160 km, suv toʻplash maydoni 400–2500 km²,
oʻrtacha yillik suv sarfi esa 10–15 m³/sek., Soʻx daryosiniki esa 40 m³/sek.dan
bir oz ortiq. Suvi kam boʻlishiga qaramay bu daryolar Fargʻona vodiysidagi
yerlarni sugʻorishda muhim ahamiyatga ega. Fargʻona vodiysidan chiqqandan soʻng
S.ga chap tomondan hech qanday irmoq qoʻshilmaydi, oʻng tomondan esa unga
Ohangaron, Chirchiq, Keles va Aris daryolari kelib quyiladi. S.ning bu irmoqlari
ham, ayniqsa, Chirchiq bilan Aris daryolari togʻdan oqib keladi. Togʻlardan
chiqaverish yerida Chirchiqdaryosining oʻrtacha koʻp yillik suv sarfi 227
m³/sek., Aris daryosiniki 65 moʻsek. Ohangaron daryosiniki 23 m³/sek. Togʻlardan
tekisliklarga chiqishi bilan daryolarning suvlari kanal va ariqlar orqali
sugʻorishga olinadi. Ularning faqat sugʻorishdan orttan suvlarigina S.ga kelib
quyiladi. Oʻrta hisobda S. su~ vining 78% Norin suvidan, qolgan 22% Qoradaryo
suvidan tashkil topadi.

Koʻp yillik (1910—75) kuzatishlarga qaraganda, Fargʻona vodiysidan chiqaverish
yerida (Bekobod sh. yaqinida) S.ning oʻrtacha yillik suv sarfi 278– 1080 m³/sek.
orasida oʻzgarib turadi, oʻrta hisobda esa u 568 m³/sekundga (yoki yiliga kariyb
18 mlrd. m³ga) teng. Ohangaron va, ayniqsa, Chirchiq irmoqlarining sugʻorishdan
ortgan suvlari qoʻshilgandan soʻng , S.ning suvi anchaga koʻpayadi. Koʻkbuloq
kuzatish st-yasi yonida (Chirchiq daryosi qoʻshilgan joydan 27 km quyida)
daryoning oʻrtacha koʻp yillik suv sarfi 724 m³/sek. yoki yiliga 23 mlrd. m³ni
tashkil etadi. Koʻkbuloqsan oʻtgach, S.keng oʻzanda yoyilib, osoyishta oqadi,
shuning uchun suvi koʻproq bugʻlanishga va qisman sugʻorishga sarflanadi.
Natijada daryo suvi etagigatomon kamaya boradi. Qiziloʻrda shahriga borganda
daryoning oʻrtacha suv sarfi 673 m³/sek.ga, Gʻazali shahriga yetganda 492
m³/sek.ga va nihoyat, Orol dengiziga borganda 420 m³/sek.ga tushib qoladi.

Daryo oʻzani egribugri va koʻp joylarda orollar hosil qilib, tarmoqlarga ajralib
ketgan. Yumshoq jinslardan tuzilganligi sababli daryo qirgʻoqlari koʻpincha
oʻpirilib tushib, jarlik tusini olgan. 1964 yilda S.ning bu qismida (Chordara
qishlogʻi yonida) katta toʻgʻon qurilib, Chordara suv ombori barpo etilgan. Suv
ombori yonida quvvati 100 ming kVt ga teng boʻlgan GES ham qurilgan. Toʻmenariq
qishlogʻidan quyida daryoning irmoklari pasaya bo~ rib, delta qismiga kelganda
(Gʻazali shahridan oʻtgandan soʻng) deyarli suv sathi bilan tenglashib qoladi.
Qiziloʻrda shahridan bir oz yuqorirokda S.da suv koʻtargich toʻgʻon qurilgan. Bu
toʻgʻon daryoning oʻng va chap sohillaridagi sugʻorish kanallariga suv chiqarib
beradi. Toʻmenariq bilan Jusali t.y. stansiyalari oraligʻida Sdan bir qancha
tarmoklar ajralib chiqadi. Ulardan eng koʻhnasi Qizilqum choʻllari oralab ketgan
Janadaryo bilan Quvondaryo tarmoqlaridir. Bir zamonlar suvga toʻlib toshgan bu
tarmoqlar allaqachon qurib bitgan. Faqat keyingi yillarda ularning ayrim
qismlari tozalanib, sugʻorish kanallariga aylantirildi. Koʻksuv, Chiyli,
Savramboy, Chirkeyli va Qoraoʻzak tarmoklari hozirgi mavjud tarmoqlardir.
Bulardan engyirigi — Qoraoʻzak tarmogʻi Sdan Qoraoʻzak temir yoʻl stansiyasi
yonida ajralib chiqadi va 131 km oqib borgach, Jusali temir yoʻl stansiyasi
yonida yana S.ga qoʻshiladi. Hozirgi vaqtda Qoraoʻzak daryoning bosh oʻzaniga
aylangan, daryo suvining koʻp qismi shu tarmoq orqali oqadi. Qoraoʻzakdan boshqa
tarmoklari ham muhim xoʻjalik ahamiyatiga ega. S.ning quyi oqimidagi 70 ming ga
dan ortiqroq yerni sugʻoradigan 400 ga yaqin ariqkanallar ana shu tarmoklardan
suv oladi.

S. va uning koʻpchilik irmogʻida qurilib ishga tushirilgan gidrotexnik
inshootlar, ayniqsa, yirik toʻgʻonlar, suv omborlari, kattakatta kanallar va
kollektorlar taʼsiri natijasida S.ning oqim miqdori va gidrologik rejimi ancha
oʻzgardi. Mac, keyingi yillardagi kuzatish maʼlumotlariga qaraganda, S.ning
oʻrtacha yillik suv miqdori Xoʻjand yaqinida 476 m³/ sek. ga, daryoning etak
qismida (Gʻazali sh. yonida) esa 158 m³/ sek.ga, tushib qolgan.

S. havzasida obikor dehqonchilik juda qadimdan mavjud boʻlgan. Lekin, 20-asrning
2oʻn yilligigacha oʻzlashtirilgan yerlar, asosan, Fargʻona vodiysi bilan
Toshkent vohasida boʻlgan. Bu yerlar S.ning Fargʻona vodiysidagi irmok/shridan
suv oladigan Andijonsoy, Shaqrixonsoy, Quvasoy. Margʻilonsoy, Oltiariqsoy hamda
Chirchiq va Oqangaron daryolaridan chiqarilgan Zahariq, Qorasuv, Boʻzsuv,
Tanachibuqa va Yordon kabi qad. kanal va ariqlar orqali suv olgan. 1920 yilda S.
havzasida hammasi boʻlib 1200 ming ga chamasida yer sugʻorilgan.

Sugʻoriladigan yerlar maydonini kengaytirish va ularning suv taʼminotini
yaxshilash borasida keyingi 60 yil davomida katta suv xoʻjalik qurilish ishlari
amalga oshirildi: Andijonsoy, Shahrixonsoy, Qorasuv va Boʻzsuv singari qad.
kanallarni yangilash va kengaytirish bilan birga S. havzasida murakkab
gidrotexnik inshootlar sistemasiga ega boʻlgan Katta Fargʻona, Shim. Fargʻona,
Jan. Fargʻona, Katta Andijon kanallari, Oxunboboyev nomli kanal kabi oʻnlab
yirik va yuzlab kichiroq ariqkanallar qazildi. Natijada S. havzasidagi
ariqkanallarning umumiy uz. qariyb 65 ming km ga yetdi. Bu kanallarga muttasil
suv berib turish uchun Sirdaryo va uning irmoklarida juda koʻp toʻgʻon va
gidrotugunlar qurilgan. Norin daryosidagi Uchqoʻrgʻon, Qoradaryodagi
Kampirravot, Teshiktosh, Kuyganyor, S.dagi Farhod Qiziloʻrda va Gʻazali
gidrouzellari shular jumlasidandir.

Yildan yilga tobora koʻproq yerlar sugʻorilishi natijasida ayrim pastqam
joylarni shoʻr va botqoq bosa boshladi. Ana shunday joylarning zaxini qochirish
va yigʻilgan sizot suvlar bilan sugʻorishdan ortgan partov suvlarni daryolarga
tashlash maqsadida S. havzasida 300 dan ortiq kollektor va zovurlar ham qazilgan
(32 ming km). Eng yirik kollektorlar Shim. Bagʻdod, SoʻxIsfara, Sarijoʻga,
Sariqsuv, Yozyovon, Ulugnor, Zambarkoʻl, Shoʻrkoʻl, Asaka, Shoʻroʻzak, Markaziy
Mirzachoʻl va Qorasuv. Suv xoʻjaligi sohasida amalga oshirilgan tadbirlar
natijasida (1970 yillar oxirida) S. havzasida sugʻorilayotgan yerlar maydoni 2,4
mln.ga dan ortib ketdi (2001 yilda 2887 ming ga).

S. havzasidagi sugʻoriladigan yerlarda, asosan, paxta ekiladi. Shuningdek, don,
sabzavot, meva va poliz ekinlari ham yetishtiriladi. Norin daryosida ulkan
Toʻxtagʻul suv ombori, Qoradaryoda Andijon suv ombori, Chirchiqda Chorvoq suv
ombori, S.da Qayroqqum suv ombori qurildi, Katta Namangan va Qizilqum kanallari
kabi magistral sugʻorish kanallari qazildi.

S. va uning irmoqlari koʻplab qishloq va shaharlarni, Fargʻona vodiysi,
Toshkent, Chirchiq, Bekobod va Kiziloʻrda kabi shaharlardagi yirik zavod va
f-kalarni, koʻp sonli sanoat korxonalarini suv bilan taʼminlaydi.

Daryoning uning qayirida qoldiq oʻzanlar oʻrnida hosil boʻlgan koʻpgina koʻllar
bilan birgalikda Oʻzbekiston va Jan. Qozogʻistonda baliqchilikning
rivojlanishidagi ahamiyati ham katta. Bu sohada, ayniqsa, S.ning quyi oqimi va,
shuningdek, Bekobod, Dalvarzin va Arnasoy atrofidagi koʻllar muhim, S.ning quyi
qismi baliqchilikda alohida oʻrin tutadi, u ilgari Orol dengizida ovlanadigan
osyotr, moybaliq, soʻvyan, toʻrta baliq, sazan va vobla kabi qimmatbaho
baliklarning asosiy urchish joylaridan biri edi. S.da 40 dan ortiq baliq turi
yashaydi.



https://uz.wikipedia.org/wiki/Shimoliy_Muz_okeani

Shimoliy muz okeani (avvalgi nomlari: Shimoliy Qutbiy dengiz, Shimoliy Muz
dengizi) — Dunyo okeanining bir qismi, Yevropa, Osiyo va Shim. Amerikaning shim.
qirgʻoqlari oraligʻida. Sh.Shimoliy Muz okeani boʻgʻozlar orqali Atlantika va
Tinch okeanlari bilan tutashgan. Maydoni boʻyicha okeanlar orasida eng kichigi,
14,75 mln. km², suvining hajmi 18 mln. km oʻrtacha chuq. 1220 m, eng chuqur joyi
5527 m (Grenlandiya dengizining shim.sharqiy qismida). Qirgʻoqlari Yevrosiyoning
gʻarbida nisbatan baland, fordli, sharqida delta va laguna tipli, Kanada Arktika
arxipelagida ancha past, tekis. Norvegiya, Barens, Oq, Kara, Laptevlar, Sharqiy
Sibir, Chukotka dengizlari — Yevrosiyo; Grenlandiya, Bofort, Baffin, Linkoln
dengizlari va Gudzon qoʻltigʻi Shim. Amerika materigi qirgʻoqlariga tutash.
Sh.Shimoliy Muz okeani orollari soni boʻyicha Tinch okeandan keyin 2-oʻrinni
egallaydi. Eng yirik orol va arxipelaglar: Kanada Arktika arxipelagi,
Grenlandiya, Shpitsbergen, FransIosif Yeri, Novaya Zemlya, Severnaya Zemlya,
Novosibirsk, Vrangel.

Shimoliy muz okeani - Yer yuzidagi okeanlar orasida eng kichigi. U avvallari
Shimoliy Qutbiy dengiz, Shimoliy Muz dengizi deb ham yuritilgan. Okean Yevropa,
Osiyo va Shimoliy Amerikaning shimoliy qirg‘oqlari oralig‘ida joylashgan. Ushbu
ummon bo'g'ozlar orqali Atlantika va Tinch okeanlari bilan tutashgan. U Dunyo
okeanining 2,8 foizini tashkil etadi. Maydoni — 14,75 million kvadrat kilometr.
Suv hajmi — 17 million kub kilometr. O‘rtacha chuqurligi — 1220 metr. Eng chuqur
joyi — 5527 metr (Grenlandiya dengizining shimoli-sharqiy qismi) Shimoliy muz
okeani orollar soni bo‘yicha Tinch okeanidan so‘ng ikkinchi o‘rinni egallaydi.
Eng yirik orol va arxipelaglari: Kanada Arktika arxipelagi, Grenlandiya,
Shpitsbergen, Franss-Iosif Yeri, Yangi Yer, Shimoliy Yer, Novosibirsk, Vrangel.
Ushbu okean mustaqil ummon sifatida 1650-yilda golland geografi B.Varenius
tomonidan ajratilgan va o'sha davrda Giperborey okeani deb atalgan. 1845-yilda
uni London geografiya jamiyati Shimoliy Muz okeani deb atadi.

Shimoliy muz okeani iqlimi Arktika iqlimiga mansub. Qishda okean markaziy qismi
ustida Arktika antitsikloni (yuqori bosimli hudud), yozda past bosimli hudud
joylashadi. Qishi juda sovuq va shamolli, havo harorati markaziy qismida
o‘rtacha –28 dan –30 darajagacha. Shamol tezligi ba’zan bir soniyada 25
metrgacha yetishi mumkin. Yozi ham sovuq. Katta qismida havo harorati –10 dan
-12 gacha, g‘arbiy chekka qismida qisqa muddat -6, -8 gacha ko‘tariladi. Bulutli
va tumanli kunlar ko‘p bo‘ladi. Yog‘in, asosan, qor shaklida yog‘adi.
O‘simliklari va hayvonot dunyosi Bu yerda fauna va flora turlari qutbga tomon
kamayib boradi. Biroq hamma joyda diatom fitoplanktonlar jadal rivojlanadi,
xususan, Arktika havzasi muzlarida ham. Shimoliy Yevropa havzasida hayvonot
dunyosi turli-tuman bo‘lib, ularning turi 2000 dan oshadi. Baliqlardan seld,
treska, dengiz olabug‘asi, piksha va boshqalar ko‘p uchraydi. Arktika havzasida
oq ayiq, morj, tyulen, narval, beluxa va boshqalar yashaydi.

Shimoiy muz okeanining eng muhim gidrologik xususiyatlaridan biri qishda uning
o‘ndan to‘qqiz qismi muz bilan qoplanishidir. Baffin va Grenlandiya dengizlarida
aysberglar bo‘ladi. Okeanning markaziy qismida 3-4 metr qalinlikdagi ko‘p yillik
muz (pak) maydonlari uchraydi. Muzliklarning umumiy maydoni taxminan 26 ming kub
kilometrni tashkil etadi. Arktika havzasida ko‘chib yuruvchi muz orollari ham
bor. Ularning qalinligi 30-35 metrni tashkil etadi. Biroq so‘nggi vaqtlarda
jahon olimlari tomonidan okeandagi muzliklar maydoni tobora qisqarib borayotgani
aytilmoqda. Xususan, Kolorado universiteti tomonidan sun’iy yo‘ldosh orqali
amalga oshirilgan tahlil ma’lumotlari shuni ko‘rsatadiki, muz maydonlar o‘rtacha
hisobdan 14 foizga qisqargan. Agar vaziyat shu tarzda davom etaversa, 2070-yilga
borib qutb muzliklari yoz davrida butunlay yo‘qolib ketishi bashorat qilinmoqda.

Shimoliy muz okeani dunyoning eng kichik ummoni bo‘lsa-da, jahonning eng xavfli
okeaniga aylanib bormoqda. Bunga sabab shuki, u Sovuq urush davrida radiatsion
chiqindilar makoniga aylanib qolgan edi. Shu sababli endi okean kimyoviy bombaga
aylanib borayapti. Bu haqda Butunjahon tabiatni muhofaza qilish jamg‘armasi
(WWF) ma’lum qilgan. So‘nggi tadqiqotlarga ko‘ra, shimoliy muz okeanida DDT
(dixlordifeniltrixlormetilmetan) ga o‘xshash taqiqlangan pestitsidlar, uni
ishlab chiqaruvchi mamlakatlardagiga nisbatan ancha ko‘pligi aniqlangan.
Shuningdek, ayrim zararli kimyoviy moddalar muzlar tarkibida mavjudligi ma’lum
bo‘ldi. Bunday moddalar baliqlar, tyulen va hatto kitlar yog‘idan ham topilgan.
WWFning ta’kidlashicha, zararli kimyoviy moddalar oqimlar bilan shimol tomonga
harakatlanmoqda. U yerda esa mazkur moddalar muzlab, ma’lum muddatdan so‘ng
erigach, atrof-muhitni zaharlayapti.



https://uz.wikipedia.org/wiki/Seyshell_orollari

Seyshel orollari, Seychelles (Seychelles), Seyshel Orollari Respublikasi
(Seychelles Respublikasi) (Republic of Seychelles) — Hind okeanida, Afrikaning
sharqiy sohili yaqinidagi Seyshel va Amirant o.lari, Aldabra, Farquar va boshqa
orollarda joylashgan davlat. Maydoni 405 km². Aholisi 80,1 ming kishi (2002).
Poytaxti — Viktoriya shahri. (Mae o.da). BMT aʼzosi

Davlat tuzumi. SO. — respublika. Amaldagi konstitutsiyasi 1993 y. 18 iyunda
maʼqullangan va unga keyinchalik tuzatishlar kiritilgan. Buyuk Britaniya
boshchiligidagi Hamdoʻstlik tarkibiga kiradi. Davlat boshligʻi — prezident (1977
yildan Frans Alber Rene), u toʻgʻri umumiy saylov yoʻli bilan 5 y. muddatga
saylanadi. Qonun chiqaruvchi hokimiyatni Milliy majlis, ijrochi hokimiyatni
prezident bilan hukumat amalga oshiradi.

Maorifi. Xalq taʼlimi tizimi ingliz, qisman fransuz tizimlari taʼsirida
shakllangan. 1980 y. 6 yoshdan 15 yoshgacha boʻlgan bolalar uchun majburiy 9
y.lik taʼlim joriy etilgan, u 6 y.lik boshlangʻich va 3 y.lik toʻliqsiz oʻrta
maktabni oʻz ichiga oladi. Zamonaviy taʼlim tizimi 6 y.lik boshlangʻich, 3 y.lik
toʻliqsiz oʻrta va 2 y.lik toʻliqoʻrta maktabdan iborat. Toʻliqoʻrta maktabda
oʻquvchilar ilmiy bilimlarni oʻrganishdan tashqari unumli mehnat bilan ham
shugʻullanadi. Toʻliq oʻrta maktab negizida ped. kolleji, 9 y.lik majburiy
maktab negizida hunartexnika bilim yurtlari ishlaydi. Yoshlar oliy taʼlimni chet
ellarda oladilar. Matbuoti, radioeshittirishi va telekoʻrsatuvi. Gaz. va
jur.lari: "Neyshn" ("Millat", kreol, fransuz va ingliz tillarida chiqadigan
hukumat gaz.), "Ofishl gazett" ("Rasmiy gazeta", hukumat xabarnomasi), "Pipl"
("Xalq", kreol, fransuz va ingliz tillarida nashr etiladigan oylik jur.), "Eko
dez il" ("Orollar aks sadosi", fransuz, kreol va ingliz tillarida chiqadigan
diniy jur.). Seyshel matbuot agentligi, milliy axborot agentligi, 1979 y.
tuzilgan. 1941 yildan ingliz, fransuz va kreol tillarida radioeshittirish olib
boriladi. Hukumat nazoratidagi Seyshel radio va televideniyesi xizmati 1983
yilda tuzilgan.



https://uz.wikipedia.org/wiki/Samarqand_universiteti

Samarqand Davlat Universiteti (SamDU) - Samarqanddagi oliy o‘quv yurti bo‘lib,
keng sohalardagi mutaxassislar tayyorlash hamda ilmiy tadqiqot ishlari bilan
shug‘ullanadi.

Samarqand universiteti, Alisher Navoiy nomidagi Samarqand davlat universiteti
(SamDU) — Oʻzbekistonda ilmiy va pedagog kadrlar tayyorlaydigan yirik oliy oʻquv
yurtlaridan biri. 1927 yil 22 yanvarda Samarqandda Oliy pedagogika instituti
sifatida tashkil etilgan. Dastlab 3 boʻlim (fizikamat., tabiiygeogr. va
ijtimoiyiqtisodiy), 11 oʻqituvchi, 4 kafedra bilan ish boshlagan Institutda
taʼlim 4 yillik boʻlgan. Institut qoshida 1929 yil noyabrda ishchilar fti, 1930
yil yanvarda ishchilar universiteti (kechki va sirtqi) hamda 1 va 2darajali
maktab oʻqituvchilari uchun malaka oshirish instituti tashkil etildi. 1930 yil
22 yanvarda Oliy pedagogika instituti Oʻzbekiston pedagogika akademiyasi
(pedakademiya)ga aylantirildi va u taʼlimning ft tizimiga oʻtdi.

Untda 1930 yildan "Ilmiy asarlar" toʻplami (1998 yildan "SamDU ilmiy tadqiqotlar
axborotnomasi"), 1957 yildan "Samarqand universiteta" gaz. nashr etiladi .

Samarqand universitetining tarixiy ildizi Temuriylar davriga borib taqaladi.
Ilmu-fan, ma'naviyat va ma'rifat targ'ibotchilari bo'lgan Temuriylar
hukumronligi davrida Samarqand mintaqasida va umuman Movarounnahr hududida, fan,
ta'lim taraqqiyoti uchun to'liq ma'nodagi zaminu-asos yaratildi. Sohibqiron Amir
Temur va uning davomchilari tomonidan bunyod etilgan qator madrasa-maktablar,
nafaqat diniy ta'lim maskani bo'lib qolmasdan, ular dunyoviy bilimlar beruvchi
makon ham edi. Ushbu madrasalardagi saboqlarning 70% dan ortig'ini dunyoviy
predmetlar tashkil qilgan. Aslida Abu Ali ibn Sino, Al-Xorazmiy, Zamaxshariy,
Mahmud Qoshgʻariy kabi allomalarni voyaga etkazgan yurtda ta'lim tizimini yanada
taraqqiy qildirish, ilmu-fanni yuksaltirish uchun barcha imkoniyatlar mavjud
bo'lganligi hech qanday bahsni talab qilmaydi.

Oʻzbekiston hkumatining buyrugʻi bilan 1927-yilning 22-yanvar kuni Samarqand
shahrida Oʻzbek Pedagogik Instituti tashkil etildi. 1930-yili universitet nomi
Oʻzbek Davlat Pedagogik Akademiyasiga almashtirildi.

1933-yilda Pedagogik Akademiya va Oʻzbek Davlat tibbiyot instituti huzurida
Oʻbek Davlat Universiteti tashkil etildi.

1941-yilda ushbu universitetga Pedagogika va oʻqituvchilar instituti qoʻshildi.
Oʻsha yili universitetga Alisher Navoiy nomi berildi.

1961-yili Oʻzbek Davlat Universiteti, Samarqand Davlat Universiteti deb
nomlandi.



https://uz.wikipedia.org/wiki/Registon_ansambli

Registon ansambli — Samarqandning Registon maydonida 3 Madrasa (Ulugʻbek
madrasasi, Tillakori Madrasasi, Sherdor Madrasasi) dan iborat meʼmoriy majmua.
Dastlab Ulugʻbek madrasasi (1417—1420 yy) bunyod etilib, keyinchalik qarshisiga
— maydon sharqiga Ulugʻbek xonaqohi (1424 y), shim.ga Mirzoyi karvonsaroyi,
jan.ga Alika Koʻkaldosh Juma masjidi (1430 y) kurdirgan, yonida esa yogʻochdan
xotamkori uslubida masjidi Muqatta va Abusaid madrasasi qurilgan. 15-a.ning
20—40y.larida Registon hashamatli meʼmoriy ansamblga aylangan. 17-a.da Samarqand
hokimi Yalangtoʻsh Bahodir vayrona holatdagi Ulugʻbek xonaqohi oʻrniga Sherdor
Madrasa (1619—1635/36)ni, Mirzoyi karvonsaroyi oʻrniga Tillakori madrasa masjidi
(1646/47— 1659/ 60)ni qurdirgan. Registon ansambli oʻzining rang-barang
koshinkori bezaklari; naqshinkori peshtoqlari, ulkan gumbazlari bilan Oʻrta
Osiyo meʼmorchligining noyob yodgorligi hisoblanadi.

Qadimiy Samarqand shahrining rasmiy markazi Registon maydoni boʻlib, bu erda
uchta madrasa qad koʻtargan: Ulugʻbek madrasasi (1417-1420), Sherdor madrasasi
(1619-1636), Tilla-kori madrasasi (1647-1660). Registon - qadimiy ilm, taʼlim
muassasalari joylashgan joy boʻlib, sharqdagi shahar qurilishi sanʼatining eng
koʻzga koʻrinarli namunalaridan biri hisoblanadi. U haqda Temuriylar faxr bilan:
„Kim bizning kuch- qudratimizga shubha qilsa, kelib biz qurgan binolarni
koʻrsin“, deganlar. 2001- yilda bu uch madrasa UNESCOning butun dunyo
yodgorliklari roʻyxatiga kiritilgan. Registon maydoni- tarixda shaharning
ilm-fan, siyosat va diniy markazi bo’lgan. “Registon ” so’zi “qumloq joy” degan
ma’noni anglatadi. O’rta asrlarda hamma katta shaharlarda markazlar “Registon”
deb atalar edi. Shu nomdagi maydonlar Buxoro, Shahrisabz va Toshkentda ham
bo’lgan. Samarqanddagi maydon esa O’rta Osiyodagi eng mahobatli va tahsinga
sazovor maydonlardan biri edi. Bu maydonda bir necha ming yillik tarix mujassam.
Amir Temur podshohligi davrida Registon Samarqandning markaziga aylantirildi.
Ulug’bek davri (1409-1447)da esa maydon bundan ham muhimroq ahamiyatga ega
bo’ldi. Zamonaviy Registon ansambli o’zida Ulug’bek madrasasi (1417-1420),
Sherdor madrasasi(1619-1636) va Tillakori masjid-madrasasini (1647-1660)
mujassam etadi.



https://uz.wikipedia.org/wiki/Regbi

Regbi (Angliyaning Regbi shaharchasi nomidan) — sport oʻyini. 2 jamoa (har biri
15 kishidan) uz. 27—29 sm boʻlgan tuxumsimon shakldagi toʻp bilan Nsimon
darvozali maxsus maydonchada (kattaligi 95—100x65—68 m) oʻynaydi. Oʻyin (40
min.dan 2 taym davom etadi)dan maqsad — toʻpni bir-biriga qoʻlda (orqaga) yoki
oyoqda (xohlagan yoʻnalishda) oshirib, uni raqib maydonidagi darvoza chizigʻi
orqasiga tushirish yoki darvozaga kiritishdan iborat. Raqibni ushlab yoki yelka
bilan turtib yiqitib, unga xalaqit berish mumkin. Oʻyin qoidasi buzilganda
"olishuv" — toʻp talashish belgilanadi. Koʻp ochko toʻplagan jamoa (toʻpni yerga
tegizish — 4 ochko, to'pni darvozaga kiritish — 3 yoki 2 ochko) yutgan
hisoblanadi. Bu o'yin Qad. Xitoy va Qad. Rimda tarqalgan. Zamonaviy R. o'yini
1823 yilda Angliyada paydo bo'ldi. 1888 yilda R. boʻyicha xalqaro musobaqa
oʻtkazildi. 1900, 1908, 1920, 1924 yilda R. Olimpiada oʻyinlari dasturiga
kiritildi. R. Xalqaro havaskorlar federatsiyasi FLRA (1934 y. tuzilgan)ga 40 dan
ortiq mamlakat aʼzo. 1960 yildan FLRA Kubogi (norasmiy jahon chempionati)
oʻtkaziladi.

R. sporti Oʻzbekistonda 1969 y. "Lokomotiv" jamiyati huzurida vujudga keldi.
1970—71 yillarda Toshkent politexnika institutida R.chilar jamoasi tashkil
qilindi. 1982—91 yillarda R. bo'yicha Jonibekov kubogi musobaqalari oʻtkazildi.
Oʻzbekiston terma jamoasi xalqaro musobaqalar (1988, Buyuk Britaniya, 1989,
Koreya Respublikasi)da ishtirok etdi. Oʻzbekiston R. federatsiyasi (2001 y.
qayta tuzilgan) Osiyo federatsiyasi — ARFU ning aʼzosi. Mamlakatimizda R.
boʻyicha 50 ga yaqin sport ustasi, 200 ga yaqin sport ustaligiga nomzod bor.



https://uz.wikipedia.org/wiki/Qo%CA%BBshma_korxona

Qoʻshma korxona (odatda QK deb qisqartiriladi) ikki yoki undan koʻp taraflar
tomonidan tuzilgan iqtisodiy tashkilotdir.

Qoʻshma korxona - boshqa mamlakatlar firmalari ishtirokida bunyod qilingan,
tashkiliy jihatdan yagona yuridik shaxs sifatida rasmiylashtirilgan korxona.
Qoʻshma korxona oʻzaro manfaatdorlik negizida, hukumatlararo shartnomalar
asosida tashkil qilinib, ishlab chiqarish, ilmiy-ishlab chiqarish, ilmiy-texnika
vazifalarini yechishga qaratiladi. Taʼsischilarning oʻz mulklarini birlashtirish
va badallari hisobiga Qoʻshma korxonaning moliyaviy fondi yaratiladi. Qoʻshma
korxona sanoat, qishloq xoʻjaligi, qurilish, transport, savdo. fan va milliy
iqtisodiyotning boshqa sohalarida tashkil etilishi mumkin. Qoʻshma korxona,
asosan, chet el texnikasi, texnologiyasi, investitsiyasi asosida barpo etilib,
mahalliy xom ashyo va ishchi kuchi hisobiga ishlaydi, oʻz mustaqil balansiga ega
boʻladi, toʻliq xoʻjalik hisobi asosida faoliyat olib boradi. Qoʻshma
korxonaning chet ellik taʼsischisi daromad hissasini oʻz mamlakatiga olib chiqib
ketish (oʻtka-zish) huquqiga ega boʻladi.

Oʻzbekistonda, asosan, mustaqillikdan keyin Koreya Respublikasi, AQSH, Xitoy,
Italiya, Turkiya, pokiston, Germaniya, Rossiya, Ukrai-na, Buyuk Britaniya va
boshqa bir qator davlatlar kompaniyalari va fir-malari bilan hamkorlikda Qoʻshma
korxonalar ishga tushirildi. Avtomobilsozlikda "Oʻz DEUavto" Oʻzbekistonkoreya
(q. Asaka avtomobil zavodi), "SamKoch-avto" OʻzbekistonTurkiya, oltin sanoatida
"Zarafshon-Nyumont" Oʻzbekiston-Amerika, "OʻzBAT" Oʻzbekiston-Buyuk Britaniya
(q. "British Ame-riken Tobakko"), "Sovplastital" Oʻzbekiston-Italiya,
telekamunikatsiya korxonalari va boshqa juda koʻp Qoʻshma korxona faoliyat
koʻrsatmoqda.



https://uz.wikipedia.org/wiki/Qidiruv_tizimi

Qidiruv Tizimi (inglizchada "search engine")- immmmmm reba bu komputerda,
kompyuter tarmog´ida yoki butunjahon web tarmog´ida world wide web saqlanayotgan
ma'lumotlarni qidirishga mo´ljallangan dasturdir. Internet qidiruv tizimi
Information Retrieval systemdan kelib chiqqan. Bu sistema ma´lumotlar bazasi
uchun kalit-so´zlar indeksini yaratib, natijada ushbu kalit-so´z qatnashgan
qidiruv so´rovnomasiga javob sifatida natijalar ro´yxatini ko´rsatish imkoni
paydo bo´ladi.Qidiriv tizimining afzalliklaridan biri bu kerakli ma'lumot yoki
axborotni qisqa vaqt ichida komputer xotirasidan topib uni foydalanuvchiga
yetkazishdir.Qidiruv tizimining asosiy vazifalari, hamda tarkibiy qismlari
quyidagilardir:

Odatda ma´lumotlar qidirish avtomatik ravishda amalga oshiriladi, masalan WWWda
Webcrawler, alohida kompyuterda esa foydalanuvchi belgilagan Indexlar
ro´yxatidan barcha ma´lumotlarni o´qish. Qidiruv tizimi turlari Qidiruv
tizimlarini bir qancha belgilariga ko´ra turlarga ajratish mumkin. Quyidagi
belgilar misol sifatida tanlangandir. Yangi qidiruv tizimini yaratishda ushbu
belgilarning hammasini olish shart emas.

Axborotlar turi Turli xil qidiruv tizimlari turli xil axborot turlarini qidira
oladi. Avvaliga umumiy qilib ma´lumotlar turini ko´rsatish mumkin, masalan,
matn, tasvir, videotasvir, audiofayl va b. Natijalar ham ushbu turlarga bog´liq
holda tartibga solinadi. Matn qidirilganda natija sifatida ushbu matndan
kalit-so´z qatnashgan bir qism ko´rsatiladi. Axborotlar manba´i
Klassifikasiyaning yana bir turi bu qidiruv tizimi topgan axborotning manba´i
hisoblanadi. Ko´pincha qidiruv tizimining nomi axborotlani qaysi manba´dan
qidirishini ko´rsatadi.

Interpretasiya Foydalanuvchining qidiruv so´rovnmasi qidirsh jarayoni
boshlanishidan oldin kerakli qidiruv algoritmiga tushunarli qilib
interpretasiya(tarjima) qilinadi.Bu esa o´z navbatida so´rov sintaksisini imkon
qadar soddaroq qilish va murakkab so´rovlarni bajarish imkonini yaratishga
xizmat qiladi. Ko´plab qidiruv tizimlari matematik mantiqdagi Bul operasiyalari
yordamida turli kalit-so´zlarning mantiqiy birikmasini hosil qila oladi.Natijada
esa ma´lum kalit-so´zga ega web-sahifani topish imkoni paydo bo´ladi. Eng yangi
qidiruv tizimi tabiiy tilni tushunadigan qidiruv tizimini bo´lib, uni semantik
qidiruv tizimi deb atashadi. Eng ko´p qo´llaniladigan qidiruv tizimlarining
belgilari Eng ko´p qo´llaniladigan belgilar kombinasiyasi WWWdan axborot manba´i
sifatida, matnli ma´lumotlar uchun esa HTML-format va qidiruvni amalga
oshirishda esa indeks yaratishdan foydalanadi.So´rovnimani interpretasiya qilish
ko´pincha sodda sintaksisga asoslanga holda amalga oshiriladi. Eng yirik qidiruv
tizimi hosoblanmish Google, Yahoo Search va Microsoft Live Search mana shu
uslubda ishlaydi. Natijani ko´rsatish Qidiruv natijasi ko´rsatadigan sahifa
ko´pgina qidiruv tizimlari tomonidan ikkiga: tabiiy ro´yxat va homiylar
linklariga ajratiladi. Homiylar linklari to´lov asosida qidiruv indeksiga
kiritilgan bo´lsa, tabiiy ro´yxatda qidirilayotgan kalit-so´z qatnashgan
bo´lsagina ko´rsatiladi.Foydalanuvshiga qidiruv tizimidan foydalanishni
osonlashtirih maqsadida natijalar muvofiqlik boy´icha (Ranking) saralanadi,
lekin har bir qidiruv tizimi saralash uchun o´z me´yorlariga egadir. Bu
me´yorlarga quyidagilar kiradi:



https://uz.wikipedia.org/wiki/Pskov

Pskov — RF Pskov viloyatidagi sha-har. Velikaya daryosi boʻyida. Temir yoʻl va
avtomobil yullari tuguni. Aholisi 204,2 ming kishi (1998). P. 12— 13-asrlarda
Novgorod respublikasi tarkibida, 14—15 a.larda Pskov respublikasi knyazligining
markazi boʻlgan. 13—16-asrlarda P. — yirik savdo-iktisodiy va madaniy markaz.
1510 yildan markazlashgan Rossiya davlati tarkibida. 1777 yildan P. noibligi
markazi. P. 1944 yil 23 avg .dan viloyat markazi. 2-jahon urushi davrida
shaharning 94% turar joy binolari vayron kilingan. P. — mu-him sanoat markazi.
Yetakchi tarmogʻi — mashinasozlik. Elektr jihozlari, ra-diodetallar, telefon
apparaturasi va uzok, aloka apparaturasi, sunʼiy va sintetik tola ishlab
chiqarish mashinalari tayyorlanadi. Yengil (tikuvchilik, kunchilik, zigʻir tola)
va oziqovqat sanoati korxonalari bor. Qurilish materiallari ishlab chikariladi.

Ped. instituti, 2 teatr, suratlar galereyasi, Xalk, sanʼati muzeyi,
tarix-badi-iyot va meʼmoriy muzey-qoʻriqxonasi bor. Shaharning eng qad. qismi —
Krom (Pskov kremli). Mirojskiy (1156 yilgacha), Ivanovskiy (1243 yilgacha),
Snetogorskiy (1310) monastirlarining soborlari, Gorkada Vasiliy (1413),
Primostyeda Kosma va Damian (1463), Vzvozda Georgiyning (1494) naqshindor prixod
cherkovlari, Pogankinlarning tosh palatalari (1645 yilgacha).



https://uz.wikipedia.org/wiki/Prometiy

Prometiy (Prometium), Pm — Mendeleyev davriy sistemasining III guru-higa mansub
radioaktiv kimyoviy element, lantanoidlarga kiradi. Tartib raqami 61, eng uzok,
mavjud boʻluvchi izotopining massa soni 145. Suyuqlanish temperaturasi 1080°,
zichligi 7,26 g/sm³. 16 ta izotopi maʼlum. Prometiy tabiiy sharo-itda
topilmagan, yadro reaksiyalarida olinadi. Ilk bor 1947 yilda amerikalik olimlar
Prometiy Marinskiy va Prometiy Glen-denin boshqa elementlarning radioaktiv
izotoplari aralashmasidan bir necha mg|47Rt izotopini ajratib olganlar. Prometiy
afsonaviy bahodir Prometey nomi bilan atalgan. Kimyoviy xossalariga koʻra
neodimga yaqin. Birikmalarida 3 valentli. Oksidlari bor. Atom bombasi
portlaganda hosil boʻladigan l47Pm uzoq mavjud boʻluvchi (T1/2=2,7 yil)
radioaktiv zaharli modda. Prometiyning oksidi Rt2O3, sariq rangli xloridi PmCIj,
qizgʻish rangli nitrati Pm(NO3)3, shuningdek, oksalati Rt2(S2O4)3-10N2O sof
holda olingan. Erimaydigan gidroksidi Rt(ON)3 och-jigarrang jelatinasimon
qoldiq. 247Rt — katta amaliy ahamiyatga ega. Bu izotopning r - parchalanishi u -
nurlanish (yuqori dara-jada kirishuvchan) natijasida roʻy bermaydi. Shu sababli
247Rt bilan ishlaganda himoya ekrani zarur emas. 247Rt lyuminoforlar
tayyorlashda, davomli taʼsir etuvchi nur manbalari hosil qilishda qoʻllanadi,
radioizotop qalinlik oʻlchagichlarda ishlatiladi. 247Pm asosida bir necha yil
ishlaydigan mitti atom batareyalari yasash mumkin.



https://uz.wikipedia.org/wiki/Pop_musiqa

Pop — 1950-yillarda rock and rolldan kelib chiqqan keng tarqalgan musiqa stili.
Pop soʻzi inglizcha „popular“ („mashhur“) soʻzidan kelib chiqqan.

Pop-musiqa [ing . pop (popular) music — ommabop musiqa] — 20-asrda qaror topgan
yengil (koʻngilochar) musiqa uslublarining umumiy ifodasi. Dastlab
(1950-yillarda) fakat rok musiqata nisbatan qoʻllanilgan. Hozirda koʻngilochar
tijoriy musiqaning barcha janr va uslublariga nisbatan ishlatiladi (shlyager,
ritm-end-blyuz, disko, soul, launj va embiyent, xip-xop, elektro-pop va h.k.).
P.-m.ning asosiy tamoyili — turli (jumladan, xalq musiqasi, mumtoz kompozitorlik
ijodi, jaz va boshqalar) musiqa qatlamlariga oid ifodaviy vositalardan
foydalanib muayyan uslubiy qoliplarni yara-tishdan iborat. Bu esa P.-m.
namunalarining idrok etish jarayonini yuqori darajada yengillashtirib, ijodiy
"mahsulot"ning haridorbopligini taʼminlaydi.

„Ommaviy madaniyat“da „Pop (ommaviy)-muzika“ alohida oʻrin tutadi.
„Pop-muzika“ni „Yangi rok“ belgilaydi. „Yangi rok“, taʼbir joiz boʻlsa,
kuchaytirilgan ritmik tuzilmali musiqadir. Yaʼni jazavali ritm, zarb, shovqin
ushbu musiqaning qiyofasidir. Bu musiqa tinglashga, qalbdan huzurlanishga emas,
balki vujud harakatiga, talvasali raqsga yoʻnaltirilgan. „Ommaviy madaniyat“dagi
texnik-ijro vositalari musiqa imkoniyatlarini nihoyatda toraytiradi,
polifonizm — musiqiy sadolar boyligi va rang-barangligini yoʻqqa chiqaradi.

1970-yilda Kaliforniyaning Altamonte shahrida boʻlgan musiqa ­festivalida oʻzini
„pop-muzika“ qiroli hisoblaydigan „Rolling Stounz“ („Aylanayotgan tosh“) guruhi
konserti ana shunday ur-yiqitlar bilan tugab, politsiya bu mojaro oqibatlari
bilan uzoq muddat shugʻullanishiga toʻgʻri kelgan edi. „Pop-muzika“
namoyandalari oʻz „ommaviy“liklarini taʼkidlash uchun sahnadagi
xatti-harakatlari va kiyim-liboslari namoyishida ham — odob-axloq, jamiyatga
ehtirom tuygʻularini rad etib — asosan koʻcha, olomonchilik qonun-qoidalariga
amal qiladilar. Va oʻzlarining kulguli darajada ajralib turadigan shunday
raftorlaridan faxrlanadilar. Bunday holatlarni „pop-muzika“chilar sanʼatdagi
demokratizmning, xalqchillikning tantanasi, deb bilishadi.

„Pop-muzika“ namoyandalari ijro etadigan qoʻshiq matnlari koʻpincha,
sheʼriyatning oddiy talablariga javob bermaydi yoki ular koʻproq koʻchada mavjud
behayo, jargon iboralarga — qadriyatlarni, insoniy ezguliklarni kinoya, mazax
qiladigan soʻzlarga asoslangan. "Pop-musiqa"ning qiroli Maykl Jekson.



https://uz.wikipedia.org/wiki/Pirimqul_Qodirov

Pirimqul Qodirov — oʻzbek yozuvchisi. 1928-yil 25-oktyabrda Turkiston tizma
togʻi etagidagi Kengqoʻl qishlogʻida tugʻildi. 1951-yildan Oʻrta Osiyo Davlat
universiteti (hozirgi OʻzMU) sharqshunoslik fakultetini va 1954-yili Moskvadagi
Adabiyot institutining aspiranturasini bitirgan. Filologiya fanlari nomzodi.
Birinchi kitobi — «Studentlar» 1950-yilda chop etilgan. Yangi avlod oʻzbek
ziyolilarining shakllanishi «Uch ildiz» romanida (1958) tasvirlangan. Roman
1959-yilda Moskvada rus tilida chop etildi.

Yozuvchi tugʻilgan togʻli qishloq hayoti «Qora koʻzlar» (1966) romanida aks
ettirilgan. Pirimqul Qodirov «Qadrim» (1963), «Erk» (1969), «Meros» (1975)
qissalari, «Olmos kamar» (1977) romani muallifi.

Soʻng oʻttiz yil davomida xalqning tarixiy xotirasini uygʻotadigan «Yulduzli
tunlar» (1978), «Avlodlar dovoni» (1988), «Ona lochin vidosi» (2001) nomli
tarixiy romanlarni chop ettirdi. Bobur haqidagi roman oʻzbek tilida 6 marta, rus
tilida 5 marta katta tirajda chop etildi. U hind, urdu, bengal, turk, qozoq,
uygʻur, turkman tillariga oʻgirilgan.

Olim Pirimqul Qodirov «Til va dil» (1973), «Xalq tili va realistik proza» (1974)
singari ilmiy, «Oʻylar» (1971), «Qalb gavhari» (2001) badia kitoblar muallifi.

Pirimqul Qodirov L. Tolstoyning «Kazaklar» qissasi, K. Fedinning «Ilk
sevinchlar», X. Deryaevning «Qismat» romanini oʻzbekchaga tarjima qilgan.

Pirimqul Qodirov 1990—2000-yillarda Oʻzbekiston Respublikasi Oliy Majlisining
fan, taʼlim va madaniyat qoʻmitasining raisi, rais oʻrinbosari vazifasida
faoliyat koʻrsatdi. 1988*yilda Pirimqul Qodirovga «Oʻzbekiston xalq yozuvchisi»
unvoni, 1998 yilda «El-yurt hurmati» ordeni berildi.



https://uz.wikipedia.org/wiki/Olmaota

Olmota (qoz. Алматы́) (1921-yilgacha Verniy; oʻrta asrlarda Almatu) —
Qozog'istonning eng katta shahri. 1929 — 1998 yillarda mamlakat poytaxti. Temir
yoʻl va avtomobil yoʻllari tuguni, 2 aeroport bor. Orqa Ili Olatovi tizmasining
shimoliy yon bagʻri etaklarida, 650– 950 m balandlikda,Tyan-Shan togʻining
shimolida, Qozogʻiston Respublikasining janubiy-sharqida joylashgan. Yanvarning
oʻrtacha haroratii — 8 °C, iyulniki 22,9 °C. Olmota shahrida 1,434,755 kishi
istiqomat qiladi (2011). Olmotaning YaIMi 2010-yili 18,8 mlrd AQSh dollarini,
har bir kishi boshiga hisoblaganda 19 ming AQSh dollarini tashkil qilib,
Qozog'istonning YAIM ining beshdan bir qismini tashkil qiladi.

Shahar aholisining yarmidan oshigʻini qozoqlar tashkil qiladi. Qozoqlardan
boshqa ruslar, uyg'urlar, tatarlar, ukrainlar va boshqalar tashkil qiladi. Chet
elliklarning ichida eng koʻpi turklar. Norasmiy bayonotga koʻra aholi soni 2
millionni, rasmiy bayonot boʻyicha Olmotada aholi 1,5 millionni tashkil qiladi.

Shahar dastavval 1854-yilda Zailiyskoye harbiy istehkomi sifatida qozoqlar
joylashgan Olmaota qalʼasi yonida qurildi. Keyinchalik bu istehkom Verniy deb
ataldi. 1867-yilda Turkiston general-gubernatorligi tarkibida yangi tashkil
etilgan Yettisuv viloyatining markaziga aylandi. U davrda sanoat korxonalari
boʻlmagan, aholining koʻpchiligi dehqonchilik bilan shugʻullangan.

Shaharda mashinasozlik va metallsozlik sanoati („Porshen“, stanoksozlik,
mexanika-tajriba, past voltli apparatura ishlan chiqarish) korxonalari
yetakchilik qiladi. Olmotada Qozogʻiston yengil sanoat korxonalari mahsulotining
28 % ishlab chiqariladi. Toʻqimachilik va moʻyna, ip-gazlama k-tlari,
ip-yigiruv, trikotaj, poyabzal, tikuvchilik fabrikalari faoliyat koʻrsatadi.
Oziq-ovqat sanoati (goʻsht-konserva, un-yorma, makaron fabrikasi, sut, shampan
vinosi, meva-konserva, qandolatpazlik, choy qadoqlash, likyor-araq, vino, pivo,
achitqi zavoddlari) korxonalari mahalliy xom ashyo asosida ishlaydi.
Elektrotexnika zavodi ham faoliyat koʻrsatadi. Qurilish materiallari,
yogʻochsozlik, temir-beton konstruksiyalari va qurilish detallari zavodlari bor.
Olmotaning yoqilgʻi-energetika bazasi Qaragʻandi havzasining koʻmiri, koʻmir va
mazut bilan ishlaydigan issiqlik elektr stansiyalari, Katta Olmasoy daryosidagi
GES kaskadlari, Ili daryosidagi Qopchigʻay GESdir. Olmotada tijorat banklari,
qoʻshma va kichik korxonalar faoliyat koʻrsatmokda.

Qozogʻiston FA, 16 oliy oʻquv yurti, 13 muzey, respublika kutubxonasi. teatrlar,
telemarkaz, shahar mashaqqatga sazovor binolar: Abak nomplagi qozoq opera va
balet teatri (1941), Hukumat uyi (1957), Respublika saroyi (1970), „Qozogʻiston“
mehmonxonasi (1977). Olmotaning turar joy mavzelari bir necha marta zilziladan
qattiq shikastlangan. Oxirgi zilzilalar 1911 va 1921-yillarda sodir boʻldi.
Shuningdek, sel ham vaqt-vaqti bilan ancha ziyon yetkazib turadi. Shu bois selga
qarshi inshootlar qurilgan. Olmota — yirik turistik va sport markazi. Shahardan
janubda Orqa Ili Olatovi turistik zonasi hamda kurortlar bor. Olmota yaqinida
„Medeo“ qishki sport majmui ishlab turibdi.

1993-yilgi qaror boʻyicha shahar nomi rus tilida Alma-Atadan Olmotaga
oʻzgartirildi.

1997-yili Qozogʻiston Respublikasi Prezidenti Nursulton Nazarboyevning farmoni
bilan davlat poytaxti Olmotadan Astanaga koʻchirildi.

1998-yilning 1-iyulida Olmota shahrining mavqei haqida yangi qonun qabul
qilindi. Bu qonun boʻyicha Olmota ilmiy, madaniy, tarixiy, moliyaviy va ishlab
chiqarish markazi boʻldi.



https://uz.wikipedia.org/wiki/Oli_Imron_surasi

Oli Imron surasi (arab. سورة آل عمران, nomining maʼnosi — Imron oilasi) —
Qurʼonning 3-surasi. Madaniy suralardan biri, 200 oyatdan iborat. Bu sura
Qurʼonning 50–76-sahifasida va 3-4-juzida joylashgan. 89-boʻlib nozil boʻlgan.

Ushbu surada Madina shahridagi musulmon jamoatning hijratning ikkinchi yilida
bo‘lib o‘tgan Badr jangi bilan uchinchi yilidagi Uhud jangi mobaynidagi va undan
keyingi davrdagi hayotidan jonli lavhalar tasvirlanadi, hamda bu voqealarga
munosabat bildirilib, hukmlar bayon qilinadi.

„Oli Imron“da dinning asoslaridan bo‘lgan ikki narsa batafsil yoritiladi:
birinchisi — aqida va Allohning birligiga aloqador dalilu hujjatlar;
ikkinchisi — shariat qonunlari va xususan, Alloh yo‘lidagi kurash — jihodga
taalluqli amru farmonlar.

Agar Baqara surasida ahli kitoblarning yahudiy qavmi va ularning kirdikorlari
haqida so‘z ketgan bo‘lsa, „Oli Imron“da ahli kitoblardan bo‘lgan nasroniylar
to‘g‘risida so‘z boradi va ularning Iyso alayhis-salomni xudo deb eʼtiqod
qilishlari xato ekanligi ochiq-ravshan dalillar orqali batafsil yoritiladi.
Shuningdek, ularning ichida Qurʼon va Muhammad alayhis-salomning
payg‘ambarliklarini inkor qiluvchilar ham borligi aytilib, bunday munkirlarga
aniq xujjatlar bilan javob qilinadi.

Kimda-kim Islomdan o‘zga din istasa, bas (uning „dini“ Alloh huzurida) hargiz
qabul qilinmaydi va u oxiratda ziyon ko‘rguvchilardandir. (85)



https://uz.wikipedia.org/wiki/O%CA%BBzbekiston_Respublikasining_Konstitutsiyasi

Oʻzbekiston Respublikasining Konstitutsiyasi — Oʻzbekiston Respublikasining
asosiy qonuni, oliy yuridik kuchga ega boʻlgan siyosiyhuquqiy hujjat. 1992 yil 8
dek.da 12chaqiriq Oʻzbekiston Respublikasi Oliy Kengashining 1 1sessiyasida
qabul qilingan. "Oʻzbekiston Respublikasining davlat mustaqilligi toʻgʻrisida"gi
Konstitutsiyaviy qonun (1991 yil 31 avg .) ushbu Konstitutsiya uchun asos boʻlib
xizmat qilgan. Mustaqil Oʻzbekistonning birinchi Konstitutsiyasini yaratish
gʻoyasi ilk bor 1990 yil 20 iyunda boʻlib oʻtgan mamlakat Oliy Kengashining
2sessiyasida ilgari surilgan. Ushbu sessiya Prezident I.A.Karimov raisligida 64
kishidan iborat Konstitutsiyaviy komissiyani tuzish toʻgʻrisida qaror qabul
qilgan. Uning tarkibiga deputatlar, Qoraqalpogʻiston Respublikasi va
viloyatlarning vakillari, davlat hamda jamoat birlashmalari, korxonalar va
xoʻjaliklarning rahbarlari, huquqshunos olimlar va mutaxassislar kirgan. Oliy
Kengashning 10sessiyasida komissiya tarkibi qisman yangilangan. Komissiya ishlab
chiqqan loyiha matbuotda eʼlon qilinib, keng muhokama etilgan. Konstitutsiyaviy
komissiya umumxalq muhokamasi yakunlarini koʻrib, loyihani tuzatib va maʼqullab
Oliy Kengash sessiyasida koʻrib chiqishga tavsiya qilgan. Loyiha Oliy Kengash
sessiyasida ham moddamamodda muhokama etilgandan soʻng qabul qilingan. 2002 yil
27 yanvarda oʻtkazilgan umumxalq referendumi natijalariga koʻra hamda uning
asosida qabul qilingan 2003 yil 24 apreldagi Oʻzbekiston Respublikasining
Qonuniga muvofiq, Konstitutsiyaning XVIII, XIX, XX, XXIII boblariga tuzatish va
qoʻshimchalar kiritilgan.



https://uz.wikipedia.org/wiki/O%CA%BBzbekiston_Respublikasi_Davlat_Gerbi

Oʻzbekiston Respublikasining Davlat Gerbi — Oʻzbekiston Respublikasi rasmiy
davlat ramzi. 1992-yil 2-iyulda qabul qilingan. Davlat gerbi — davlat
mustaqilligining ramzlaridan biridir.

Davlat gerbi dumaloq koʻrinishga ega boʻlib, bu shaklning soʻl tomoni
rizq-roʻzimiz timsoli — bugʻdoy boshoqlaridan, oʻng tomoni esa oʻzbekning
dongʻini dunyoga taratgan bebaho boyligimiz — chanoqlari ochilgan gʻoʻza
shoxlaridan iborat chambarga oʻralgan, uzoqdagi togʻlar va daryolar manzarasida
gullagan vodiy uzra quyosh zarrin nurlarini sochib turadi, ayni paytda bu
Oʻzbekistonning serquyosh mamlakat ekanligini ham bildiradi. Gerbning yuqori
qismida esa Oʻzbekiston ozodligining ramzi sifatida sakkizburchak yulduz, uning
ichki qismida yarimoy va yulduz, markazida — baxt va erksevarlik ramzi —
qanotlarini yozgan Xumo qushi tasvirlangan. Gerbning pastki qismida Oʻzbekiston
Respublikasi davlat bayrogʻini ifoda etuvchi chambar tasmasiga „Oʻzbekiston“ deb
yozib qoʻyilgan.



https://uz.wikipedia.org/wiki/Nemislar

Nemislar (oʻzlarini doyche deb ataydilar) — xalq, Germaniyaning asosiy aholisi
(74,6 mln. kishidan ortiq). Umumiy soni 86 mln. kishi (1990-yillar oʻrtalari),
jumladan, Rossiya Federatsiyasida 843 ming kishi, Qozogʻistonda 958 ming kishi
(1990-yillar oʻrtalari). Nemis tilida soʻzlashadi. Dindorlari — protestantlar
(asosan, lyuteranlar) va katoliklar.

Nemis xalqining etnik asosini milodiy 1-ming yillik oʻrtalarida Reyn va Oder
daryolari oraligʻida yashagan qad. german qabilalari: franklar, sakslar,
bavarlar, alemannlar, tyuringlar, tevtonlar, kimvrlar qabilalari ittifoqlari
tashkil etgan. Bu ittifoq namoyandalari 10-asr ga kelib oʻzlarini — "tevtonlar"
deb atay boshlaganlar. N. 9-asrda elat boʻlib shakllangan. Nemis xalqining
shakllanishi jarayonida (12—13-asrlar) gʻarbiy slavyan (polab) va Bol-tiqboʻyi
qabilalari (prusslar va ularga qardosh litva qabilalari) ham qatnashgan. 1871
yilda Prussiya yetakchiligida Germaniyaning siyosiy va iktisodiy birlashuvi
nemis millatining shakllanishini, asosan, nihoyasiga yetkazgan. N.ning
aksariyati yuksak rivojlangan sanoat va xizmat koʻrsatish sohasida band.



https://uz.wikipedia.org/wiki/Mosh

Mosh (Phaseolus aureus) — dukkakdoshlar oilasiga mansub bir yillik dukkakli
ekin; loviya turlaridan biri. Hindiston, xitoy va eron kenja turlariga
boʻlinadi. M.ning vatani — Jan.gʻarbiy Osiyo, miloddan avvalgi 4—3ming yillikda
ekila boshlagan. Hozir M. Oʻrta Osiyoda, Hindiston, Pokiston, Afgʻoniston, Eron,
Xitoy, Yaponiya va boshqa mamlakatlarda ekiladi. Oʻq ildizi tuproqqa 1,5
metrgacha kirib boradi, azot toʻplaydigan tuganaklar hosil qiladi. Sershox
poyasi 20—100 sm yoyilib, tik yoki chirmashgan holda oʻsadi, barglari keng ,
yirik. Guli ikki jinsli, kapalaksimon, barg qoʻltiklarida 3—12 ta boʻlib
joylashadi, rangi sariq yoki sargʻish-yashil. Mevasi dukkak, ingichka,
silindrsimon, uz. 6— 18 sm, ichida 6—15 ta urugʻ boʻladi. Urugʻi sariq, yashil
va qora; 1000 dona urugʻi vazni 40—80 g . M. issiqsevar, urugʻi 12—15° haroratda
5—7 kunda unib chikali. Maysalari —1°, —2° da nobud boʻladi. M. namsevar
oʻsimlik. Urugʻining koʻkarib chiqishi uchun vazni barobarida suv berish kerak.
Ayniqsa, shonalash davrida suvni koʻp talab qiladi. Soya joylarda yaxshi
rivojlanmaydi. Unumdor oʻtloqi tuprokda yaxshi oʻsadi. Asosan, oʻzidan
changlanadi. Oʻzbekistonda doni bahorda ekilgani 85—95, yoz oxirida ekilgani
60—65 kunda yetiladi. Hosil dukkaklarining 75—80% pishganda yigʻiladi. Doni
tarkibida 24— 28% oqsil, 46—50% kraxmal, 2—4% moy va vitaminlar bor. M.
oziq-ovqatda qoʻllaniladi, oson hazm boʻladi, unidan makaron tayyorlashda
foydalaniladi. Koʻkati chorvachiliqsa toʻyimli ozuqa, poyasidan silos bostirish
mumkin.

Kasall iklari : fuzarioz, bakterioz, askoxitoz, sariq mozaika; zararkunandalari:
chertmakchi qoʻngʻizlar, yalangʻoch shilliq qurt, dala qandalasi.

Mosh Vigna radiata oʻsimligining urugʻidir. Vatani — Hindiston yarimoroli.
Moshguruch, moshxoʻrda kabi taomlarning asosiy masalligʻidir.



https://uz.wikipedia.org/wiki/Mo%CA%BBg%CA%BBullar_davlati

Moʻgʻullar davlati - 13-asrning 1-yarmida Chingizxon va uning vorislarining
istilochilik urushlari natijasida barpo etilgan davlat. 1206 yil bahorda
Moʻgʻulistondagi turli toifa qabilalar sardorlarining qurultoyida Temuchin xon
etib tayinlangan va unga "Chingizxon" ("Ulugʻ xon") deb nom berilgan, tashkil
etilgan davlat "Yakka mongol ulus" deb atalgan. Chingizxon hokimiyatni
mustahkamlash yoʻlida bir qancha islohotlar oʻtkazgan. Jumladan, ming oilani bir
maʼmuriy birlikka boʻlishga asoslangan va harbiy tus berilgan yangi maʼmuriy
tuzum joriy etilgan. Unga koʻra, Chingizxonga tobe boʻlganlar jami 95 ta "ming
oila" birligiga boʻlib chiqilgan va bularning har biriga urush davrida
Chingizxonga sadoqat bilan xizmat koʻrsatgan kishilar boshliq qilib tayinlangan.
Lekin amalda ayrim mingliklar bir necha ming oiladan iborat ham boʻlgan.
Min-gliklarni tashkil etishda imkon boricha bir toifadagi qardosh avlodlarni va
qabilalarni bir-biridan ajratmaslikka eʼtibor berilgan. Mazkur "ming oila"lar,
oʻz navbatida, gʻarbiy "oʻng qanot" va sharqiy "soʻl qanot", markaziy va
togʻliklar kabi 4 qismga boʻlingan. har bir ming oila yuzlikka va oʻnlikka
boʻlingan. Aholini roʻyxatga olish ishlari amalga oshirilgan. 15 yoshdan 70
yoshgacha boʻlgan erkaklar harbiy xizmatga yaroqli deb topilgan. Qoʻshinda
qattiq tartib oʻrnatilgan, qonunbuzarlar uchun qattiq jazo, qonun ustuvorligini
himoya qilganlarga esa hurmat bildirilib, mukofot belgilangan. Savdo yoʻllari,
avvalambor Buyuk ipak yoʻlining xavfsizligini taʼminlab, undan toʻla
foydalanishga eʼtibor berilgan. Bu tadbirlar Chingizxon hokimiyatini
mustahkamlashda ijobiy samara bergan.

Chingizxon moʻgʻullardan koʻp sonli yaxshi qurollangan, qattiq institutizomga
asoslangan va uyushgan qoʻshin tuzadi. 13-asr muallifi Juvayniyning yozishicha,
osoyishtalik davrida chorvachilik bilan mashgʻul boʻlgan barcha moʻgʻul aholisi
muqoraba eʼlon qilinishi bilan tezda oʻn, yuz, ming , oʻn ming jangchi — tuman
boʻlinmalaridan iborat muntazam qoʻshinga aylantirilardi. Har bir jangchi harbiy
yurish vaqtida oʻzita zarur boʻladigan qurol-yarogʻ, turli an-jomlar va
ot-ulovlarini oldindan tayyorlab qoʻyishga majbur boʻlgan. Qoʻshin yuzboshi,
mingboshi, tumanboshilar tomonidan boshqarilgan. Tuman boʻlinmalariga, odatda,
shahzodalar qoʻmondonlik qilgan. Asosiy qoʻshindan tashqari, Chingizxon
ixtiyorida harbiy zodagonlardan tuzilgan maxsus gvardiya ("keshik") ham tashkil
etiladi. Bu gvardiya faqat favqulodsa sodir boʻladigan xavf-xatarga qarshi
tashlanardi. Davlat maʼmuriyatini markazlashtirish maqsadida Chingizxon
Qoraqurum qalʼasini oʻz imperiyasining poytaxtiga aylantiradi. Xatsavodga
mutlaqo ega boʻlmagan, madaniyati ni-hoyatda tuban moʻgʻullar davlat boshqaruv
ishlarida uygʻurlardan hamda musulmon savdogarlaridan foydalandilar. Chingizxon
va noʻyonlarining maslahatchilari, mirzolari va baʼzi bir mulk maʼmurlari,
asosan, uygʻurlardan boʻlgan. Mac, Sharqiy uygʻurlar xoni Idiqut (Saodatbek)
xonning yaqin doʻsti va maslahatchisi edi. Tashatun ismli uygʻur esa davlat
muhrdori lavozimini hamda shahzodalarni xatsavodga oʻrgatuvchi ustod vazifasini
bajargan. Chingizxon tarqoq jangari moʻgʻul urugʻlarini birlashtirgach,
tajo-vuzkorliksiyosatini yurgizdi (q. Moʻgʻullar istilosi). Zabt etilgan oʻlka
va viloyatlarni Chingizxon 1224 yilda oʻgʻillari va nabiralariga taqsimlab
berdi. Jan. Sibir, Dashti Qipchoq, Volga boʻyi, Xorazm va Darbandgacha boʻlgan
oʻlka Chingizxonning toʻngʻich oʻgʻli Joʻjiga (uning vafotidan keyin esa,
nabirasi Botuga meros boʻlgan) topshirildi, Sharqiy Turkiston, Yettisuv va
Mo-varounnahrga uning 2-oʻgʻli Chigʻatoy ega boʻldi. Chingizxon oʻz vatani
Moʻgʻulistonni, shuningdek, Xitoyni 3-oʻgʻli va vorisi Oʻqtoyga berdi. Kenja
oʻgʻli Tulugʻa esa Xuroson, Eron va Hindiston tegdi. Shunday qilib, moʻgʻullar
bosib olingan viloyatlarni uluslarga taqsimlab boshqarishga kirishadi.



https://uz.wikipedia.org/wiki/Minnesota

Minnesota - AQShning shim. qismidagi shtat. Maydoni 218,6 ming km². Aholisi 5,01
mln. kishi (2002). Maʼmuriy markazi — Sent-Pol shahri Buyuk koʻllardan gʻarbda
joylashgan. Yer yuzasi oʻrqirli tekislik. Iqlimi moʻʼtadil kontinental iqlim.
Yanv.ning oʻrtacha temperaturasi 10—15°, iyulniki 17—22°. Yillik yogʻin 700 mm
gacha. Asosiy daryosi — Missisipi. Shim.-sharqida igna bargli oʻrmonlar
saqlangan; 10 mingdan ortiq koʻl bor. Temir rudasi (mamlakatda olinadigan
rudaning 60%) qazib olinadi. Yetakchi sanoat tarmoqlari: qora metallurgiya,
mashinasozlik (jumladan, vagonsozlik va kemasozlik). Harbiy, koʻnteri,
oziq-ovqat sanoati korxonalari bor. Asosiy sanoat markazlari — Sent-Pol,
Minneapolis, Dulut-Syupirior. Qishloq xoʻjaligida chorvachilik (sut-goʻsht
chorvachiligi) rivojlangan. Shtat sariyogʻ, quruq sut, pishloq ishlab chiqarish,
kurka goʻshti yetishtirish boʻyicha mamlakatda yetakchi oʻrinni egallaydi.
Bugʻdoy, makka-joʻxori, lavlagi, dukkakliklar, zigʻir ekiladi. Koʻllar va
Missisipi da-ryosida kema qatnaydi. Porti — Dulut-Syupirior.

Minnesota - Amerika Qo`shma Shtatlardan biri. Poytaxti - Saint Paul shahri. AQSh
ittifog`iga 11 may 1858 yilda kirgan, undan oldin - Minnesota Territory.



https://uz.wikipedia.org/wiki/Materializm

Falsafada materializm atamasi ostida faqatgina materiya va/yoki energiya mavjud
ekanligini taʼkidlovchi dunyoqarash tushuniladi; materializmga koʻra barcha
narsalar materiya yoki energiyadan iborat, barcha fenomenlar (jumladan, idrok)
ham materiya-energiya oʻzaro taʼsirlashidan kelib chiqadi. Boshqacha aytganda,
yagona substansiya materiya boʻlib, voqeʼlik energiya va materiya holatlari
bilan bir xil.

Materializm (lot. materialis — moddiy) — falsafadagi asosiy oqimlardan biri;
moddiy, tabiiy, jismoniy olamning obʼyektiv ravishda, yaʼni uning iroda, ruh,
ongga bogʻliq boʻlmagan holda mavjudligini va ularga nisbatan birlamchiligini
taʼkidlashga asoslangan falsafiy taʼlimot. Idealizmnit muqobili. M. ruhiy
hodisalar va qadriyatlarning mustaqil mavjudligini inkor etadi va ularni
olamning birlamchi boʻlgan moddiy asosi rivojining oliy darajasida vujudga
keladigan xossa va munosabatlari tarzida talqin qiladi. M.ning gno-seologik
(bilishdagi) ildizini amaliyot, insonning voqelikni oʻzgartirishga qaratilgan
olamshumul tarixiy tajribasi tashkil etadi.

Aksariyat faylasuflar materializm fizikalizmga sinonim, deydi. Biroq
materializmning materiyani „inert, shakl va harakati mavjud“ deydigan klassik
taʼrifi gravitatsiya kabi hodisalarni izohlay olmaydi. Yangi materializm
materiyaning taʼrifini kengaytirib, fizikaga mos keldi.

Materializmga yaqin dunyoqarashlari sirasiga shuningdek metodologik naturalizm
(masalan, „fan bilan shugʻullanish uchun fizikalizmni haq, deb qabul qilish
kerak“) va metafizik naturalizm (masalan, „falsafa va fan fizik borliqqa koʻra
ishlashi kerak“) kiradi.

Materializmdan farq qiluvchi dunyoqarashlar qatoriga idealizm, ayrim monizm
shakllari, dualizm va pluralizm kiradi.



https://uz.wikipedia.org/wiki/Mas%CA%BCuliyati_cheklangan_jamiyat

Masʼuliyati cheklangan jamiyat (qisqartmasi: MChJ) xoʻjalik shirkatining bir
boʻlib, uning mulki (kapitali) muassislar orasida tegishli nizomlarda
koʻrsatilganidek taqsimlanadi.

Masʼuliyati cheklangan jamiyat — aʼzolari jamiyat majburiyatlari boʻyicha faqat
oʻzlari qoʻshgan ulush doirasida javobgar boʻladigan jamiyat. Ikkitadan kam
boʻlmagan jismoniy yoki yuridik shaxslarning kelishuviga koʻra, umumiy xoʻjalik
faoliyati bilan shugʻullanish maqsadida ularning ulushlarini qoʻshish yoʻli
bilan tashkil etilishi mumkin. Bunday jamiyat yuridik shaxs hisoblanadi. Jamiyat
tarkibida yuridik shaxs boʻlgan ishtirokchilar oʻz mustaqilligini va huquqiy
shaxsligini saqlab qoladilar. Jamiyat mablagʻlari qatnashuvchilarning ulushi
hisobidan shakllantiriladi. Muomalaga aksiyalar chiqarmaydi. Jamiyat aʼzolariga
pay guvohnomalari beriladi. Jamiyat aʼzosi oʻz ulushini boshqa shaxsga faqat
jamiyat roziligi bilan oʻtkazishi, sotishi mumkin. Bunday jamiyatlar turli
mamlakatlarda turlicha nomlanadi Mas., AQSH va Angliyada — Ltd. va LLC,
Germaniyada — GmbH (Gesellschaft mit beschränkter Haftung), Fransiyada — SA va
SARL va boshqa



https://uz.wikipedia.org/wiki/Markaziy_Osiyo

Markaziy Osiyo - Osiyo materigining ichki qismidagi tabiiy oblast. Maydoni 6
mln. km². Shim. va gʻarbiy chekkasi Mongoliya, XXR bilan RF oʻrtasidagi davlat
chegarasigacha boʻlib, sharqi Katta Shinjon, jan. esa Tibet hududidagi Sangpo
(Brahmaputra) daryosi va Hind daryosining yuqori qismi bilan oʻralgan. M.O.
dengiz sathidan ancha baland joylashgan. Relyefi kenglik boʻylab choʻzilgan togʻ
tizmalari (Mongoliya Oltoyi, Xangay, Xentey, Tyan-shan, Nanshan, Kunlun) va keng
hamda ancha chuqur botiklar (Jungoriya, Gʻarbiy Mongoliyadagi Katta Koʻllar
soyligi, Tarim, Saydam)dan iborat. Ayrim joylarida mutlaq balandlik dengiz
sathidan past (mas, Turfon botigʻi — 154 m). Qum va shagʻalli baland
tekisliklar, kichik togʻ koʻp. Iqlimi hamma yerda keskin kontinental, choʻl
iqlimi; yogʻin kam, yiliga oʻrtacha 100–200 mm, markaziy qismlarida 10–30 mm,
chekkalarida 300– 400 mm, jan.-sharqida, Tibet togʻlarining chetlarida 1000 mm
va undan ham koʻproq. Qishda antitsiklon taʼsirida qattiq sovuq boʻladi,
yanvarning oʻrtacha temperaturasi —10°, —25°, eng past temperatura —50°, —52°.
Tyanshan, Nanshan, Qoraqurum togʻlarida muzliklar bor. Selenga, Irtish, Xuanxe,
Yanszi, Brahmaputra, Hind, Mekong , Tarim, Xaydikgol, Kobdo, Tes, Manas, Urungu,
Edzin-gol daryolari togʻlardan boshlanadi. Chuchuk suvli eng katta Xubsugul oqar
koʻlining maydoni 2620 km², eng chuqur joyi — 238 m. M.O.da Gobi, Takla-. Makon,
Alashan va boshqa choʻllar katta maydonni egallagan. Choʻl va chala choʻllar
baland togʻlargacha koʻtarilib boradi. Balandlik mintaqalari Nanshanning sharqiy
qismida, sharqiy Tyanshanning shim. yon bagʻirlarida va Mongoliya
Oltoyiningjan.-gʻarbiy yon bagʻirlarida uchraydi. Xangay, Xentey togʻlari va
Tibet togʻligining jan.-sharqiy chetlarida anchagina oʻrmonlar bor.

Markaziy Osiyo deganda, Sovet Ittifoqi parchalangandan keyin mustaqillikka
erishgan beshta musulmon respublikalar: Qirg‘iziston, Qozog‘iston, Tojikiston,
Turkmaniston va O‘zbekiston nazarda tutiladi.

Sovetlar davrida bu hududga O‘rta Osiyo va Qozog‘iston atamasi qo‘llanilgan.
Lekin, 1991 yilda mustaqillikka erishilgandan keyin, ham ushbu davlatlar, ham
horijiy davlatlar Markaziy Osiyo atamasini qo‘llana boshlashdi. 1992 yilda besh
davlat rahbarlari rasmiy uchrashuvida Markaziy Osiyo atamasini qabul qilishdi.
Hozirda, bu atama dunyo hamjamiyati tomonidan qabul qilingan. Aksariyat halqaro
tashkilot va tadqiqot institutlarida, Markaziy Osiyo bo‘limlari ochilgan.

Lekin, geografik nuqtai nazardan yondoshilsa, Markaziy Osiyoga Afg‘oniston,
Mo‘g‘uliston va Xitoyning Uyg‘ur viloyatlari ham kiradi. Bundan tashqari
„Greater Central Asia“ yoki, Kengroq Markaziy Osiyo atamasi bo‘r. Bu hududga,
bazi siyosatchilar va tadqiqotchilar, ushbu zikr etilgan davlatlardan tashqari,
Eron, Ozarbayjon, Turkiya, hatto Hindistonning bazi qismlarini ham qo‘shishadi.



https://uz.wikipedia.org/wiki/Luvr

Luvr (frans. Musée du Louvre ) — dunyoning eng yirik badiiy muzeylaridan biri.
Avval qirollar qasri boʻlgan Luvrning binosi Parijning markazida, poytaxtning
1-munisipal okrugida joylashgan.

Luvr (Louvre) — jahondagi eng yirik muzeylardan. Parijdagi mashhur meʼmoriy
yodgorlik — sobiq qirollik qarorgohi binosida joylashgan. 1791 yilda Inqilobiy
Konvent dekreti bilan milliy badiiy muzey sifatida asos solingan va 1793 yil 8
noyab.dan omma uchun ochilgan. L. fondini sobiq qirollik toʻplami, shuningdek,
monastir, cherkov va aslzoda oilalarning musodara qilingan toʻplamlari tashkil
qildi; Napoleon yurishlarida qoʻlga kiritilgan, turli davlatlardan sotib
olingan, koʻplab hadya qilingan sanʼat asarlari bilan boyib bordi. Muzey 6
boʻlimdan iborat: tasviriy va amaliy sanʼat, qaykaltaroshlik (oʻrta asrlar,
Uygʻonish davri, keyingi davr), Yunon va Rim yodgorliklari, Kad. Sharq
yodgorliklari, Qad. Misr yodgorliklari. Bular orasida Sharq yodgorliklari dunyo
boʻyicha muhim ahamiyatga ega; fransuz sanʼati (ayniqsa, kartinalar galereyasi)
juda mukammal. L.da jahonga mashhur (Mikelanjelo, Leonardo da Vinchi, Rafael,
Titsian, Rembrandt, Rubens va boshqalar) nodir sanʼat asarlari toʻplangan. Muzey
ekspozitsiyasi xronologik tartibda va milliy maktablar tarzida, hadya etilgan
yirik xususiy toʻplamlar alohida joylashtirilgan.

L. binosi Parijning tarixiy qismidagi asosiy meʼmoriy yodgorlik boʻlib, 13-asr
boshi — 14-asr larda eski qasr oʻrniga qurilgan. 1546—74 yillarda meʼmor P.
Lesko renessans usulida saroy qurgan, haykaltaroshlik bezaklarini J. Gujon
ishlagan. Binoni kengaytirish va qayta qurish (J. Lemersye, 1624 yildan; L.
Levo, 1661—64; K. Perro, 1667—74; L. Viskonti va E. Lefyuel, "Yangi L.",
keyinchalik Kartinalar galereyasi) 20-asrning oxirlarigacha davom etdi.

Ilk marotaba muzey eshiklari omma uchun Fransuz Revolutsiyasi davrida 1793-yili
8 noyabrda ochilgan. Uning minglab kartina va haykaltaroshlik namunalari ichida
Gioconda (Mona Lisa), Milosslik Venera, Samofrakiyalik Nika kabi mashhur
asarlar, Rembrandt, Tizian va Leonardo da Vinci kartinalari bor.



https://uz.wikipedia.org/wiki/Lazer

Lazer kogerent nurlanish chiqaruvchi elektr-optik qurilmadir. Atama inglizcha
"laser" qisqartmasidan kelib chiqib, Light Amplification by Stimulated Emission
of Radiation (majburiy nurlanish yordamida yorugʻlikni kuchaytirish), deb
yoyiladi. Tipik lazer divergensiyasi past va toʻlqin uzunligi qatʼiy cheklangan
(yaʼni, monoxrom) yorugʻlik chiqaradi.

Lazer (ing . laser; Light Ampliﬁ cation by Stimulated Emission of Radiation —
majburiy nurlanish yordamida yorugʻglikning kuchayishi maʼnosini anglatadigan
soʻz birikmalarining bosh harflaridan olingan), optik kvant generator —
ultrabinafsha, infraqizil va koʻzga koʻrinadigan soha diapozondagi
nurlanishlarni hosil qiluvchi qurilma; kvant elektronikadagi asosiy
qurilmalardan biri. Birinchi L. 1960 yilda yoqutda amerikalik olim T. Meyman
tomonidan yaratilgan. Ishi atom va molekulalarning majburiy nurlanishiga
asoslangan. L. har xil energiya (elektr, yorugʻlik, kimyoviy, issiklik va
h.k.)ni optik diapozondagi kogerent elektromagnit nur energiyasiga aylantirib
beradi. U 3 element — energiya manbai, aktiv muhit (modda), teskari
bogʻlanishdan iborat (agar L. kogerent nurni kuchaytirish uchun xizmat qilsa,
teskari boglanish zarur emas). L. boshqa yorugʻlik manbalardan kogerentligi,
monoxromatikligi, juda kichik burchak ostida yoʻnalganligi bilan, nur
kuvvatining katta spektral zichlikka, juda yuqori tebranish chastotasiga egaligi
bilan farqlanadi. Aktiv muhitga koʻra, L. quyidagi guruhlarga boʻlinadi: 1)
qattiq jism va suyuqlikdan tayyorlangan L; 2) gazli L; 3) yarimoʻtkazgichli L.
Bulardan tashqari, eksimer, kimyoviy va h.k. L. xillari ham bor. L.da teskari
bogʻlanish optik rezonator (ikki koʻzgu) yordamida amalga oshiriladi. Koʻzgular
orasiga aktiv modda joylashtiriladi. Nur toʻlqini koʻzgulardan qaytib, yana
aktiv moddadan oʻtadi, unda majburiy oʻtishlarni yuzaga keltiradi. Koʻzgulardan
biri qisman shaffof boʻlib, u cheksiz koʻp oʻtishlardan keyin kuchaygan nurni
tashqariga chiqib ketishiga xizmat qiladi.

Lazer lazer moddasi va unga energiya yigʻib beruvchi optik chuqurdan iborat
boʻladi. Lazer moddasi sifatida muayyan optik xossalarga va erkin elektronlarga
ega modda (gaz, suyuqlik, qattiqlik) ishlatilishi mumkin. Optik chuqur esa (eng
oddiy holda) ikki koʻzgudan iborat boʻlib, yorugʻlik ular orasida joylashgan
lazer moddasidan oʻtib turadi. Bunda koʻzgulardan biri yarim shaffof boʻlib,
undan lazer nuri sizib chiqadi.



https://uz.wikipedia.org/wiki/Kutubxona

Kutubxona (arab. kutub - "kitoblar", fors. xona - "uy") axborot yigʻiladigan
joydir. Bunda axborot kitob, gazeta, jurnal, video- va audiotasma, optik disk va
hk shaklda boʻlishi mumkin. Kutubxonalar tashkilot (jamoat) yoki jismoniy shaxs
(shaxsiy kutubxona) tomonidan tashkil etilishi mumkin.

Kutubxona — bosma va ayrim qoʻlyozma asarlardan ommaviy foydalanishni
taʼminlovchi madaniy-maʼrifiy va ilmiy muassasa; muntazam ravishda bosma asarlar
toʻplash, saqlash, targʻib qilish va kitobxonlarga yetkazish, shuningdek,
axborot-bibliografiya ishlari bilan shugʻullanadi, ommaning madaniy saviyasini
oshirishda faollik koʻrsatadi. Kitobxonlarga xizmat koʻrsatish K.ning asosiy
faoliyati boʻlib, qolgan barcha faoliyatlar (kitob fondini butlash va uni
tashkil etish, fond mazmunini yoritish, uni kitobxonlarga yetkazish qabilar)
asosiy faoliyat uchun xizmat kiladi. Kitobxonlarga xizmat koʻrsatishning asosiy
maqsadi ularni axborot va adabiyotga boʻlgan talablarini imkon boricha toʻliq
qondirish va adabiyot tanlashlariga yordam berishdan iborat. Har bir K. oʻz
turiga koʻra kitobxonlarni tabaqalarga boʻlib, alohida kitobxonlar guruhlariga
ajratgan holda xizmat koʻrsatishni tashkil qiladi. Adabiyotlar targʻibotining
barcha shakl va usullari kitobxonlar talabini imkon qadar toʻliq va tezkorlik
bilan qondirishga qaratiladi.



https://uz.wikipedia.org/wiki/Ksenon

Ksenon (yun. xenos — begona, lot. Xsepop), Xe — Mendeleyev davriy sistemasining
VIII guruhiga mansub kimyoviy element. Tartib raqami 53, atom massasi 131,29.
Inert gazlar jumlasidan. Havodan ajratib olingan tabiiy Ksenon 9 ta izotopdan
iborat: i24Xe (hajmi jihatidan 0,096%), l26Xe(0,090%), 128Xe(1,92%),
129Xe(26,44%), 13OXe(4,O8%), |3|Xe(21,18%), 132Xe(26,89%), |34Xe(10,44%),
|36Xe(8,87%). Uran minerallaridan ajratib olingan. Ksenonning izotop tarkibi
bundan farq qiladi, chunki 235U va 238U boʻlinganda radioaktiv izotoplar hosil
boʻladi. Yadroviy portlashlarda ham shu hodisa kuzatiladi. Poling boʻyicha
elektromanfiyligi 2,6; at. radiusi 0,218 nm. Ksenon hajm jihatidan atmosferaning
0,86-10~5%ni tashkil etadi. Fazoda juda siyrak tarqalgan (7,7108 atom geliyga 1
atom Ksenon toʻgʻri keladi). Ksenon — bir atomli rangsiz va hidsiz gaz. Qaynash
temperaturasi 165,05K; qattiq holatdagi Ksenonning zichligi 2,700 g/sm³ (133K),
suyuq holatdagi Ksenonniki 2,987 g/sm³ (165K), gaz holatdagi Ksenonniki
5,85 kg/m³ (273K, 0,1 MPa). Ksenon faqat ftor bilan bevosita birikadi va Ksenon
ftoridlari (XeF2 XeF4 va XeF6) hosil qiladi. Ksenonning boshqa birikmalari
bilvosita usullar yordamida Ksenon ftoridlardan olinadi.

Ksenon sanoatda havodan olinadi. Uni kripton-ksenonli konsentratdan ajratib
olish ham mumkin. Elektrovakuum texnikasida, gaz yorugʻlik lampalari, kuchli
gazrazryadli- va impulsli yorugʻlik manbalarini radiografiya va tibbiyot
diagnostikasida, shuningdek, vakuum qurilmalaridagi yoriqlarni aniqlashda
qoʻllaniladi.



https://uz.wikipedia.org/wiki/Kiribati

Kiribati (Kiribati), Kiribati Respublikasi (Republic of Kiribati) — Tinch
okeanning gʻarbiy qismida, Gilbert, Feniks, Layn o.lari va Banaba o.da
joylashgan davlat. Maydoni 810,6 km². Aholisi 94,149 ming kishi (2001).
Maʼmuriyhududiy jixatdan 6 okrugga boʻlinadi. Poytaxti — Bairiki shahri

Iqtisodiyotining asosi — qishloq xoʻjaligi Kokos palmasi, taro, banan, non
daraxti oʻsadi. Meva va sabzavot yetishtiriladi. Baliqchilik rivojlangan.
Sanoati mayda hunarmandchilik korxonalaridan iborat; ular kokos yogʻi, mebel,
esdalik sovgʻalari ishlab chiqaradi, balik, toʻzlaydi. Orollarga yiliga 1,5 ming
sayyoh kelib ketadi. Ta-rava atollida dengiz porti bor. Avtomobil yoʻllari oʻz.
— 640 km (Taravada). Eksport tushumlarining 75% kopra (kokos yongʻogʻining
magʻzi) sotishdan olinadi. Chetdan oziqovqat, yoqilgʻi, sanoat mollari,
transport vositalari sotib olinadi. Savdosotiqdagi asosiy mijozlari: Avstraliya,
Yangi Zelandiya, Buyuk Britaniya, Yaponiya. Pul birligi — avstraliya dollari.
Taravada texnologiya instituti, ped. kolleji va dengizchilik maktabi bor. Ingliz
va kiribati tillarida "Te Uyekera" haftalik gaz. va mahalliy tilda "Te Iton ni
Kiribati" hamda "Te Kaotan te Ota" oynomalari nashr etiladi. K. radiosi (1954
yildan) va televideniyesi mavjud.



https://uz.wikipedia.org/wiki/Kasr

Kasr (arab. كسر - boʻlak, parcha) — matematikada birning bitta yoki bir nechta
qismidan (boʻlagidan) iborat son. Kasr ikkita butun sonning nisbati bilan
ifodalanadi: n m {\displaystyle {\tfrac {n}{m}}} yoki n/m . Bu yerda m kasrning
maxraji, n boʻlsa surati deyiladi. Maxraj chiziqning ostiga (yoki ketiga), surat
boʻlsa chiziqning ustiga (yoki oldiga) yoziladi.

Maxraj bir sonni necha boʻlakka boʻlinganini koʻrsatadi, surat boʻlsa shu kasrda
shunday ulushlardan nechta borligini koʻrsatadi. Masalan, 3 4 {\displaystyle
{\tfrac {3}{4}}} kasrida surat 3 dir va u kasr teng uch boʻlakni ifodalashini
koʻrsatadi. Maxraj boʻlsa 4 dir va u toʻrtta boʻlak bir boʻlib butunni hosil
qilishini anglatadi.

Matematikada a b {\displaystyle {\tfrac {a}{b}}} koʻrinishida yozsa boʻladigan
barcha sonlar ratsional sonlar toʻplamiga kiradi. Bu yerda a va b butun
sonlardir va b 0 ga teng emas (b‡0).

Kasr sonlar yaqqol surat yoki maxrajli boʻlmasligi ham mumkin, masalan oʻnli
kasr, foiz, manfiy darajalar (mos ravishda 0,01, 1% va 10−2; bularning har biri
1/100 ga teng). Butun sonni ham maxraji 1 ga teng kasr koʻrinishida yozish
mumkin: masalan 7 va 7/1 bir-biriga teng.

Kasrlar nisbat va boʻlinmalarni ifodalashda ham ishlatiladi. Masalan, 3/4 kasr
3:4 nisbat va 3 ÷ 4 boʻlinmani ifodalaydi.

Oddiy (yoki sodda) kasr ratsional soning ± m n {\displaystyle \pm {\frac
{m}{n}}} yoki ± m / n {\displaystyle \pm m/n} koʻrinishida yozilganidir. Bunda n
≠ 0. {\displaystyle n\neq 0.} Boʻlinuvchi kasrning surati deyiladi. Boʻluvchi
boʻlsa kasrning maxraji deb ataladi.

Toʻgʻri kasr deb suratining moduli maxrajining modulidan kichkinga kasrga
aytiladi. Agar kasr toʻgʻri boʻlmasa u notoʻgʻri kasr deb ataladi. Notoʻgʻri
kasrlar birga teng yoki katta boʻladi.

Masalan, 3 5 {\displaystyle {\frac {3}{5}}} , 7 8 {\displaystyle {\frac {7}{8}}}
va 1 2 {\displaystyle {\frac {1}{2}}} kasrlari toʻgʻri kasrlardir. 8 3
{\displaystyle {\frac {8}{3}}} , 9 5 {\displaystyle {\frac {9}{5}}} , 2 1
{\displaystyle {\frac {2}{1}}} va 1 1 {\displaystyle {\frac {1}{1}}} kasrlari
boʻlsa notoʻgʻri kasrlardir. Har qanday butun sonni notoʻgʻri kasr qilib yozish
uchun, 1 sonini maxraj qilib olish kerak.

Butun son va toʻgʻri kasr bilan yozilgan kasr aralash kasr deb nomlanadi.
Murakkab kasrni undagi butun son bilan kasrning yigʻindisi deb tushuniladi. Har
qanday ratsional sonni aralash kasr qilib yozish mumkin. Faqat surat va maxrajga
ega kasr sodda kasr deb nomlanadi.

Masalan, 2 3 7 {\displaystyle 2{\frac {3}{7}}} kasri murakkab kasrdir. Bunda 2 3
7 = 2 + 3 7 = 14 7 + 3 7 = 17 7 {\displaystyle 2{\frac {3}{7}}=2+{\frac
{3}{7}}={\frac {14}{7}}+{\frac {3}{7}}={\frac {17}{7}}} .

Oddiy kasrning balandligi — shu kasrning surati va maxraji modullari
yigʻindisidir. Ratsional sonning balandligi — shu songa mos keluvchi
qisqarmaydigan oddiy kasrning surat va maxraji modullari yigʻindisidir.

Masalan, − 15 6 {\displaystyle -{\frac {15}{6}}} kasrning balandligi 15 + 6 = 21
{\displaystyle 15+6=21} ga teng. Mos keluvchi ratsional sonning balandligi
boʻlsa 5 + 2 = 7 {\displaystyle 5+2=7} ga teng. Chunki − 15 6 {\displaystyle
-{\frac {15}{6}}} kasri 3 {\displaystyle 3} bilan qisqaradi (berilgan kasr 3
{\displaystyle 3} ga qisqarganidan keyin − 5 2 {\displaystyle -{\frac {5}{2}}}
hosil boʻladi va 5 + 2 = 7 {\displaystyle 5+2=7} ).

Koʻp qavatli yoki qismli kasr deb bir necha gorizontal chiziqlarga ega ifoda
aytiladi. Baʼzan bunday kasrlarda egri chiziq ishlatiladi. Maslan:

Har qanday oddiy kasrni oʻnli kasr koʻrinishida yozish mumkin. Bunday qilganda
hosil boʻlgan oʻnli kasrlarda verguldan keyin cheklangan miqdorda son boʻlishi
yoki maʼlum bir sonlar guruhi qaytarilib kelishi mumkin, yaʼni davriy kasr hosil
boʻlishi mumkin. Davriy boʻlmagan oʻnli kasrlar ham mavjud. Davriy oʻnli
kasrlarni oddiy kasrga aylantirish usullari bor. Davriy boʻlmagan cheksiz oʻnli
kasr hech qanday oddiy kasrga teng emas. Bunday sonlar irratsional sonlar
deyiladi.

Kasr sonning faqat yozilishidir. Bitta songa bir necha kasr toʻgʻri kelishi
mumkin, ham oddiy kasrlar, ham oʻnli kasrlar. Agar kasrning surat va maxrajini
bir xil songa koʻpaytirsak,

Buning aksi ham toʻgʻridir. Yaʼni, agar kasrning surati va maxraji umumiy
boʻluvchiga ega boʻlsa, unda ikkala qismni oʻsha songa boʻlish mumkin. Bu amal
kasrni qisqartirish deb ataladi. Misol:

Qisqarmaydigan kasr deb surati va maxraji sodda sonlardan iborat va   ± 1
{\displaystyle ~\pm 1} dan boshqa umumiy boʻluvchiga ega boʻlmagan kasrga
aytiladi.

Oʻnli kasrni odatda faqat bitta koʻrinishda yozish mumkin. Ammo, istisnolar
mavjud. Misol:

Barcha kaslar toʻplamining muhim xossalaridan biri uning zichligi, yaʼni
ixtiyoriy ikkita turli kaslar orasiga uchinchi kasr joylashtirish mumkin (butun
sonlar toʻplami bunday xossaga ega emas).

Bu boʻlimda oddiy kasrlar ustida qilinadigan amallar berilgan. Oʻnli kasrlar
ustidagi amallar uchun oʻnli kasr maqolasiga qarang.

Bundan keyin ikkala kasrning maxraji mos keladi (M ga teng boʻladi). Eng kichik
umumiy boʻluvchi sifatida sodda hollarda M oʻrniga istalgan boshqa umumiy
koʻpaytuvchini olish mumkin, masalan, maxrajlarning koʻpaytmasini.

Masalan, 3 4 {\displaystyle {\frac {3}{4}}} va 4 5 {\displaystyle {\frac
{4}{5}}} kasrlarini solishtirish kerak boʻlsin. EKUB (4, 5) = 20. Kasrlarning
maxrajini 20 qilamiz.

Bundan kelib chiqib, 3 4 < 4 5 {\displaystyle {\frac {3}{4}}<{\frac {4}{5}}} ,
chunki 15 < 16 {\displaystyle 15<16} .

1 2 {\displaystyle {\frac {1}{2}}} kasrining maxrajini 6 ga olib kelamiz. Buning
uchun surat va maxrajni 3 ga koʻpaytirish kerak. Bu amaldan keyin 3 6
{\displaystyle {\frac {3}{6}}} hosil boʻladi.

1 3 {\displaystyle {\frac {1}{3}}} kasrini ham shu maxrajga olib kelamiz. Buning
uchun surat va maxrajni 2 ga koʻpaytiramiz. Natijada 2 6 {\displaystyle {\frac
{2}{6}}} hosil boʻladi.

Kasrlar orasidagi ayirmani topish uchun ularni umumiy maxrajga olib kelish
kerak. Soʻngra suratlarni bir-biridan ayirib, maxrajni oʻziday qoldirish kerak.
Masalan:

Maxrajlar (bu yerda 2 va 4) uchun eng kichik umumiy boʻluvchi 4 ga tengdir.   1
2 {\displaystyle ~{\frac {1}{2}}} kasrini 4 maxrajiga olib kelamiz. Buning uchun
surat va maxrajni 2 ga koʻpaytiramiz. Natija   2 4 {\displaystyle ~{\frac
{2}{4}}} ga tengdir.

Oddiy kasrni oʻnli kasr koʻrinishida yozish uchun suratni maxrajga boʻlish
kerak. Natija chekli oʻnli belgiga ega boʻlishi yoki cheksiz davriy kasr
boʻlishi mumkin. Misollar:

Eng qadimgi kasrlar butun sonlarning teskari yozilgani boʻlgan. Bu qadimiy
belgilar ikkining bir qismini, uchning bir qismini, toʻrtning bir qismini va
hokazoni ifodalagan. Misrliklar misr kasrlaridan eramizdan avval taxminan
1000-yillarda foydalanishgan. Taxminan 4000 yil avval misrliklar sonlarni kasr
bilan boʻlish uchun bir oz boshqacha uslublardan foydalanishgan. Ular surati bir
boʻlgan kasrlar ustida amallar bajarish uchun eng kichik umumiy boʻluvchidan
foydalanishgan. Ularning uslublari zamonaviy uslublar bilan bir xil natijalar
bergan.

Yunonlar surati bir boʻlgan kasrlardan foydalanishgan. Eramizdan avvalgi
taxminan 530-yilda yunon faylasufi Pifagorning shogirdlari ikkining kvadrat
ildizini kasr koʻrinishida yozib boʻlmasligini aniqlashgan. Eramizdan avvalgi
taxminan 150-yilda hindistonlik jainchi matematiklar „Sthananga sutra“
(talaffuzi: Sananga sutra) asarini yozishgan. Bu asarda sonlar teoriyasi,
arifmetik amallar va kasrlar ustida amallar haqida yozilgan.

Bir sonni ikkinchising ostida yozish va kasrlarni hisoblash usullari bizning
eraning 499-yili atrofida Aryabhatta yozgan asarda uchraydi. Sanskrit
adabiyotlarda kasrlar yoki ratsional sonlar doim butun son va uning ketidan kasr
son koʻrinishida yozilgan. Kasr son butun son yozilgan qatorning ostiga
yozilgan. Kasrning oʻzi ikki qatorda yozilgan. Birinchi qatorda yozilgan surat
amsa deb atalgan, ikkinchi qatorga yozilgan maxraj cheda deb atalgan. Agar kasr
biror-bir boshqa belgisiz yozilgan boʻlsa, demak bu kasrni yuqoridagi butun
songa qoʻshish kerak boʻlgan deb tushuniladi. Agar kasrning oʻng tarafiga
kichkina aylana yoki „+“ belgisi qoʻyilgan boʻlsa, bu kasrni butun sondan
ayirish kerak boʻlgan deb tushuniladi. Masalan, hind matematigi Bhaskara I
quyidagicha yozgan:

Oʻrta asrlarda yashagan marokashlik musulmon matematik Abu Bakr al-Hassar
birinchi marta surat ba maxrajni ajratuvchi gorizontal chiziq haqida yozgan. Oʻz
asarida al-Hassar: „…masalan, agar sizga beshdan uch va beshdan birning uchdan
birini yoz deyishsa, bunday deb yozing: 3 1 5 3 {\displaystyle {\frac {3\quad
1}{5\quad 3}}} .“ Kasrni shu uslubda yozish ozginadan keyin 13-asrda Leonardo
Fibonaccining ishlarida ham uchraydi.

Fors matematigi Jamshid al-Kashi oʻnli kasrlarni 15-asrda oʻylab topganman deb
aytsa ham, J. Lennart Berggrenga koʻra u adashgan. Chunki oʻnli kasrlar undan 5
asr oldin, yaʼni 10-asrda yashagan Bogʻdodlik matematik Abu'l-Hasan al-Uqlidisi
ishlarida uchraydi. Matematika tarixchilari orasida al-Uqlidisi birinchilardan
boʻlgani haqida har xil qarashlar boʻlsa ham, uning oʻnli kasr tushunchasiga
katta hissa qoʻshganiga shubha yoʻq.



https://uz.wikipedia.org/wiki/Karl_Marks

Karl Marks ( 5-may, 1818 Trir, Prussiya – 14-mart, 1883 London, Buyuk Britaniya)
— nemis faylasufi, tarixchisi, iqtisodchisi, sotsiologi, siyosiy jurnalisti va
sotsial inqilobchisi. Uning gʻoyalari ommaviy fanlar yaratilishida va
sotsialistik harakatning rivojlanishida muhim oʻringa ega boʻlgan. Marks
falsafada dialektik va tarixiy materializm, iqtisotda qoʻshimcha narx
nazariyasi, siyosatda sinflar kurashi nazariyasining muallifidir. U hayoti
davomida koʻplab asarlar yaratgan, ulardan eng taniqlilari — «Kommunistik
partiya manifesti» va «Kapital».

1836-yilda Jenni fon Vestfalen (Jenny von Westphalen 1814 - 1881) bilan
unashtiriladi.Keyinchalik unga uylanadi.

1842-43 yillarda Marks "Rheinisehe Zeitung" gazetasida jurnalist va muhbir
boʻlib ishlaydi. 1843-yilda gazeta oʻz faoliyatini tamomlaydi, oqibatda Marks
ham ishdan boʻshaydi. Shu yili u Jenni fon Vestfalen honimga uylanadi va yosh
oila Parijga koʻchib oʻtadi.

Parijda u Geine va Engels bilan tanishadi. Umrining ohirigacha shu insonlar
bilan doʻst va hamkasaba boʻlib yashaydi. Marksning ishchilar sinfining
sharoitiga e'tibor qaratishiga ham Engels sababchi boʻlgan.

Marks 1-Internatsional (1864—76)ning tashkilotchisi va yetakchisi edi. 1867-yil
Marksning asosiy asari «Kapital» (1-jildi) bosilib chiqdi; Marks uning keyingi
jildlarini tugata olmadi. Ularni Engels nashrga tayyorladi (2-jild, 1885;
3-jild, 1894). Bu asar marksizm iqtisodiyoti va sinfiy kurash nazariyasiga oid
asosiy kitob hisoblanadi. Marksning boshqa asarlari: «Lui Bonapartning oʻn
sakkizinchi bryumeri» (1852), «Siyosiy iqtisod tanqidiga doir» (1859),
«Fransiyada fuqarolar urushi» (1871), «Gota dasturini tanqid» (1875).



https://uz.wikipedia.org/wiki/Izmir

Izmir (Turkiya turkchasida İzmir) - Turkiyaning gʻarbidagi shahar, yirik port.
Izmir elining maʼmuriy markazi. Egey dengizining Izmir qoʻltigʻi sohilida.
Aholisi 2,018 mln. kishi (1995). I. mil. av. 2ming yillikda bunyod etilgan va
Smirna (yun. Smirne) deb atalgan. 15-a.dan Usmonli turklar saltanati tarkibida.
18-a. oxiridan I. Turkiyaning iqtisodiy va madaniy markazlaridan biri. 1919 y.
15 mayda shaharni Gretsiya askarlari okkupatsiya qildi; 1922 y. 9 sent.da ozod
qilindi. 2-jahon urushidan keyin I. porti harbiy dengiz baza-siga aylantirildi.
I. Turkiyaning eksport boʻyicha bi-rinchi, import boʻyicha (Istanbuldan keyin)
2-oʻrindagi porti. T.y. va shosse yoʻllar tugu-ni. Xalqaro ahami-yatga ega
aeroport bor. Muhim q. x. r-nining (tamaki, paxta, uzum, zaytun, don
yetishtiriladi) sanoat va savdo markazi. Toʻqimachilik, oziq-ovqat, tamaki,
sement, oyna-keramika, yogʻochsozlik, mashina-sozlik, kemasozlik va b.
korxonalari bor. I. atrofidan lignit, simob, asbest qazib chiqariladi. Shaharda
har yili xalqaro yarmarka oʻtkaziladi. Un-t, iqtisodiyot va savdo akademiyasi,
konservatoriya, arxeologiya muzeyi bor. Qad. binolarning qoldiklari (maqbaralar,
teatr, stadion va b.) sakdangan. IZO... (yun. isos — bir xil, teng) — qoʻshma
soʻz boʻlagi boʻlib, oʻzi qoʻshilgan soʻzga tenglik yoki turi, vazifasi
jihatidan oʻxshashlik maʼnosi ifodasini beradi (mas, izomeriya, izotoplar).



https://uz.wikipedia.org/wiki/Isitma

Isitma — odam va issiq qonli hayvonlar organizmining qoʻzgʻatuvchi omillar
(xususan, mikroblar)ga nisbatan maxsus reaksiyasi; himoyalanish usullaridan
biri. Gavda temperaturasining koʻtarilishida namoyon boʻladi, koʻpgina
kasalliklarda kuzatiladi. Gavda temperaturasining koʻtarilishi bilan oʻtadigan
hamma kasalliklar qadimdan I. deb atalgan. I. hozir mustaqil kasallik deb
hisoblanmasa ham, baʼzi kasalliklar hamon I. deb ataladi (mas, bezgak isitmasi,
iskabtopar isitmasi, Ku isitmasi). I.ning infeksion va noin-feksion xillari farq
qilinadi. I. yuqumli kasalliklarda ham, yuqumsiz kasalliklarda ham chiqaverishi
mumkin.

Koʻpincha kasallik mikroblari (va viruslari) chiqargan modsalar va ularning
parchalanish mahsulotlari, orga-nizmga hazm yoʻlidan boshqa yoʻl bilan
kiritilgan yot oqsillar (baʼzan vak-sinalar)ning parchalanish mahsulotlari,
shuningdek, organizmning oʻz toʻqima va hujayralari shikastlanganda (mas, ichga
qon quyilganda, jarohatlanishda, toʻqimalar ezilganda va h. k.) hosil boʻladigan
moddalar taʼsirida I. chiqadi. Organizmda moddalar almashinganda kimyoviy
reaksiyalar roʻy berishi toʻfayli baʼzi aʼzolarda, mas, jigar va muskullarda
doim issiklik hosil boʻlib turadi, shundan maʼlum bir qismining badanda ushlanib
qolishi gavda temperaturasining koʻtarilishiga sabab boʻladi. Yuqorida aytilgan
moddalar bosh miyadagi termoregulyasiya markaziga bevosita yoki retseptorlar
orqali taʼsir etganda I. paydo boʻladi. Gavda temperaturasi tez koʻtarilganda
teri tomirlari torayib (spazm), sovuq seziladi va muskullar titraydi (q.
Jun-jish). Gavda temperaturasi juda yuqori koʻtarilgan vaqtda organizmdan
issikdik chiqib ketishi kuchayib, issiqlik hosil boʻlishi vaqtincha
muvozanatlanadi. temperatura tushayotganda organizmdan issiklik chiqib ketishi
yanada kuchayadi (badan terlaydi, teri tomirlari kengayadi). temperatura
birdaniga — juda tez (kritik) yoki sekin-asta (litik) tushishi mumkin.

Kasallik sababini bartaraf qilmay turib, isitmani sunʼiy yoʻl bilan tushirish
bemorning kayfiyatini yaxshilasa ham, naf bermaydi, aksincha, tashhis (diagnoz)
ni qiyinlashtiradi. I. chiqqanda organizmning immun xususiyatlari kuchayib (q.
Immunitet), infeksion jarayonlar susayadi, shu bois ayrim hollarda (zaxmning
4-bosqichi, epidemik ensefalit va boshqalar) davo maq-sadida sunʼiy I. yuzaga
keltiriladi.



https://uz.wikipedia.org/wiki/Inson_Huquqlari_Umumjahon_Deklaratsiyasi

Inson huquqlari Umumjahon Deklaratsiyasi 1948-yil, 10-dekabrda Birlashgan
Millatlar Tashkiloti Bosh Assambleyasining 217 A (III) koʻrsatmasi orqali qabul
qilingan va eʼlon qilingan.

Birlashgan millatlar tashkilotining inson huquqlari umumiy deklaratsiyasi — BMT
Bosh Assambleyasi tomonidan 1948 yil 10 dek.da qabul qilingan deklaratsiya. U
muqaddima va 30 moddadan iborat boʻlib, uni qabul qilishdan maqsad har bir inson
va davlat mazkur Deklaratsiyani nazarda tutgan holda maʼrifat va taʼlim orqali
shu huquq va erkinliklar hurmat qilinishiga kumaklashishi lozim. Deklaratsiya
har bir insonning tabiiy va ajralmas huquq va erkinliklari eʼlon etilgan asosiy
xalqaro hujjatdir. Shu tariqa xalqaro munosabatlar tarixida birinchi marta
insonning hamma rioya etishi zarur boʻlgan asosiy huquqlari va erkinliklari
doirasi belgilab berilgan. Deklaratsiyada "insoniyat oilasining hamma aʼzolariga
xos qadrqimmatni, ularning teng va ajralmas huquqlarini tan olish — erkinlik,
adolat va yalpi tinchlik negizi" ekanligi eʼlon etilgan. Unga koʻra, umum hurmat
va rioya qilishi shart boʻlgan inson huquklari doirasi shaxsiy, siyosiy hamda
ijtimoiyiqtisodiy huquqlardan iboratdir.



https://uz.wikipedia.org/wiki/Indiy

Indiy (lot. Indium), In — Mendeleyev davriy sistemasining III guruxiga mansub
kimyoviy element, tartib raqami 49, atom massasi 114,82. Kumushsimon-oq rangli,
yaltiroq, yumshoq metall. Ik-kita - ||31p (4,33%) va ||51p (95,67%) izotopi bor.
1|51p kuchsiz radioaktiv (R — nurlanuvchi, yarim yemirilish davri T’/,=51014
yil) Atom radiusi 0,166 nm., ion radiusi (kavslarda koordinatsion sonlar
koʻrsatilgan) In3+ uchun 0,076 nm (4), 0,094 nm (6), 0,106 nm (8). 1863 yil
nemis olimlari Indiy Reyx va Indiy Rixter rux minerali — sfaleritni spektral
analiz yoʻli b-n tekshirayotib, nomaʼlum elementning spektr chizigʻini
topishgan. Spektr chizigʻi indigo rangida boʻlgani uchun bu yangi element Indiy
deb ataldi. Uchta minerali — sof Indiy, rokezit (CuInS2) va indit (FeIn2S4),
jalindiy In (ON)3, sakuranit (CuInFe)3 (InSn)S4 bor, lekin ular kam uchraydi.
Indiy ning zichligi 7,31 g/sm3, suyuqlanish t-rasi 156,78°; qaynash t-rasi
2024°. Birikmalarida 1, 2 va 3 (koʻpincha) valentli. Indiy kislotalarda eriydi,
ishkrrlarda deyarli erimaydi. Ochiq havoda oʻzgarmaydi. Yuqori t-rada
oksidlanadi, 800° dan yuqorida koʻkbinafsha alanga berib yonib, kislotada
eriydigan sariq kristall — Indiy oksid (1p2O3) hosil qiladi. Qizdirilganda
galogenlar b-n oson birikib, galogenidlar (InCl3, InBr3, Inl3), oltingugurt b-n
sulfidlar (In2S3, InS) hosil qiladi. Galogenidi (InHal) va qora oksidi (In2O)
juda kuchli qayta-ruvchilardir. Indiy birikmalaridan Indiy sulfat In2(SO4)3,
Indiy nitrat In(NO3)3-4,5 N2O va Indiy ortofosfat 1pRO4 lar ahamiyatlidir. Indiy
qoʻrgʻoshin, rux, qalay i. ch. dagi chiqindilardan olinadi. Korroziyaga qarshi
qoplamalar, oson eriydigan qotishmalar olishda, shisha va reflektorlar
tayyorlashda va yarim oʻtkazgichlar texnikasida ishlatiladi.

Ad..Fedorov Indiy Indiy, Moxosoyev Indiy Indiy, Alekseyev Indiy Indiy, Ximiya
galliya, indiya i talliya, Novosibirsk, 1977; Yasenkos. Indiy, Indiy; svoystva i
primeneniye, Indiy, 1987.



https://uz.wikipedia.org/wiki/Indianapolis

Indianapolis AQShning Indiana shtatining poytaxti va Marion okrugining
joylashgan hududi hisoblanadi. 2000 yil hisob-kitoblariga ko'ra, uning aholisi
791,926 bo'lib, u Indiananing eng ko'p aholili shahri, AQShning 12chi eng katta
shahari va Midwest(O'rtag'arb)ning uchinchi eng yirik shahri hisoblanadi.

Indianapolis - AQShning shim. dagi shahar, Uayt-River daryosi boʻyida. Indiana
shtatining maʼmuriy markazi. Aholisi 791 ming , shahar atrofi b-n birga 1,2 mln.
kishidan ziyod (2000). T. y. va shosse yoʻllar tuguni. Xalqaro aeroport bor.
Mamlakatning yirik sanoat, savdo-moliya va madaniy markazi. Yetakchi sanoat
tarmogʻi — mashinasozlik; aviatsiya va avtomobil dvigatellari, avtomashinalar
uchun qismlar va uskunalar, elektr asboblari, aloka buyumlari, maishiy tele- va
radio apparatlari, oʻlchovhisoblash pri-borlari, qurilish uskunalari, q. x.
qurollari ishlab chiqaruvchi korxonalar bor. Rangli metallurgiya,
kimyofarmatsevtika, poligrafiya, qogʻoz sanoatlari xdm rivojlangan. Muzey, 2 ta
un-t bor. I.ga 1820 y.da asos solingan.

Buyuk Indianapolis Marion okrugi va yondashgan okruglardan tashkil topgan.
Kengroq ta'rifga ko'ra Indianpolis yondosh hududlari bilan birgalikda
hisoblaganda 2 million aholiga ega bo'lib (2005), unga AQShning 23chi va
Midwest'ning 7chi yirik shahri maqomini olib beradi. Yagonalashgan ish kuchi va
media bozori bo'yicha Indianapolis Metropolitan Statistik Hududi(MDH) 2005 yilga
ko'ra 1.64 million aholini tashkil etgan. Metropolitan Statistik Hududiga ko'ra
Indianapolis Midwest'daChikago, Detroyt, Minneapolis, St.Louis, Clevelend,
Cincinnati va Columbusdan keyingi sakkizinchi o'rinni egallaydi.

Indianapolis kuchli sport mavqei ega bo'lib , 1987 yilda Pan Amerikan o'yinlari,
Basketbol Turniri hamda har yili o'tkaziladigan Indianapolis 500 uchun mashhur.
Shaharni Indy, Amerika chorrahasi va Aylana shahar deb ham nomlashadi.

Indianapolis poytaxt sifatida 1821 yilda tashkil topgan. Jeremiah Sullivan,
Indiana Oliy Sudi sudyasi ushbu nomni Indiana so'ziga grekcha polis so'zini
qo'shish orqali Indianapolis deb kashf etti; so'zma-so'z Indianapolis Indian
shahri ma'nosini beradi. Shahar Oq daryo bo'yida tashkil etilib, ushbu daryo
asosiy transport vositasi bo'ladi degan noto'g'ri taxmin ila qurilgan; biroq,
suv yo'li buning uchun juda sayoz edi. Shtat yangi poytaxt shaharning dizaynini
Aleksandr Ralstonga topshirdi.

Shahar aslida sharq-g'arb yo'nalishidagi Milliy Yo'lining ustida joylashgan.
Dastlabki temir yo'l, Madison va Indianapolis, 1847 yil 1-Oktyabrda o'z
faoliyatini boshladi. Asr so'ngiga kelib, Indianapolis o'gir sanoat ishlab
chiqara boshlab, Chikago, Louisville, Cincinnati, Columbus va St. Louislarni
bog'lovchi transport markazi bo'la boshladi. Yon hududlardagi tabiiy gaz va
neft' zahiralari, shahrning kech 19 asrda gullab yashnashiga asos bo'ldi.



https://uz.wikipedia.org/wiki/Havo

Havo — gazlar, asosan, Yer atmosferasini tashkil etuvchi azot va
kislorodningtabiiy aralashmasi. H. va suv taʼsirida Yer sirtida muhim geologik
jarayonlar sodir boʻladi, ob-havo va iqlim shakllanadi. H. deyarli barcha tirik
organizmlarning yashashi uchun zarur kislorod manbaidir (q. Aeroblar, Nafas).
Yoqilgʻining H.da yonishidan odamlar oʻz turmush va ishlab chiqarish ehtiyojlari
uchun zarur issiqlik olishda qadimdan foydalanib kelishadi. Utmishda olimlar
H.ni mavjudlikning asosini tashkil etuvchi elementlardan biri deb hisoblashgan.
H.ni mustaqil modda degan tushuncha 18a. oxirigacha davom etib keldi. 1775—77
yil fransuz kimyogari A.La-vuazye H. tarkibida azot va kislo-rod, 1894 yil
ingliz olimi U.Ramzay va J.Reley argon borligini isbotladi. Shundan keyin H.
tarkibida boshqa inert gazlar ham mavjudligi aniqdandi.

H.ning ifloslanishi odam, hayvon va oʻsimliklarning yashash sharoitini
yomonlashtiradi, alohida kasalliklarning koʻpayishi va baʼ-zan oʻlimga sabab
boʻladigan darajaga yetishi mumkin. H.ning radioak-tiv ifloslanishi ayniqsa
xavfli (q. Radioaktiv chiqindilar). H.ni ifloslanishdan saqlash maqsadida sanoat
gazlari atmosferagʻa chiqarishdan avval tozalanadi (q. Gazlarni tozalash).



https://uz.wikipedia.org/wiki/Gunnlar

Gunnlar, hunnlar (lot. Hunni) — mil. 2 — 4-a.larda turkiy hunlarning Uraloldi va
Volga boʻyidagi oʻgʻur (ugor) qabilalari bilan aralashuvidan tashkil topgan
xalq. Mil. 1-a.dahunlar Markaziy Moʻgʻulistondan Jungʻoriyaga siqib chiqarilgan.
Mil. 155 —160 y.lardahunlarning katta qismi Uraloldi va Volga boʻyiga kelib
mahalliy oʻgʻur qabilalari bilan yagona qabila ittifoqiga birlashgan va shundan
eʼtiboran Gʻarb tarixiy manbalarida gunnlar deb atala boshlagan. G.ning kelib
chiqishi haqidagi ushbu qarash rus olimi K. A. Inostransev tomonidan olgʻa
surilib, u yagona turkiyzabon xalq — hunlarning gʻarbiy tarmogʻini — G., sharqiy
tarmogʻini — hunlar deb atashni taqlif etgan. Bu fikrni koʻpchilik olimlar (S.
V. Kiselyov, M. I. Artamonov, L. R. Kizlasov, N. Ya. Merpert, L. N. Gumilyov
(Rossiya), Mak-Govern (Angliya), Ye. Pritsak (Chexiya) va b.
qoʻllab-quvvatlashgan. M. Aji (Rossiya) G.ni Dashti Qipchoq aholisi — qipchoqlar
deb ataydi.

4-a.ning 70-y.larida G.ning gʻarbga tomon ommaviy suratda siljishi boshlangan.
G. alanlarni tobe etib, Balombir boshchiligida Don daryosidan oʻtganlar va
Ermanarix davlatini agdarib (375) ostgotlarning katta qismini boʻysundirishgan
hamda 376 y.da vestgopiarim Frakiyaga chekinishga majbur qilishgan (q.
Xalqlarning buyuk koʻchishi). UP y. G. bevosita Rim imperiyasi bilan yuzma-yuz
kelishgan. Kuchli otliq qoʻshinga ega boʻlgan koʻchmanchi G.ning shiddat bilan
olgʻa yurishlari zamondoshlarida ulkan taassurot krldirgan. Bu yurishlar
tafsiloti Ammian Marsellin (4-a) va Iordan (6-a.) asarlarida ancha batafsil
yoritilgan. Ularning xabar berishlaricha, G.ning hayoti ovchilik bilan oʻtgan,
ular imoratlar qurishmagan, oʻqlarini paykoni uchun temir oʻrniga suyakdan
foydalanishgan, qabila boshliqlari (yoʻlboshchilar)ning merosiy hokimiyatidan
bexabar boʻlishgan. Aftidan koʻproq bu hol hunlar atrofiga uyushgan oʻgʻurlarga
tegishli boʻlgan; G. ga tobe hududlardan topilgan 2 — 5-a.larga oid moddiy
madaniyat yodgorliklari G.da qadimdan oʻziga xos madaniyat mavjud ekanligidan
darak beradi. Ov qiladigan yerlar va yaylovlarga boʻlgan ehtiyoj G.ning
Yevropaga bostirib kirishlarining asosiy sababi edi. Gʻarbiy Rim imperiyasi
G.dan germanlar va xalq harakatlariga qarshi kurashda ittifoqchi sifatida
foydalandi (G.ni Pollensiya yaqinida 402 y.da Alarixni, 406 y. Etruriyada
Radagaysni, 434 y. burgundlarni tor-mor etishda ishtirok etishlari va b.). 395 —
397 y.larda G. Suriya, Kappadokiya va Mesopotamiyani talon-toroj etishgan, 408
y. Frakiyaga, 415 y. Illiriyaga bostirib kirishgan. 420 y.ga kelib Pannoniyada
oʻrnashib olganlar. Podsho Rugila (vafoti 434 y.)ning jiyani Attila davri gunn
qabilalar ittifoqining hududiy jihatdan eng kengaygan va harbiy qudrati eng
yuksalgan payti boʻlgan. 445 y. Attila taxtdoshi va amakivachchasi Bledani qatl
etib, butun hokimiyatni oʻz qoʻliga olgan; 448 y.ga kelib sharqiy viloyatlarda
akatsirlar (M. I. Artamonov ularni G.ning bir qismi deb hisoblaydi)ning
separatik harakatlari barham topgan. G.ning asosiy yer-mulklari va podshoning
qarorgohi Pannoniyada joylashgan.



https://uz.wikipedia.org/wiki/Gumanizm

Gumanizm (lotincha humanitas - "insoniylik", "odamiylik") insonni oliy qadriyat
deb baholovchi dunyoqarashdir. Gumanizm axloqning dinga bog‘liq bo‘lib qolishiga
qarshi chiqadi, zero din insonni g‘ayritabiiy mavjudotlar borligiga ishontirib,
ularga qul bo‘lish g‘oyasini singdiradi. Gumanistlar dunyoviy axloq normalarini
targ‘ib etishadi.

Gumanizm (lot. humanus — insoniy) — odamlarga mehr-muhabbat b-n qarash, ularni
hurmat qilish, insonning moddiy farovonligini yuksaltirish va kishilarda yuksak
maʼnaviy fazilatlarni rivojlantirishga gʻamxoʻrlik qilish (q. Insonparvarlik).

Tor maʼnoda — Uygʻonish davri (13 — 16-a.lar)da sxolastikaga va cherkovning
maʼnaviy hukmronligiga qarshi turgan dunyoviy hurfikrlilik. Gʻarbiy Yevropadagi
bir necha mamlakatlarda G. ijtimoiy tafakkur sohasida, adabiyot, sanʼat va
ilm-fanda katolitsizmga va shaxsning qulligiga qarshi qaratilgan ilgʻor harakat
edi. G. tarafdorlari oʻz zamonasining taraqqiyparvar kuchlari boʻlgan. Ular
inson huquqi va olijanob fazilatlar, ilmmaʼrifat va hurriyat uchun, kishilarning
har tomonlama erkin rivojlanishi uchun kurash olib bordilar. G.ning atoqli
namoyandalari F. Petrarka, J. Bokkachcho, Leonardo da Vinchi, J. Bruno, T.
Kampanella (Italiya), M. Monten, F. Rable (Fransiya), T. Mor, F. Bekon
(Angliya), E. Rotterdamlik (Niderlandiya), N. Kopernik (Polsha) va b. edi.



https://uz.wikipedia.org/wiki/George_Bush

George Walker Bush (talaffuzi: Jorj Uoker Bush; 6-iyul, 1946da tugʻilgan)
AQShning 43-prezidentidir. Ushbu mansabga 20-yanvar, 2001da oʻtirgan. Bush 2000
yilgi saylovlarda gʻolib chiqib, 2004 yilgi saylovlarda ikkinchi bora
prezidentlikka saylandi. U avvalroq Texas shtatining 46-gubernatori boʻlgan
(1995-2000), hamda AQShning sobiq prezidenti George H. W. Bush'ning toʻngʻich
oʻgʻlidir.

Bush Jorj Uoker (1946.6.7, NyuXeyven, shahri, Konnektikut shtati) — AQShning
43prezidenti (2001 yildan). Bush Jorj Gerbert Uokerning oʻgʻli. Yel Universiteti
(1968), Massachusets shtatining Kembrij shahridagi Garvard biznes maktabi
(1975)ni tugatgan. 1968 yil uchuvchilar kursini tamomlab, uchuvchi sifatida 2
yil harbiy xizmatda boʻlgan. 1970 yildan Xyustondagi qishloq xoʻjaligi
kompaniyasida ishlagan. Xususiy kompaniya va korxonalarni boshqarish boʻyicha
magistr darajasiga ega. 1975 yildan Midlend shahrida neft biznesi boʻyicha
tadbirkor. 1977 yildan "Arbusto Enerji" (keyinchalik "Bush eksploreyshn"), 1984
yildan "Spektrum7" neft kompaniyasi prezidenti. 1986 yildan "Harken enerji
korporeyshn" kompaniyasida maslahatchi. 1988 yildan Texas shtatining Dallas
shahridagi "Texas reynjerlari" professional beysbol komandasi investori. 1994
yildan Texas shtati gubernatori. 2000 yil noyab. dagi saylovda Respublikachilar
partiyasidan AQSH prezidenti etib saylangan.



https://uz.wikipedia.org/wiki/Gektar

Gektar (gekto- va ar) — tomonlari 100 m dan boʻlgan kvadrat maydoniga teng
maydon metrik birligi: 1 ga = 10 000 m² = 100 ar = 100 sotix = 0,01 km².

Gektar (gekto... va ar) — metrik oʻlchov tizimida maydon oʻlchov birligi; yer
sathini, baʼzan suv sathini oʻlchashda qoʻllaniladi, ga b-n belgilanadi. 1 ga
har tomoni 100 m boʻlgan kvadrat yuzaga teng: 1 ga= 10000 m2=10 ar=0,915
desyatina = 107641 kv. fut = 12 tanob = 0,73 botmon (8 pud).

Oʻzbekistonda gektar yerning, asosan qishloq xoʻjalik yerlarining asosiy maydon
oʻlchov birligi hisoblanadi. Oʻzbekistonda shuningdek "sotix" atamasi koʻp
qoʻllaniladi: bir sotix (100 m²) gektarning 100 dan bir qismiga, yaʼni bir arga
teng.

Regbi Xalqaro kengashi tomonidan regbi oʻynash uchun maydonning oʻrnatilgan
maksimal oʻlchami, darvoza orqasidagi sinov doiralarini qoʻshgan holda —
144×70 m, bu 1,008 ga ni tashkil etadi.

Xalqaro matchlar uchun futbol maydoni tavsiya etiladigan 105×68 m oʻlchamga ega,
bu 0,714 ga ni tashkil etadi.



https://uz.wikipedia.org/wiki/Gaaga

Gaaga — Niderlandiyadagi shahar, Shim. dengiz sohilidagi port (Sxeveningin
avanporti). Qirol saroyi va hukumat karorgohi. Jan. Gollandiyaning maʼmuriy
markazi. Aholisi 444 mingdan ziyod kishi (1990-y.lar Urtalari, shahar atrofi
bilan 685 ming). Kanallar, avtomobil va t. y. tarmoqlari orqali Reynning quyi
okimidagi Rotterdam porti b-n, rasmiy poytaxt Amsterdam va mamlakatning boshqa
shaharlari bilan bogʻlangan. G.— asosan maʼmuriy va siyosiy markazdir. Shahar
dastlab 11 -a.ga oid tarixiy manbalarda tilga olingan. G. 16-a. oxiridan General
shtatlarning majlis utkazadigan joyi va 17-a. boshidan hukumat qarorgohi. G.da
BMTning Xalqaro sudi, Xalqaro hakam (betaraf vakil)lar sudining Doimiy palatasi,
Xalqaro huquqiy hujjatlar byurosi va b. joylashgan. G.da muhim tarixiy hujjatlar
qabul qilgan bir qancha xalqaro konferensiyalar bulib oʻtgan (q. Gaaga
konvensiyalari). Transport yoʻllari tuguni. G. da radio va teleapparatura,
elektron asboblar va telegraf apparaturasi ishlab chiqariladigan yirik sanoat
korxonalari, shahar chetida aviatsiya zavodlari, kemasozlik, chuyan quyish
korxonalari bor. Oziq-ovqat va yengil sanoat korxonalari koʻp. Yogʻoch, oyna
kabi materiallardan badiiy buyumlar tayyorlanadi.



https://uz.wikipedia.org/wiki/Fuqarolik

Fuqarolik jismoniy shaxsning maʼlum bir davlat bilan huquqiy bogʻlanishidir.
Fuqarolikka ega shaxs fuqaro, deyiladi. Bu bogʻlanish fuqaroning tegishli
davlatga nisbatan boʻlgan huquq va burchlari hamda uning oʻsha davlat tomonidan
himoya qilinishida namoyon boʻladi. Oʻzbekiston Konstitutsiyasining 21-moddasiga
koʻra butun Oʻzbekiston hududida yagona fuqarolik oʻrnatiladi (Qoraqalpogʻiston
fuqarosi ayni vaqtda Oʻzbekiston fuqarosi hamdir).

Fuqarolik — shaxsning muayyan davlat bilan doimiy siyosiyhuqukiy aloqasi; bu
aloqa shaxs va davlatning oʻzaro huquq va majburiyatlarida ifodalanadi. Shaxs
F.ka ega boʻlgach, davlat uning hamma huquq va erkinliklarini eʼtirof etadi,
ularning amalga oshishini taʼminlash choralarini koʻradi. Fuqarolarning
manfaatlarini davlat, fuqarolar boshqa mamlakatlar hududida turgan vaqtda ham
himoya qiladi, ularga homiylik koʻrsatadi. Oʻz navbatida, fuqarolar davlat
qonunlari va qoidalarga soʻzsiz rioya kiladilar, oʻzlari uchun belgilangan
majburiyatlarni bajaradilar. Bu huquq va majburiyatlar yigʻindisi fuqaroning
siyosiyhuquqiy maqomini tashkil etadi, fuqarolar ana shu maqom bilan chet el
fuqarolari va fuqaroligi boʻlmagan shaxslardsh ajralib turadilar. F. asosan 2
yoʻl bilan qabul qilinadi; tugʻilganlik dalili asosida ("filiatsiya") va
naturalizatsiya yoʻli bn. Tugʻilish asosida F.ka qabul qilishda 2 xil qoida:
"qon huquqi" va "tuproq huquqi" qoidasi qoʻllaniladi. "Qon huquqi" deb nomlangan
qoida shu davlatning fuqarolaridan tugʻilgan shaxsni fuqaro deb tan oladi (ayrim
davlatlarda otaonasining biri tegishli F.ka egaligi yetarli). Kaysi davlat
hududida bu shaxsning tugʻilganligi ahamiyatga ega emas. "Tuproq huquqi"
qoidasi, fuqaroligidan qatʼi nazar, agarda shaxs mazkur davlat hududida
tugʻilgan boʻlsa, unda oʻsha shaxs fuqaro deb tan olinadi. Naturalizatsiya yoʻli
bilan F.ni qabul kilish mamlakatda yashab kelayotgan shaxsning F.ni olish
toʻgʻrisidagi iltimosi bilan bogʻliqdir.



https://uz.wikipedia.org/wiki/Fotosintez

Fotosintez (foto... va sintez) — yuksak oʻsimliklar, suvoʻtlar va ayrim
fotosintezlovchi bakteriyalarda xlorofill va boshqa fotosintetik pigmentlar
oʻzlashtiradigan yorugʻlik energiyasi hisobiga oddiy birikmalardan murakkab
moddalar hosil boʻlishi. F. tabiatda sodir boʻladigan eng , muhim biologik
jarayonlardan biri. F.da kuyosh energiyasi organik birikmalardagi kimyoviy
energiyaga aylanadi. F.da hosil boʻlgan organik birikmalar barcha tirik
organizmlar uchun asosiy hayot manbai hisoblanadi. F.da barcha tirik
organizmlarning nafas olishi uchun zarur boʻlgan kislorod atmosferaga ajralib
chikadi. F. haqidagi dastlabki maʼlumotlar ingliz botanigi va kimyogari S. Geyls
(1727), rus olimi M.V.Lomonosov (1753) ishlarida keltiriladi. Ammo F.ni
tajribalar orqali oʻrganish ingliz kimyogari J.Pristli (1771), golland
tabiatshunosi J.Senebye (1782), shveysariyalik olim T. Sossyur (1804) va
boshqalarning ishlari bilan boshlandi. Nemis fiziologi Yu.Saks (1863)
barglardagi xloroplastlarda kraxmal sintezlanishini koʻrsatadi. F.da kislorod
hosil boʻlishi jarayonini nemis fiziologi T.V.Engelman (1881) oʻrgangan. F.da
yorugʻlik nurining ahamiyati 19-asrning oʻrtalaridan oʻrganila boshlandi. Rus
olimi K.A.Timiryazev (1875) yorugʻlik energiyasining oʻsimlikdagi xlorofill
orqali fotosintetik oʻzgarishlar jarayonida ishtirok etishini koʻrsatdi.
19-asrning oʻrtalaridan boshlab F.ni oʻrganishda yangi metodlar (gaz analizi,
izotop metodi, spektroskopiya, elektron mikroskopiya usullari va boshqalar)
qoʻllanila boshlangandan soʻng F.da xlorofillning katnashish mexanizmlari ishlab
chiqildi.

Fotosintez sistemasi xlorplastlarda joylashgan (q. Xloroplastlar). F.
apparatining eng muhim komponenti xlorofill xlorofillin va ikki karbon kislotasi
murakkab efiridan iborat. Uning yashil rangi tarkibidagi magniy ionlariga
bogʻliq. F.da karotinoidlar ham qatnashadi. Karotinoidlar koʻkbinafsha va koʻk
(480— 530 nm) nurlarni yutib, ular energiyasini xlorofill ("ya")ga uzatadi. 400
dan ortiq karotinoidlar aniqlangan. Koʻkyashil suvoʻtlar (sianobakteriyalar),
qizil suvoʻtlar va ayrim dengiz kriptomonadalarida xlorofill "a" va
karotinoidlar bilan birga fikobilin pigmentlari ham bor. Ular xlorofill yutishi
mumkin boʻlgan nurlar maksimumi oraligʻidagi nurlarni yutadi. Oʻsimliklarda F.da
fikobilinlardan fitoxrom pigmenti ham qatnashadi. Fitoxrom, asosan, qizil va
infraqizil nurlarni yutib, xlorofillga uzatadi. F.ning yorugʻlik bosqichida
xlorofill molekulasi tomonidan boshqa pigmentlar (xlorofill "", karotinoidlar,
fikobilinlar) ishtirokida yorugʻlik energiyasi yutilib, bu energiya ADF va NADF
birikmalarining kimyoviy yoruglik energiyasiga aylanadi. Xlorofill yorugʻlik
energiyasini kvantlar yoki fotonlar holida yutadi. Yutilgan energiya taʼsirida
xlorofilldagi elektronlar qoʻzgʻalgan holatga oʻtadi. Bunda elektron asosiy (S0)
pogʻonadan birinchi singlet (S1) pogʻonaga oʻtadi. Bu jarayon juda kiska vaqt
(10"9 sek) davom etadi. Shu qisqa vaqt davomida elektron oʻz energiyasini
sarflab, kvant yutadigan holat (S1—>S°) ga qaytadi. Agar elektron toʻlqin
uzunligi ultrabinafsha nurlardan bir kvant yutsa, yanada yuqoriroq singlet (S2)
pogona (S°"S2)ra oʻtadi. Shundan soʻng qisqa vaqt ichida (10 13 sek) elektronlar
ikkinchi singlet birinchi pogʻonaga (S2—>S’) tushadi. Kvant energiyasining bir
qismi esa issiqlikka aylanadi. Fotokimyoviy jarayonlarda, asosan, birinchi
singlet (S1) holatdagi elektronlar, ayrim xrllarda triplet (T1) holatdagi
elektronlar ishtirok etadi. Shunday qilib, xlorofill molekulasi yutgan kvant
energiya, asosan, F. reaksiyalari uchun sarf boʻladi va molekuladan yorugʻlik
yoki issiklik energiyasi holida ajraladi. F. reaksiyalarida yorugʻlik
energiyasining samaradorligi yutilgan kvant hisobiga ajralib chiqqan O2 yoki
oʻzlashtirilgan SO2 miqdori bilan belgilanadi. F.da bir molekula SO2 toʻla
oʻzlashtirilishi uchun 502 kJ energiya sarflanadi. Agar har bir kvant nur 171 kJ
energiyaga ega boʻlishi hisobga olinadigan boʻlsa, u holda SO2+N2O—> [SN2O] + O2
jarayonining toʻla amalga oshishi uchun 700 nm uzunlikdagi 3 kvant nur zarur.
Pekin yutilgan kizil nurlarning foydali ish koeffitsiyenta 40% boʻlganidan bir
molekula SO2 oʻzlashtirilishi uchun 8 kvant nur zarur. R. Emerson (1957)
xlorella suv oʻtida oʻtkazgan tajribalarida nurlarning aralash spektrlarida
F.ning samaradorligini aniqladi. Mac, 710 nm qizil nurdan 1000 kvant yutilganda
20 mol. O2, 650 nm nurlar uchun esa bu koʻrsatkich 100 molekula O2ga teng
boʻladi. 710 va 650 nm nurlar bir vaqtning oʻzida taʼsir etganda 160 mol O2
ajralib chiqqan. Bu hodisa Emerson effekti deyiladi.

F. tabiatda eng muxim biologik jarayonlardan biri. F. tufayli har yili
quruqlikda 100—172 mlrd. t, dengiz va okeanlarda 60—70 mlrd. t (quruq ogʻirlikka
nisbatan) organik modda hosil boʻladi. F. tufayli atmosferadagi SO2 miqdori
doimiy (0,03%) saqlanib turadi. F. natijasida bir yil davomida atmosferaga tirik
organizmlar nafas olishi uchun zarur boʻlgan 70— 120 mlrd. t. ga yakin erkin
kislorod ajraladi. Bu jarayonda oʻrmonlar, ayniqsa katta ahamiyatga ega. Mas, 1
ga oʻrmon daraxtlari bahor va yoz oylarida 1 kishi nafas olishi uchun yetarli
miqdorda kislorod ajratadi. Kislorod atmosferaning yuqori (25 km) qatlamida ozon
(O3) halqani hosil qilib, tirik organizmlarni ultrabinafsha nurlardan himoya
qiladi (q. Ozon). F. energetikasi hamda mexanizmini oʻrganish kelajakda kishilik
jamiyatini energiya va oziq-ovqat, ishlab chiqarishni xom ashyo bilan taʼminlash
masalasini hal etishda juda katta ahamiyatga ega.



https://uz.wikipedia.org/wiki/Foton

Foton (yun. photos — yorugʻlik) — elementar zarra, elektromagnit nurlanish (tor
maʼnoda — yorugʻlik) kvanti; F. ning tinchlikdagi massasi /ya?=0, shuning uchun
tezligi faqat yorugʻlik tezligi s=3108 m/s ga teng . F.ning spini (h
birliklarida) 1 ga teng , shuning uchun bozonlar guruhiga kiradi va Boze —
Eynshteyn statistikasiga boʻysunadi. F. elektromagnit va gravitatsion oʻzaro
taʼsirlarda qatnashadi, barcha elementar zarralar bilan oʻzaro taʼsirlashadi.
Energiyalari 100 keV dan katta boʻlgan F.lar, odatda, ukvantlar deb ataladi.
Atom yadrosining elektrostatik maydonida energiyasi > 1 MeV boʻlgan ukvantlar
elektron va pozitronga (elektronpozitron juftning tugʻilish jarayoni) aylanishi
mumkin, elektron hamda pozitron toʻqnashganida ikkita (yoki uchta) ukvantga
annigilyatsiyalanishi mumkin. F.ning nurlanish klassik nazariyasi Maksvell
tenglamasiga, F.larning oʻzaro taʼsir etish kvant nazariyasi kvant
elektrodinamikasita asoslangan. F.lar manbalari boʻlib yorugʻlik manbalari,
ukvantlar manbalari boʻlib radiaktiv izotoplar xizmat qiladi.



https://uz.wikipedia.org/wiki/Forslar

Forslar (oʻzlarini eroniy deb atashadi) — Eronning tub xalqi. AQSH, Iroq,
Pokiston, GFR, Avstriya, Fransiya, Buyukbritaniya, MDH davlatlari, va boshqa
davlatlarda yashashadi. Umumiy soni 67-million kishi. Antropologik tarafidan
evropoid irqining hind-oʻrtayerdengiz guruhiga kiradi. Fors tilida gaplashadi.
Islom dinining shiyit tarmogʻiga mansubdir. Qadimgi Eron qabilalari Markaziy
Osiyodan miloddan avvalgi 2-ming yillik oxirida janubi-gʻarbiy tomonlariga
joylashgan. Ular Midiya davlatida, Axemen avlodi qurgan davlatda asosiy roʻl
oʻynadi. 7-asrlardagi arab bosqinchiligidan keyіn forslar orasida islom dini
keng etak yoya boshladi. Forslarning etnik tarixida arablardan soʻng turklar
(11 — 12 asrlar, saljuqlar), turk-moʻgullar (13 −14 asrlar, Xulagʻu sulolasi)
oʻz izlarini qoldirdi. 16-asrning boshlanishida forslar eronlik Sefevi
sulolasiga tobe boʻlsa, 19 — asrning oʻrtalarida ularga qadjarlar oʻz
hukmdorligini oʻrnatdi. 19-asrning oʻrtasida millat boʻlib shakllanishi
nihoyasiga etdi. Forslar qadimdan dehqonchilik bilan shugʻullanishadi; bugʻdoy,
tariq, guruch, pahta, arpa, choy, v.b. sholi oʻsimliklar ekai, qoʻy boqdi.
Shaharlarida kulolchilik bilan savdo-sottiq rivojlandi. Fors ustalari toʻqigan
gilamlari, keramik. idishlar, zargarlik buyumlar koʻp davlatlarda mashhur
boʻldi. Uylari soz bolchiqdan, gʻishtdan qurilib, tomi qamish bilan bekitildi.
Zadagon forslar hovlisiga hovuz (basseyn) qurdirdi. Milliy kiyimlari: erkaklari
matodan tikilgen koʻylak, shim, qoʻy terіsіdan tіkіlgen kurtkacha, boshiga salla
oʻraydi. Ayollarining asosiy kiyimi — koʻylak, kofta, dambal, butkul gavdasini
yopib turadigan chadra boʻldi. Milliy taomlari guruchdan, goʻshtdan va sutdan
tayyorlanadi.



https://uz.wikipedia.org/wiki/Fiqh

Fiqh (arab. — bilish, tushunish) — musulmon huquqshunosligi, shariat
qonunqoidalarini ishlab chiqish bilan shugʻullanuvchi islom taʼlimotining bir
sohasi. "F." soʻzi atama sifatida Qurʼon va hadislarda qoʻllanilgan. F. islom
dini vujudga kelib, xalifalik qaror topishi bilanoq darhol tarkib topgan emas.
F.ning qaror topishi Muhammad (sav) hadislari va choryorlarning aytgan gaplarini
yozib olish bilan birga davom etgan. Zayd ibn alHasanning "Majmuʼ alfiqh", Molik
ibn Anasning "alMuvattaʼ", Ibn Hanbalnint "alMusnad" kitoblari F.ga oid
dastlabki asarlar hisoblansada, ular muayyan mavzuda tanlab olingan hadislardan
iborat edi. F. ilmi 10-asrga kelib mustaqil fan sifatida shakllangan. F. bilan
shugʻullanuvchi, uni oʻrganuvchi kishi faqih (qonunshunos) deb atalgan.
Movarounnahrda Burhoniddin Margʻinoniy, Abu Lays Samarqandiy va boshqa mashxur
faqihlar hisoblangan. F. islom xuquqshunosligi sifatida 2 sohada — shariat
manbalarini ishlab chiqish (usul alfiqh) va shariatni tayin sohalarga tatbiq
qilish (furuʼ alfiqh)dan iborat boʻlgan. Islomning sunniylik yoʻnalishi
xuquqshunosligida 4 ta mustaqil huquq mazhablari — hanafiylik, molikiylik,
shofiʼiylik va hanbaliylik vujudga kelgan. F.da boshqa maktablar xam mavjud edi,
biroq 14-asrga kelib, mazkur 4 mazhab hamda bir necha shialik tariqatlarigina
saqlanib qolgan. Oʻrta asrlarda va yangi davrda F.ga oid asarlar orasida fatvo
toʻplamlari koʻpaydi. AlKuduriyning (1037 yilv.e.) "Muxtasar", Qozixonning (1196
yilv.e.) "Fatovo", Burhoniddin Margʻinoniyning "Hidoya", Ibn Bazzozning (1414
yilv.e.) "Fatovo" asarlari bunga misol boʻladi. Ular ichida "Hidoya" asari
hanafiylik mazhabida katta shuxrat qozongan amaliy qoʻllanmadir. "Hidoya"ga bir
qancha sharhlar yozilgan. Musulmon faqihlarining koʻp asarlari qozi va muftilar
uchun dasturilamal boʻlgan, koʻpincha maʼmurlarning buyurtmasi bilan davlat
mahkamalari uchun maxsus kitoblar yozib berilgan: Abu Yusufning (798 yilv.e.)
"Kitob alxaraj"i yoki boburiylar saltanatining hukmdori Avrangzeb (1658—1707)
amri bilan 1669 yilda bir guruh hanafiy huquqshunoslar tuzgan "alFatovo
alhindiya" asari va boshqa Islom mamlakatlari huquq tizimida F.ning roli doimo
bir xil boʻlgan emas. Jumladan, 16-asrda usmonli turk saltanatida va 17-asr
2yarmida boburiylar davlatidagi huquqiy amaliyotda uning kridalari juda keng va
izchil qoʻllanildi. Biroq, umuman F. huquqshunoslik bilan toʻlatoʻkis moye
kelgan emas. F.ning hokimiyat tepasidagi kuchlarning manfaatlarini ifodalagan va
davlat tomonidan bironbir tarzda qoʻllabquvvatlangan qoidalarigina amaldagi
huquqqa aylangan, faqixlarning boshqa xulosalari esa huquqiy nazariya doirasidan
tashqari chiqmagan. Hozirgi vaqtda islom mamlakatlarida dunyoviy huquq tizimi
amalga kiritilmokda, bu esa F. taʼsir doirasining muayyan darajada torayishiga
olib kelmoqda. Shunday boʻlsada, F.ning ayrim tarmoqlari, tartibqoidalari va
meʼyorlari koʻpchilik aholisi musulmon boʻlgan Sharq mamlakatlarining
aksariyatida bironbir tarzda qoʻllaniladi.

Fiqh (Arab tilida:فقه) Islom dini huquqshunosligidir. Fiqh musulmonlar hayotini
diniy jihatdan tartibga solish maqsadida Islom Huquqshunos(arab tilida:
Ulamo)lari tarafidan Ilohiy Huquq(Shariat)ga zamonaviy muammolarni hal qilishga
qaratilgan qo`shimchalar(Arab tilida: fatwa) kiritish orqali Shariatni
kengaytirishdir.



https://uz.wikipedia.org/wiki/Encyclop%C3%A6dia_Britannica

„Encyclopædia Britannica“ (talaffuzi: Insayklopidiya britennika; lot. „Britaniya
ensiklopediyasi“ degani; ingl. „British Encyclopaedia“) — inglizcha universal
ensiklopediya. „Encyclopædia Britannica“ Encyclopædia Britannica, Inc.
kompaniyasiga qarashlidir. Ensiklopediyani 100 ga yaqin muharrir yozadi va
muntazam yangilab turadi. Bundan tashqari, 4,000 dan oshiq odam hissa qoʻshib
turadi. Bular orasida 110 Nobel mukofoti sovrindori va besh AQSH prezidenti bor.
„Encyclopædia Britannica“ ingliz tilidagi eng ilmiy ensiklopediyalardan biri
hisoblanadi.

„Britannica“ hali ham chiqarilayotgan eng eski inglizcha ensiklopediyadir.
Birinchi marta „Encyclopædia Britannica“ 1768- va 1771-yillar orasida Edinburgda
uch jildda chop etilgan. Vaqt oʻtishi bilan ensiklopediyaning hajmi oʻsdi:
ikkinchi nashri 10 jildli boʻldi. Toʻrtinchi nashriga kelib (1801-1810) jildlar
soni 20 ga yetdi. Ensiklopediyaning obroʻsi koʻtarilib bordi. „Britannica“ning
9- (1875-1889) va 11- (1911) nashrlari ilmiy va yozilish uslubi jihatdan yuqori
darajada baholanadi.

11-nashrga kelib „Britannica“ni Amerikada joylashgan kompaniya sotib oldi.
Bundan soʻng Shimoliy Amerika bozoriga moslashtirilib ensiklopediyaning hajmi
qisqartirildi va maqolalar soddalashtirildi. 1933-yil „Britannica“
ensiklopediyalar tarixida birinchi marta muntazam tahrirlashni kiritdi: har bir
maqola belgilangan vaqtda yangilanib, butun ensiklopediya muntazam ravishda
yangi nashrlarda chop etila boshlandi.

2012-yil martda Encyclopædia Britannica, Inc. ensiklopediyaning bosma nashri
toʻxtatilganini eʼlon qildi. Buning oʻrniga endi „Britannica“ning onlayn nusxasi
boʻlmish „Encyclopædia Britannica Online“ga eʼtibor qaratildi. „Britannica“ning
oxirgi bosma nashri 2010-yil chiqqan 32 jildli nashridir.

„Britannica“ning 15-nashri uch qismdan iborat: qisqa maqolalardan iborat 12
jildli „Micropædia“ (750 tadan kam soʻz), uzun maqolalar kiritilgan 19 jildli
„Macropædia“ (2 sahifadan 310 sahifagacha) va bilimning qisqa iyerarxik
tavsifini beruvchi bir jildli „Propædia“. „Micropædia“ tezda biror faktni koʻrib
olish uchun moʻljallangan va „Macropædia“dan foydalanish uchun qoʻllanma
vazifasini oʻtaydi; „Propædia“ berilgan mavzuning ilmdagi oʻrnini koʻrsatish
uchun va yana boshqa shu mavzuda batafsil yozilgan maqolalarga yoʻnaltirish
uchun moʻljallangan.

Shu kungacha ensiklopediyaga egalik qilganlar koʻp oʻzgardi. Bular qatorida A &
C Black, Horace Everett Hooper, Sears Roebuck va William Benton bor.
Encyclopædia Britannica Inc. bugungi kunda Shveysariyalik milliarder aktor
Jacqui Safraga tegishlidir. Keyingi paytda informatsiya texnologiyalarida
kuzatilgan oʻzgarishlar va Encyclopædia Britannica Ultimate Reference Suite,
Encarta va Vikipediya kabi elektron ensiklopediyalarning paydo boʻlishi sabab
bosma ensiklopediyalarga boʻlgan talab susaydi. Bunga qarshi kurashish uchun
Encyclopædia Britannica, Inc. oʻzining jiddiy ensiklopediya sifatida olgan
obroʻsiga eʼtibor qaratib, narxini pasaytirib va elektron versiyalarni (CD-ROM,
DVD, onlayn) tayyorlab kelmoqda. 1930-yillardan beri kompaniya boshqa qoʻshimcha
ensiklopedik loyihalarni ham yurgʻizib kelayapti.

„Britannica“ 15 nashrda chiqarilgan. 3- va 5-nashrlari uchun koʻp jildli
qoʻshimchalar tayyorlangan (quyida berilgan jadvalga qarang). 10-nashr 9-nashrga
qoʻshimcha boʻlgan xolos. 12- va 13-nashrlar boʻlsa 11-nashrga qoʻshimcha
boʻlgan. 1985-yil 15-nashr keskin oʻzgartirilgan. Bunga qaramasdan, yangilangan
hozirgi nashr 15-nashr deb aytiladi.

Yaratilganidan beri „Britannica“ ikki maqsadni koʻzlab kelmoqda: mukammal
ensiklopediya boʻlish va taʼlim berish. 1974-yil 15-nashrda yana bir maqsad
qoʻshildi: insoniyatning bor bilimini sistemaga solish. „Britannica“ tarixini
boshqarishdagi oʻzgarishlar yoki qayta ishlashlar boʻyicha besh davrga boʻlish
mumkin.

Birinchi davrda (1-6-nashrlar, 1768-1826) „Britannica“ Colin Macfarquhar, Andrew
Bell, Archibald Constable va boshqalar tomonidan boshqarilgan va chop etilgan.
Britannica birinchi marta 1768- va 1771-yillar orasida „Encyclopædia Britannica
yoki yangi reja bilan toʻplangan sanʼat va ilm lugʻati“ (ingl. „Encyclopædia
Britannica, or, A Dictionary of Arts and Sciences, compiled upon a New Plan“)
nomi bilan Edinburgda chop etilgan. „Britannica“ning chop etilishiga qisman
Denis Diderot va Jean le Rond d'Alembert tayyorlagan fransuzcha „Encyclopédie“
(1751-1772-yillarda chop etilgan) ensiklopediyasi sabab boʻlgan. Britannica
asosan shotlandcha ish boʻlgan. Ensiklopediya Shotland Uygʻonishidan qolgan
meroslardan biridir. Bu davrda „Britannica“ bir yosh muharrir William Smellie
tayyorlagan uch jildli toʻplamdan (1-nashr) bir necha muallif tomonidan yozilgan
20 jildli toʻplam darajasiga yetishgan.

Bu davrda bir necha boshqa raqib ensiklopediyalar boʻlgan. Bular orasida Abraham
Reesning „Cyclopædia“si, Samuel Taylor Coleridgening „Encyclopaedia
Metropolitana“si, va David Brewsterning „Edinburgh Encyclopaedia“si boʻlgan.

Ikkinchi davrda (7-9- nashrlar, 1827-1901) „Brittannica“ni Edinbrugda joylashgan
A & C Black nashriyoti tayyorlagan. Baʼzi hissa qoʻshuvchilarni, masalan Macvey
Napierni muharrirlar doʻstlari va tanishlari orasidan jalb qilishgan. Boshqa
hissa qoʻshuvchilarni boʻlsa „Britannica“ning obroʻsi tufayli jalb qila
olishgan. Hissa qoʻshuvchilar koʻpincha boshqa mamlakatlardan borgan. Ular
orasida dunyoga mahshur mutaxassislar ham boʻlgan. 7-nashrda birinchi marta har
bir maqola kiritilgan koʻrsatkich tayyorlangan. Bu odat 1974-yilgacha davom
etgan. Birinchi Angliyada tugʻilgan muharrir 9-nashrni tahrir qilgan Thomas
Spencer Baynes boʻlgan. 9-nashr „Olimlar nashri“ deb ataladi va bu nashr eng
ilmiy nashr hisoblanadi. 1880-yildan keyin Baynesga William Robertson Smith
yordam bergan. Yashayotgan odamlarning biografiyalari kiritilmagan. James Clerk
Maxwell va Thomas Huxley ilm boʻyicha maxsus maslahatchilar boʻlishgan. Shudnay
boʻlsa ham, 19-asrning oxiriga kelib 9-nashr eskirgan va Britannica moddiy
qiyinchiliklarga duchor boʻlgan.

Uchinchi davrda (10-14-nashrlar, 1901-1973) „Britannica“ni Amerikalik
ishbilarmonlar boshqargan. Ular toʻgʻridan-toʻgʻri sotish usullaridan
foydalangan. Ensiklopediyani kattaroq bozorda sotish uchun Amerikaliklar
asta-asta maqolalarni soddalashtirdi. 10-nashr 9 jildli boʻlib, 9-nashrga
qoʻshimcha boʻlgan. 11-nashr boʻlsa butunlay yangi ish boʻlgan. 11-nashr yaxshi
baholangan. Horace Hooper bu nashrni iloji boricha kamol qilish uchun kurashgan.

Hooper moddiy qiyinchiliklarga uchraganidan keyin „Britannica“ni Sears Roebuck
18 yil boshqardi (1920-1923, 1928-1943). 1932-yil Searsning vitse-prezidenti
Elkan Harrison Powell prezidentlik lavozimiga chiqdi. 1936-yil u muntazam tahrir
qilish uslubini kirgizgan. Bundan avval yangi nashr chiqquncha maqolalar
yangilanmasdi, baʼzan yangi nashr 25 yildan keyin chiqarilardi.

Powell „Britannica“ning obroʻsiga tayanib yangi taʼlim mahsulotlarini
tayyorlagan. 1943-yil egalik huquqi William B. Bentonga oʻtgan, u 1973-yil
vafotigacha boshqaruvchilik qilgan. Benton Benton Fondiga asos solgan. Bu fond
„Britannica“ni 1996-yilgacha boshqargan. 1968-yil „Britannica“ oʻzining 200
yilligini nishonlagan.

Toʻrtinchi davrda (1974-1994) „Britannica“ning 15-nashri chiqdi. Bu nashr uch
qismdan iborat: „Micropædia”, „Macropædia” va „Propædia”. Mortimer J. Adler
rahbarligi ostida „Britannica”ni yaxshi ensiklopediya qilish bilan birga unda
insoniyatning bor bilimini sistemalashtirishga harakat qilingan. Mortimer J.
Adler 1949-1974-yillarda muharrirlar hay’ati aʼzosi boʻlgan. 1974-yildan shu
hay’atning rahbari boʻlgan. 1965-yildan boshlab 15-nashrni rejalash boʻyicha
direktor boʻlgan. 15-nashrda alohida koʻrsatkichning yoʻqligi va maqolalarning
parallel ensiklopediyalarda berilgani keskin tanqidga uchragan. Bunga javoban
15-nashr 1985-yil yana qaytadan chop etilish uchun butunlay oʻzgartirilgan va
koʻrsatkich qoʻshilgan. 15-nashrning bu ikkinchi versiyasi 2010-yilgacha
tahrirlanib, chop etilib keldi. 15-nashrning rasmiy nomi „Yangi Encyclopædia
Britannica” (ingl. „New Encyclopædia Britannica“) boʻlsa ham, u „Britannica 3”
deb ham nomlanadi.

Beshinchi davrda (1994-bugun) „Britannica“ning elektron va onlayn nashrlari
tayyorlandi. 1996-yil Jacqui Safra moddiy qiyinchiliklarga uchragan
„Britannica“ni arzon bahoga sotib oldi. 1999-yil Encyclopædia Britannica, Inc.
ikkiga boʻlindi. Bir qism kopmaniya nomini olib qoldi va bosma nashrni
tayyorladi. Ikkinchi qism Britannica.com Inc. elektron versiyalarni tayyorladi.
2001-yildan beri ikki kompaniyaga Ilan Yeshua rahbarlik qilib kelmoqda. Powellga
oʻxshab Yeshua ham Britannica nomi bilan yangi mahsulotlar kirgizishni
qoʻllab-quvvatladi.

2012-yil martda prezident Jorge Cauz ensiklopediyaning bosma nashrlari boshqa
chiqmasligini eʼlon qildi. 2010-yil chiqqan 15-nashr oxirgi nashr boʻldi. Endi
kompaniya barcha eʼtiborni onlayn nashrga qaratayapti.

„Britannica“ning global nashri 2010-yil chop etildi. Bu nashr 30 jilddan va
18,251 sahifadan iborat. Kichikroq jildlarda 8,500 surat, xarita, bayroq va
tasvir berilgan. Nashrdagi 40,000 dan oshiq maqolani turli mamlakatlarda
yashovchi mutaxassislar yozgan. Ular orasida Nobel mukofoti sovrindorlari ham
bor. 15-nashrdan farqli oʻlaroq global nashr „Macro-“ va „Micropedia“ qismlariga
boʻlinmagan. 14-gacha boʻlgan eski nashrlardagidek maqolalar alifbo tartibida
berilgan. Global nashrning barcha nusxasi sotilgan va chop etish toʻxtatilgan.

Britannica 1788-yildan 1901-yilgacha Britaniya taxtidagi monarxga bagʻishlangan.
Amerikalik hamkorlikka sotilgandan keyin Britaniya monarxi va AQSH prezidentiga
bagʻishlangan. 11-nashr George II, Hindiston imperatori va AQSH prezidenti
William Howard Taftga bagʻishlangan." Bagʻishlovlardagi ketma-ketlik AQSH va
Britaniya kuchiga va sotuvga qarab oʻzgarib kelmoqda. 14-nashrning 1954-yilgi
versiyasi AQSH prezidenti Dwight David Eisenhower va qirolicha Elizabeth IIga
bagʻishlangan." Shu udumga koʻra 15-nashrning 2007-yilgi versiyasi AQSH
prezidenti George W. Bush va qirolicha Elizabeth IIga bagʻishlangan."
15-nashrning 2010-yilgi versiyasi boʻlsa AQSH prezidenti Barack Obama va
qirolicha Elizabeth IIga bagʻishlangan.

3-nashrdan beri „Britannica“ga tanqidchilar yuqori baho berib kelayapti. AQSHda
3- va 9-nashrlarning noqonuniy nusxalari tayyorlangan. „Britannica“dagi
maqolalar noqonuniy koʻchirilib tayyorlangan birinchi ensiklopediya „Dobson's
Encyclopædia“dir. 14-nashrdan keyin Time jurnali „Britannica“ni „kutubxona
boshchisi“ deb nomlagan. Bir reklamada William Beebening „Britannica“ni
solishtirib boʻlmaydi, chunki unga mos raqib yoʻq" degan soʻzlari ishlatilgan.
„Britannica“ ingliz adabiyotida koʻp tilga olingan. Masalan, Arthur Conan
Doylening Sherlok Xolms haqidagi „Qizil boshli liga“ hikoyasida. Bu hikoyani
„Britannica“ning 200 yilligida Gilbert Inglefield tilga olgan.

„Britannica“ bilimni umumlashtirtuvchi ensiklopediya sifatida shuhrat qozongan.
Baʼzi odamlar bilimlarini chuqurlashtirish uchun „Britannica“ni boshdan-oyoq
oʻqib chiqishga qaror qilishgan. Buning uchun 3 yildan 22 yilgacha vaqt
sarflashgan. 1797-yil Fat′h Ali Shah Qajar shoh boʻlganida unga „Britannica“ning
3-nashri toʻplami berilgan va u ensiklopediyani boshidan oxirigacha oʻqib
chiqqan. Bundan keyin shoh oʻzining rasmiy unvoniga "Eng Buyuk Shoh va
Encyclopædia „Britannica“ning ustasi" nomini qoʻshgan. Yozuvchi George Bernard
Shaw ilmiy maqolalardan tashqari 9-nashrni butunlay oʻqib chiqqanini aytgan.
Richard Evelyn Byrd 1934-yil Janubiy qutbga qilgan 5 oylik sayohati davomida
„Britannica“ni oʻqish uchun olib olgan. Philip Beaver dengizda qilgan sayohati
davomida „Britannica“ni oʻqigan.

Yaqinda boʻlsa Esquire jurnali muharriri Philip Beaver 2002-yilgi nashrni oʻqib
chiqqan. Bu haqida 2004-yil chiqqan „Bilagʻon: Bir odamning dunyodagi eng aqlli
odam boʻlish uchun qilgan kamtar intilishi“ (ingl. „The Know-It-All: One Man's
Humble Quest to Become the Smartest Person in the World“) kitobida yozgan. Faqat
ikkita inson „Britannica“ning ikki mustaqil nashrlarini oʻqib chiqqan: yozuvchi
C. S. Forester va ishbilarmon Amos Urban Shirk. Shirk 11- va 14-nashrlarni
oʻqigan. 11-nashrni har kech uch soat oʻqigan va 4 yarim yil deganda oʻqishni
bitirgan. „Britannica“ning koʻp bosh muharrirlari kitobni boshdan-oyoq oʻqib
chiqishgan deb ishoniladi. Bular orasida William Smellie (1-nashr), William
Robertson Smith (9-nash) va Walter Yust (14-nashr) bor.

Onlayn „Britannica“ 2005-yil „Eng yaxshi onlayn isteʼmolchi servisi“ deb topilib
Codie mukofotini oldi. Codie mukofoti har yili Software and Information Industry
Association tashkiloti tomonidan eng yaxshi programmalarga beriladi. 2006-yil
„Britannica“ yana shu mukofotni oldi. „Britannica“ning CD/DVD-ROM versiyasi
Encyclopædia Britannica Ultimate Reference Suite 2004-yil Katta yutuq mukofoti
(ingl. Distinguished Achievement Award) sovrindori boʻldi. Shu versiya yana
2000-, 2001- va 2002-yil Codie mukofotini oldi. 2009-yil 15-iyulda 2,000 dan
oshiq mustaqil kishi ovoz berib „Britannica“ni „Buyuk Britaniyadagi 10 eng
yuqori brend“ roʻyxatiga qoʻshishdi.

„Britannica“da mavzular „Propædia“dagi „Bilimning qisqacha sxemasi“ga qarab
tanlanadi. „Britannica“da jugʻrofiya („Macropædia“ning 26 %i), biografiya
(14 %), biologiya va tibbiyot (11 %), adabiyot (7 %), fizika va astrnomiya
(6 %), din (5 %), sanʼat (4 %), gʻarb falsafasi (4 %) va huquqshunoslik (3 %)
haqida maqolalar yozilgan. Bir izlanishga koʻra „Micropædia“da geografiya
boʻyicha maqolalar 25 % ni, ilm boʻyicha — 18 % ni, ijtimoiy fanlar boʻyicha —
17 % ni, biografiyalar — 17 % ni, boshqa gumanitar fanlar boʻyicha maqolalar
qolgan 25 % ni tashkil qiladi. 1992-yil bir taqrizchi: "mavzularning koʻlami,
chuqurligi va universalligi boʻyicha „Britannica“ga teng keladiga ensiklopediya
yoʻq, " — deb yozgan.

„Britannica“da maqolalar bir xil chuqurlikda yoritilmagan. Masalan, Buddizm va
boshqa koʻp dinlar „Macropædia“da bitta maqolada berilgan. Xristian dini
boʻyicha 14 maqola berilgan va bu din haqidagi barcha maqolalarning yarmini
tashkil qiladi. Shunday boʻlsa ham, „Britannica“ni gʻarbdagi oʻquvchilarga
taklif qilinadigan eng betaraf ensiklopediya deb baholashgan. Yana barcha davrda
yashagan ayollar haqida yozilga biografiyalar ham olqishlanadi.

„Britannica“ muharrirlarining ishi koʻpincha tanqid qilinadi. Hajmi deyarli
oʻzgarmagani uchun ensikopediyada baʼzi maqolalarga joy ajratish uchun
boshqalarini qisqartirish yoki olib tashlashga toʻgʻri kelgan. Bu koʻpincha
muammo chiqazgan. 15-nashr birinchi chiqqanida (1974-1985) bollar adabiyoti,
Joachim du Bellay, harbiy unvonlar haqidagi maqolalar qisqartirilgani va yoʻq
qilingani qoralangandi. Bundan tashqari, yapon biografiyalarini notekis taxlash
kabi xatolarga yoʻl qoʻyilgani aytilgandi. Koʻrsatkichning yoʻq qilingani va
maqolalarning „Micropædia“ va „Macropædia“ boʻlimlariga boʻlingani ham qattiq
tanqid qilingandi. Bir tanqidchi ilk 15-nashr haqida: "maʼlumot saqlashdan koʻra
tuzilishini oʻzgartirishga intiluvchi muvaffaqiyatsizlik, " — deb yozgan.
American Library Association xodimlari 1992-yilgi „Macropædia“dan koʻpgina
taʼlim boʻyicha maqolalar va psixologiya haqidagi maqola olib tashlanganini
bilib hayron qolishgan.

„Britannica“ koʻpincha hissa qoʻshuvchi tanlashda adashadi. Bunga muhim misol
3-nashrning (1788-1797) bosh muharriri George Gleig Isaac Newtonning
gravitatsiya teoriyasini qabul qilmagani va gravitatsiyaning sababi olov klassik
elementidir deb yozganidir. Shunday boʻlsa ham, „Britannnica“ his-tuygʻu va
ishonchlar bilan bogʻliq mavzularga ilmiy yondoshib kelayapti. Masalan,
9-nashrda William Robertson Smithning din haqidagi maqolalarida shunday
qilingan. Xususan, Smithning Bibliya tarixiy xatolarga egaligi haqidagi
maqolalariga (1875) ilmiy yondoshilgan.

Muharrirlar tanqid qilinganiga yana boshqa bir misol Britannica muharrirlar
hay’ati aʼzosi Wendy Donigerning Hinduizmga bergan salbiy taʼrifidir.
„Britannica“da Hinduizm haqidagi maqolalari umuman olganda tanqidga uchrab
kelayapti.

„Britannica“ni nashrlar eskirgan sari tanqid qilishadi. Ensiklopediyaning
yap-yangi nashrini chiqarish juda qimmat boʻlgani uchun muharrirlar yangi nashr
chiqarishni iloji boricha choʻzishgan (odatda 25 yilgacha). Masalan, muntazam
yangilash metodiga qaramasdan 14-nashr 35 yildan soʻng (1929-1964) eskirib
qoldi. 1964-yil Amerikalik fizik Harvey Einbinder oʻzining „Britannica mifi“
(ingl. „The Myth of the Britannica“) kitobida ensiklopediyani tanqid qilganidan
keyin „Britannica“ ishchilari yangi nashr ustida ishlay boshlashgan va bunga 10
yil sarflashgan. Bir tanqidchi „eskirgan yoki tahrir qilinishi kerak boʻlgan
maqola topish qiyin emas“,- deb yozgan. Unga koʻra, „Macropædia“dagi uzun
maqolalar „Micropædia“dagi qisqa maqolalarga qaraganda koʻproq eskiradi.
„Micropædia“ berilgan maʼlumot baʼzan „Macropædia“ga toʻgʻri kelmadyi, chunki
ikkovidan biri yangilanmay qolgan boʻlishi mumkin. „Macropædia“dagi
biografiyalar maqolalardan koʻra koʻproq eskirishi tanqid qilinadi.

2010-yil Irlandiya Bilim Va Fan Boʻlimi „Britannica“ning onlayn versiyasiga
toʻlash haqida qaror chiqardi. Bundan keyin „Britannica“da irland grajdanlar
urushi haqidagi maqoladagi xatolik payqaldi. Soʻngra mamlakatdagi ommaviy
axborot vositalarida bu xatolik keng muhokama qilindi.

„Britannica“ning bosh muharriri George Gleig 3-nashr haqida „bunday rejaga
asoslangan va bunchalik har xil mavzularni qamragan ishda kamolotga erishish
mushkul“,- deb yozgan. 2006-yil martda „Britannica“ xodimlari „biz Britannica
xatosiz demoqchi emasmiz; biz hech qachon bunday demaganmiz“,- deb yozishgan.
Birinchi muharrir William Smellie ham shunday ruhda yozgan:

Ammo, Encyclopædia Britannica Inc.ning prezidenti Jorge Cauz boshqacha fikrda.
2012-yil Cauz bunday dedi: "„Britannica“ […] doim fakt jihatdan toʻgʻri
boʻladi."

„Britannica“ universal ensiklopediya boʻlgani uchun maxsus ensiklopediyalar
bilan raqobat qilmaydi. „Matematika ensiklopediyasi“, „Oʻrta asrlar
ensiklopediyasi“ kabi ensiklopediyalarda tanlangan mavzular haqida yozish uchun
joy koʻproq. „Britannica“ning ilk raqibi „Ephraim Chambers“ universal
ensiklopediyasi boʻlgan. Keyin „Rees's Cyclopædia“ va „Encyclopaedia
Metropolitana“ kabi raqiblar chiqqan. 20-asrdagi raqiblar qatoriga „Collier's
Encyclopedia“, „Encyclopedia Americana“ va „World Book Encyclopedia“larini
kiritish mumkin. Shunday boʻlsa ham, 9-nashrdan boshlab „Britannica“ inglizcha
universal ensiklopediyalar orasida eng sarasi hisoblanib keldi. Bunga sabab
maqolalarning keng koʻlami va atoqli mualliflarning koʻpligi boʻldi.
„Britannica“ning bosma nashri raqib ensiklopediyalardan ancha qimmat boʻlgan.

1990-yillardan beri „Britannica“ elektron manbalardan yangi raqobatda duchor
boʻlib kelayapti. Hozirda koʻp inson uchun Internet maʼlumot manbasiga aylandi.
Qidiruv saytlari orqali Internetda osonlikcha ishonchli manbalardan va
mutaxassislardan maʼlumot olish mumkin. Google Book Search, MIT OpenCourseWare
va PubMed Central kabi loyihalar Internetda maʼlumot topishni osonlashtirdi.
Umuman olganda Internetda bosma manbalardan koʻra maʼlumot tezroq yangilanadi.
Sababi Internetda maʼlumot yangilash juda oson. Ilm, texnologiya, siyosat,
madaniyat va hozirgi tarix kabi sohalarda boʻlayotgan oʻzgaishlarni vaqtida
yoritib turish „Britannica“ uchun muammo boʻlib kelayapti. Bu haqida ilk bor
muharrir Walter Yust batafsil yozgan. „Britannica“ hozir multimediya manbalarda
va Internetda taklif qilinayotgan boʻlsa ham Vikipediya kabi ensiklopediyalar
raqobat yaratayapti.

„Encyclopædia Britannica“ni sifat va son jihatda boshqa bosma enskilopediyalarga
solishtirish mumkin. Kenneth Kister „Britannica“ni „Collier's Encyclopedia“ va
„Encyclopedia Americana“ga solishtirgan. Son jihatdan solishtirish uchun 10 ta
tasodifiy maqola tanlangan: sunnat qilish, Charles Drew, Galileo Galiley, Philip
Glass, yurak xastaligi, IQ, panda, seksual shilqimlik, plashanitsa va
Oʻzbekiston (ingl. circumcision, Charles Drew, Galileo, Philip Glass, heart
disease, IQ, panda bear, sexual harassment, Shroud of Turin, Uzbekistan).
Toʻrtta kategoriyada A dan D gacha yoki F (muvaffaqiyatsizlik) baholari
berilgan. Bu kategoriyalar maqolalarning qamrovini, aniqligini, ravshanligini va
zamonga mosligini oʻlchagan.

CD/DVD-ROM ensiklopediyalardan „Britannica“ uchun eng muhim raqib Microsoft
kompaniyasining „Encarta“ multimediya ensiklopediyasi boʻlgan. „Encarta” hozirda
chiqmaydi. „Encarta”da uch bosma ensiklopediya birlashtirilgan: „Funk &
Wagnalls“, „Collier's Encyclopedia“ va „New Merit Scholar's Encyclopedia“.
„Encarta“ AQSHda 2000-yil yanvardan 2006-yil fevralgacha boʻlgan savdo boʻyicha
eng bozori chaqqon multimediya ensiklopediya boʻlgan. „Encarta Encyclopedia“ va
„Encyclopædia Britannica Ultimate Reference Suite“ deyarli bir xil narxda
sotilgan. „2007 Encyclopædia Britannica Ultimate“ning CD yoki DVD nusxasi $50
ga, „Microsoft Encarta Premium 2007“ DVD boʻlsa $45 ga sotilgan.

„Britannica“ CD/DVDda 100,000 maqola va „Merriam-Webster’s Dictionary and
Thesaurus“ bor (faqat AQSHda). Boshlangʻich va oʻrta maktab uchun alohida
nashrlari bor. „Encarta“da 66,000 maqola, qulay vizual brauzer, interaktiv
xaritalar, matematika, til va uy vazifalari uchun asboblar, lugʻatlar va bollar
uchun nashr bor. „Encarta“ ham, „Britannica“ ham asosan AQSHdagilar uchun
moʻljallashtirilgani tanqid qilingan. Britaniya haqidagi maqolalar kamroq
yangilangan, AQSH xaritalari boshqa mamlakatlarnikiga qaraganda batafsilroq
boʻlgan va Britaniya lugʻati boʻlmagan. Ikkala ensiklopediyani ham onlayn
koʻrish uchun pul toʻlab oboʻna boʻlish kerak boʻlgan. Shunday boʻlsa ham, baʼzi
materiallarni bepul koʻrish imkoni berilgan.

„Britannica“ga onlayn alternativ ensiklopediya Vikipediya ochiq
ensiklopediyasidir. Ikki ensiklopediya orasidagi muhim farq mualliflikdadir.
Macropædiadagi 699 maqolani maʼlum odamlar yozadi. Micropædiadagi 65,000
atrofidagi maqolani muharrirlar va maʼlum tashqaridan kelgan mualliflar yozadi.
„Britannica“da mualliflar nomi maʼlumdir. Yoki nomlar maʼlum boʻlmasa
muharrirlar yozgan deb bilish mumkin. Muharrirlardan tashqari „Britannica“ga
hissa qoʻshuvchilar oʻz sohasi boʻyicha mutaxassislardir. Hissa qoʻshuvchilar
orasida Nobel mukofoti sovrindorlari bor. Vikipediyada boʻlsa maqolalar turli
xil tajribaga ega odamlar tomonidan yoziladi. Koʻp vikipediyachilar tajribalari
bor deb aytishmaydi. Tajribalilar boʻlsa ham ularning ismi nomaʼlum boʻlishi
mumkin va ularning kimligini aniqlashning iloji boʻlmasligi mumkin.
„Britannica“dan maosh oluvchi Robert McHenry Vikipediya „Britannica“ga aniqlik
boʻyicha teng kela olmaydi degan.

Ikkinchi farq maqolalardagi oʻzgarishlarning tezligidir. „Britannica“ning bosma
nashri bir necha yilda bir yangi chiqqan. Vikipediyaning maqolalari boʻlsa
tez-tez yangilanadi. "Britannica"ning onlayn nusxasi boʻlsa tezroq yangilanadi.
Vikipediyaga oʻxshab hozirda onlayn „Britannica“ni tahrirlash mumkin. Ammo
tahrir qilganda ismni koʻrsatish kerak va oʻzgarishlar mutaxassislar tekshirib
maʼqullashgandan keyingina saytda koʻrinadi.

2005-yil Nature jurnali ikkala saytdan ham har xil mavzuda maqola olib ularni
tegishli sohadagi ekspertlarga yuborgan. Mutaxassislar soʻngra maqolalarni
yonma-yon solishtirishgan. Ammo ularga qaysi maqola qayerdan olingani
aytilmagan. Nature jurlani 42 ta taqriz olgan.

Yakunida jurnal faqatgina sakkizta jiddiy xato topgan (masalan, muhim
tushunchani notoʻgʻri anglash): ikkala saytdan toʻrttadan. Yana koʻpgina
notoʻgʻri faktlar, qoldirib ketishlar va tushunarsiz gaplar topilgan:
Vikipediyada 162 ta, „Britanica“da 123 ta. Bu degani Vikipediyada oʻrtacha har
bir maqola uchun 3.86 ta, „Britannica“da oʻrtacha 2.92 ta shunday xato
kuzatilgan.

Encyclopædia Britannica, Inc. 20 betli batafsil raddiyasida Nature jurnalining
izlanishini kamchiliklarga boy va notoʻgʻri deb aytgan va tezlik bilan
topishlaridan voz kechishga chaqirgan. Izlanishda qarab chiqilgan ikki maqola
„Britannica“dan emas, balkim Yilnomadan, yana ikki maqola „Comptonʼs
Encyclopedia“dan (kompaniya saytida „Britannica Student Encyclopedia“ deb
ataladi) olingan deb aytilgan raddiyada. Norozilik xatida yana taqrizchilarga
berilgan baʼzi maqolalar bir necha maqolaning birlashtirilgani boʻlgani,
qolganlari boʻlsa shunchaki parchalar ekanligi yozilgan. Kompaniya yana Nature
xato deb topgan baʼzi narsalar yozishning har xil variantlari ekanligini va
qolganlari boʻlsa boshqacha tushunish sabab yuzaga kelganini aytgan.

Nature jurlani oʻzining soʻzidan qaytmagan. Jurnal Vikipediya bilan
„Britannica“ning onlayn versiyasini solishtirgani uchun „Britannica“ning saytda
qanday maʼlumot bor boʻlsa, oʻshani ishlatganini aytgan.



https://uz.wikipedia.org/wiki/Elektr

Elektr (elektro...) — elektr zaryadlarning mavjudligi, harakati va taʼsiri bilan
bogʻliqhodisalar majmui. Miloddan avvalgi 8-asrda yunon faylasufi F. Miletskiy
jun matoga ishqalangan ebonit parchasi momiq va boshqalar yengil buyumlarni
oʻziga tortish xususiyatiga ega boʻlib qolishini taʼkidlagan. Oradan ancha vaqt
oʻtgach, 1600 yilda ingliz vrachi U. Gilbert ipakka ishqalangan shisha va bir
qator boshqa moddalar ham shunday xossaga ega boʻlishini aniqlagan va "E".
terminini qoʻllagan. Ishqalanish natijasida yengil jismlarni oʻziga tortadigan
jismlarni elektrlangan yoki elektr zaryadi bilan zaryadlangan jismlar deb
yuritildi. Faqat 18-asrga kelib E. hodisalari tez surʼatlar bilan oʻrganildi. E.
haqidagi taʼlimot taraqqiyotini 3 bosqichga ajratish mumkin: 1) tajriba
dalillarining toʻplanishi va asosiy tushunchalar, qonunlarni aniqlash davri
(miloddan avvalgi 8-asr, 19-asr oʻrtalari); 2) elektromagnit maydon haqidagi
taʼlimotning shakllanish davri (19-asr ikkinchi yarmi); 3) E. atomistik
nazariyasining shakllanish davri (19-asr oxiri 20-asr boshlari).

18-asr oʻrtalarida atmosferadagi E.ni, E. uchquni, E. razryadning biologik va
fiziologik taʼsirini oʻrganish rivojlandi. Nemis olimi E.G.Kleyst va golland
fizigi P. Mushen Bruk tomonidan leyden bankasining kashf etilishi (1745—46) E.
hodisalarini va uning fiziologik taʼsirini oʻrganishga keng yoʻl ochib berdi. B.
Franklin, rus olimlari M. Lomonosov va G. Rixmanlar tomonidan chaqmoqning elektr
tabiati isbotlandi, uning E. nazariyasi yaratildi (1750—53). Akad. F. U. Epinus
elektrostatik induksiya va zaryadlarning oʻtkazgich sirtida bir tekis
taqsimlanmasligi hodisalari bilan shugʻullanib (1750), E. zaryadning saqlanish
qonuni haqidagi oʻz fikrlarini aytdi. Italyan fiziklari L. Galʼvani (1786) va A.
Volʼta (1792) tomonidan tajribalar asosida kontakt E. hodisalari oʻrganilib
E.ning kimyoviy va kontakt manbalari kashf qilinganidan soʻng oʻzgarmas tok
hosil boʻlishi namoyish qilindi, oʻzgarmas tokning taʼsirini jadal oʻrganish
boshlandi va E.ni amaliy qoʻllashga birinchi urinishlar boʻldi. Rus fizigi V.V.
Petrov elektr yoyni kashf etdi (1802), E.dan yoritish va metallarni pechlarda
eritishda foydalanish mumkinligini koʻrsatdi. A. Volta kontakt potensiallar
ayirmasi qonunini ochdi (1795). Nemis fizigi G. Om tok kuchi oʻtkazgichning
uzunligiga, koʻndalang kesimiga va galvanik elementlar soniga bogʻliq ekanligini
tajribada aniqladi (1820). Ingliz fizigi J. Joul (1841) va rus fizigi E. X. Lens
(1842) birbiridan bexabar tok oʻtganda oʻtkazgichdan ajralib chiqadigan issiqlik
miqdorini aniqlaydigan qonunni (q. Joul — Lens konuni) kashf etdilar.

Daniyalik fizik X. Ersted elektr tokining magnit miliga taʼsir koʻrsatishini
kashf qilish bilan (1820) E. nazariyasida yangi bosqich — tokning magnit
xossalari haqidagi taʼlimotni boshlab berdi. Fransuz fizigi, matematigi va
kimyogari A. Amper oʻzgarmas toklarning oʻzaro taʼsirini oʻrganib, ikki
elementar tokning oʻzaro taʼsir kuchlari toklar koʻpaytmasiga toʻgʻri mutanosib
(proporsional)ligini aniqladi (1820) (q. Amper konuni). Fransuz fiziklari J.
Bio, F. Savar va P. Laplas tok hosil qilgan magnit maydon kuchlanganligini
aniqlaydigan qonunni kashf etdilar (1820). Shunday qilib, ham doimiy magnit, ham
elektr toki magnit maydoni manbai boʻlishi mumkinligi isbotlandi. Doimiy magnit
maydoni tokli solenoidning magnit maydoniga oʻxshashligidan, Amper doimiy
magnitlarning xossalariga, umuman jismlarning magnitlanib qolishiga ularda
mavjud boʻlgan elementlar aylanma toklar — molekulyar toklar sabab boʻladi,
degan gipotezani ilgari surdi. 20-asr boshida atom tuzilishiga oid kashfiyotlar
natijasida atomlardagi elektronlarning yadro atrofidagi aylanma haraKatlari
tufayli molekulyar toklar hosil boʻlishi aniqlandi. X. Ersted va A. Amperning
katta mehnatlaridan soʻng magnetizm E. haqidagi taʼlimotning tarkibiy qismi
boʻlib qoldi. Shu davrga kelib, ingliz fizigi M. Faradeyning ilmiy faoliyati
boshlandi. Ayniqsa, uning 2 kashfiyoti: elektromagnit induksiya hodisasi (1831)
va elektroliz qonunlari (1834) fizika tarixida muhim ahamiyatga ega. Faradey bu
kashfiyotlari bilan E.ning koʻp texnik qoʻllanishiga nazariy asos yaratdi. E. X.
Lens induksiyalangan elektr tokining yoʻnalishini aniqlashning umumiy qoidasini
aniqladi (1833) (q. Lens qoidasi). M. Faradey oʻz ishlarida elektr va magnit
maydonlari tushunchalarini kiritdi, maydonning oʻzgarishi va atrof muhitga
tarqalishida shu moddiy muhitning xususiyatlari asosiy ahamiyatga ega ekanligini
koʻrsatdi. M. Faradeyning elektroliz qonunlari elektrokimyoning rivojlanishiga
muhim hissa qoʻshdi va E. zaryadlarining diskret ekanligi toʻgʻrisidagi
taʼlimotga asos soldi.

E. haqidagi taʼlimotning ikkinchi davri 19-asrning 2-yarmidagi kashfiyotlar
bilan bogʻliq. M. Faradeyning elektr va magnit maydonlar haqidagi taʼlimotini
ingliz fizigi J. K. Maksvell chuqurlashtirdi va rivojlantirdi. Maksvellning eng
katta ilmiy yutugʻi elektromagnit maydon nazariyasining yaratilishidir
(1860—65). Bu nazariyani u elektromagnit hodisalarning asosiy qonuniyatlarini
tavsiflovchi bir necha tenglamalar tizimi koʻrinishida ifodaladi (q. Maksvell
tenglamalari). Maksvell E. maydonning vaqt boʻyicha oʻzgarishi uyurma magnit
maydonni va, aksincha, magnit maydonning vaqt boʻyicha oʻzgarishi uyurma E.
maydonni hosil qilishini oʻz nazariyasiga asos qilib oldi. Maksvellning
elektromagnit toʻlqinlar mavjudligini va ularning fazoda yorugʻlik tezligi bilan
tarqalishini oldindan aytib berishi (1865) unga yoruglik ham elektromagnit
toʻlkinlardan iborat deyishga asos boʻddi (1865). Bu nazariyani amalga
oshirishda nemis fizigi G. Gers tajribalarida elektromagnit toʻlqinlarni olishi
muhim rol oʻynadi. Rus fizigi A. S. Popov elektromagnit toʻlqinlardan radionl
ixtiro qilishda foydalandi.



https://uz.wikipedia.org/wiki/Dinamit

Dinamit (frans. dynamite, yun. dynamis — kuch) — kuchli portlovchi modda. Asosiy
tarkibiy qismi — nitroglitserin va b. suyuq nitroefirlar (15%). Avval (1867, A.
Nobel) — nitroglitserin va kukun holatdagi inert toʻldiruvchilar (talk, magniy
oksid va b.) aralashmasidan gurdinamitlar tayyorlangan. Bunday D.larda
nitroglitserin toʻldiruvchi bilan mustahkam bogʻlanmaganligidan namlik katta
boʻlgan sharoitda qoʻllanganda u suv taʼsirida oiqib chiqariladi. Nitroglitserin
va sellyulozaning (kolloksimin, kolloidlangan paxta) kolloid eritmasi —
dinamitli jelatin asosida tayyorlangan jelatin dinamitlar (1875, A. Nobel) ancha
barqaror. Eng oddiy, lekin kuchli jelatindinamit tarkibida kolloksilin (7—8%)
boʻlgan nitroglitserindan tayyorlangan. D. tarkibiga oksidlovchilar: kaliy,
natriy yoki ammoniy nitratlari (selitralar), yonuvchi moddalar (mas, yogʻoch
kukuni) va b. ham kiradi. Muzlash t-rasini oshirish uchun D. tarkibiga
nitroefirlar (mas, glikoldinitrat) ham qoʻshiladi. D. togʻ sanoatida qattiq
jinslarni portlatishda, suv osti va shaxta ishlarida hamda harbiy maqsadlarda
qoʻllaniladi.



https://uz.wikipedia.org/wiki/Burun

Burun — odam va umurtqali hayvonlar nafas yoʻllarining boshlangʻich qismi va hid
bilish aʼzosi. Ovoz chiqarish va soʻzlashda rezonator vazifasini oʻtaydi (ovozni
kuchaytiradi va unga ohang beradi); tashqi burun, burun boʻshligʻi va burunning
yondosh boʻshliqlariga boʻlinib, yondosh boʻshliqlar B. boʻshligʻiga tor
teshiklar orqali ochiladi. Tashqi burun suyaktogʻay skeletidan tuzilgan. Togʻay
toʻqima borligi tufayli tashqi burun egiluvchan. Burun terisi bagʻrida yogʻ
bezlari bor. Burun boʻshligʻi (Cavitas nasi) yupqa toʻsiq orqali ikki boʻlakka
ajralgan boʻlib, kataklar orqali tashki muhit bilan, xoana orqali esa
burun-halqum bilan tutashadi. Burun boʻshligʻining tubi qattiq tanglay suyagi
hisoblanib, yuqori devori gʻalvirsimon yupqa suyak plastinkadan iborat, hidlov
nervining tolalari shu plastinka teshiklaridan oʻtib, burun boʻshligʻiga kiradi.
Burun boʻshligʻi devorini hilpillovchi epiteliyli shilliq parda qoplab olgan.
Uning tuklari bir maromda tebranib turadi. Burun boʻshligʻini ikkiga (oʻng va
chapga) boʻlib turgan toʻsiqning orqa qismi suyak toʻqima, old qismi togʻaydan
iborat boʻlib, Burun boʻshligʻining ichki devorini hosil qiladi. Bu boʻshliqning
yon devorida uchtadan burun chigʻanogʻi boʻlib, ular ostidan yuqori, oʻrta va
pastki havo yoʻllari oʻtgan. Yuqori va oʻrta havo yoʻlining yon devorida
teshikchalar bor, Burun boʻshligʻi shular orqali oʻzining yondosh boʻshliqlari
bilan tutashadi. Pastki havo yoʻlida yosh burun kanalining teshigi boʻlib,
bundan burun boʻshligʻiga yosh oqib tushadi. Burunning yondosh boʻshliqlari
toʻrt juft: yuqori jagʻ, peshona, asosiy va gʻalvirsimon boʻshliq. Burun
boʻshligʻi orqa tomondan halqum (yutqin)ga katta choʻzinchoq teshiklar —
xoanalar bilan tutashadi. B. boʻshligʻini qoplagan shilliq pardaning yuqori
qismida hidlov nervining oxirlari tarmoqlangan, qolgan qismidagi hilpillovchi
epiteliy tuklari Burun teshiklari tomon tebranib turadi. Burun boʻshligʻi nafas
olish, muhofaza, hid bilish va rezonans funksiyalarini bajaradi. Nafasga olingan
havo Burun boʻshligʻidan oʻtish vaqtida changtoʻzon zarrachalaridan tozalanadi.
Burun shilimshigʻidagi moddalar burun boʻshligʻiga tushgan mikroblarni bir qadar
yuqumsizlantiradi. Sovuq havo burun yoʻllaridan oʻtayotganda isiydi va qon
tomirlarga boy boʻlgan shilliq pardalarga tegib namlanadi. Shilliq pardadagi hid
bilish nervi hujayralari turlituman hidlarni bir-biridan ajratish imkonini
beradi. Burun orqali nafas olganda havo burundan oʻta turib chang va
mikroblardan tozalanadi, iliydi va namlanadi. Burun kasalliklarini
otorinolaringologiya fani oʻrganadi.



https://uz.wikipedia.org/wiki/Benin

Benin Respublikasi (fra. République du Bénin) (1975-yilgacha Dagomeya) — Gʻarbiy
Afrikadagi davlat. Atlantika okeanining Gvineya qoʻltigʻi sohilida joylashgan.
Maʼmuriy jihatdan 6 viloyatga boʻlinadi. Maydoni 112,6 ming km2. Aholisi
9,598,787 kishi (2012). Poytaxti Porto-Novo shahri. (prezident va hukumat
qarorgohi Kotonu shahrida).

Benin — respublika. Amaldagi konstitutsiya 1990-yilda qabul qilingan. Davlat
boshligʻi — prezident, u 5 yil muddatga saylanadi, yana bir muddatga qayta
saylanishi mumkin. Qonun chiqaruvchi hokimiyat — bir palatali parlament — Millat
majlisi. Ijroiya hokimiyatni prezident boshchiligidagi hukumat amalga oshiradi.

Benin qirgʻoqlari kam parchalangan. Sohil boʻyida dengizdan ajralib hosil
boʻlgan bir qancha sayoz koʻllar bor. Benin maydonining koʻp qismi—500 m
balandlnkkacha boʻlgan plato. Eng baland joyi—635 m (shim.gʻarbdagi Atakora
tizmasida). Jan.da kengligi 50–100 km boʻlgan soqil boʻyi payettekisligi bor.
Maʼdan boyliklari yaxshi oʻrganilmagan. Neft, temir rudasi. oltin, olmos konlari
bor. Iqlimi — ekvatorial iqlim. Yanvarda oʻrtacha harorat 24 °C, iyulda 30 °C.
Yiliga 1000–2000 mm yogin yogʻadi. Asosiy daryosi — Veme, quyi oqimi kema
qatnoviga yaroqli. Qizgʻish laterit tuproqlar koʻp. Oʻsimliklari asosan baland
boʻili oʻtlar oʻsadigan savannalardan, sohnl boʻyi doimiy yashil sernam tropik
oʻrmonlardan iborat boʻlib, u mamlakat hududiiing 20% ni egallaydi. Savannalarda
karkidon, qoplon, sirtlon va boshqalarlar bor.

Beninda asosan fon, maxe, aja, ivi, aizo, filopi. fulbe, so.mba, bariba kabi
etnik guruhdagi xalqiar yashaG1di. Asosiy etnik guruh fon yoki dayo meyanlar
boʻlib, ular barcha aholining 25% ni tashkil qiladi va mamlakat jan. da
yashaydi. Shaharlarda yevropaliklar (asosan, fransuzlar), suriyaliklar,
livanliklar va boshqalarlar uchraydi. Rasmiy tili — fransuz tili. Aholining 70%
mahalliy anʼanaviy dinlarga eʼtiqod qiladi; 15% xristianlar, 13% musulmonlar.
Eng katta shaharlari — Kotonu, Porto-Novo, Abomey.

Dagomeya qirolligi 17-asrdan 19-asr boshlarigacha Shimoliy Beninda hukm surdi va
yevropaliklar bilan qul savdosi tufayli katta daromad olib turdi. 1851-yilda
fransuzlar qirollik bilan savdo shartnomasi tuzdilar va astasekin Dagomeya
ustidan nazorat oʻrnatdilar. 1890—93 yillarda Fransiya bu hududni bosib oldi.
1904-yilda Dagomeya Fransiya Gʻarbiy Afrikasi tarkibiga kiritildi. Mamlakat
aholisining mustamlakachilarga qarshi doimiy kurashi natijasida u 1958-yilda
Fransiya Hamjamiyati tarkibida muxtoriyatga ega boʻldi. 1960-yilda toʻliq
mustaqillikka erishdi va Dagomeya Respublikasi deb nomlandi.

Mamlakatda etnik guruhlarning koʻpligi haddan tashqari siyosiy beqarorlikka olib
keldi, natijada fuqaro va harbiy hokimiyatlar tez-tez almashinib turdi.
1970-yildagi saylov natijasida mamlakat shimoliy va janubiy vakillaridan iborat
prezidentlik kengashi saylandi. Biroq, 1972-yildagi harbiy toʻntarish natijasida
inqilobiy harbiy kengash tuzildi. Bu kengash marksizmleninizm mafkurasiga amal
qilib, sotsialistik yoʻldan borishini eʼlon qildi. 1975-yilda mamlakat Benin
Xalq Respublikasi deb atala boshladi. 1977-yilgi konstitutsiyasiga binoan
1979-yilda Inqilobiy harbiy kengash tarqatib yuborildi va saylov oʻtkazildi.
Mamlakat 1990-yildan boshlab Benin Respublikasi deb ataladigan boʻldi.
1996-yilda koʻp partiyalilik asosida prezident saylandi. Benin 1960-yildan — BMT
aʼzosi. 1992-yil 14-yanvarda Respublikasining suverenitetini tan olgan. Milliy
bayrami 1 avgust — Mustaqillik eʼlon qilingan kun (1960).

Benin — agrar mamlakat. Qishloq xo'jaligida paxta yetishtirishga ixtisoslashgan
(yiliga 70 ming t). Palma yosh, tamaki, makkajoʻxori, sholi, tariq, yams, yer
yongoq, dukkaklilar, banan, mango yetishtiriladi. Yaylov chorvachiligi yaxshi
rivojlangan: qoramol, qoʻy va echki hamda parranda boqiladi. Baliq ovlanadi.
Oʻrmonlarida qimmatbaho yogʻoch tayyorlanadi.

Temir yo'llar (uzunligi 578 km), avtomobil yoʻllari (uzunligi 8,4 ming km),
jumladan qaggiq qoplamali yoʻllar mavjud. Kotonuda dengiz porti va xalqaro
aeroport bor. Benindan chetga paxta, palma yogʻi, tamaki chiqariladi. Chetdan
turli mashina va asbobuskunalar, keng isteʼmol mollari, oziq-ovqat,
toʻqimachilik va neft mahsulotlari keltiriladi. Tashqi savdodagi asosiy
mijozlari: Fransiya, AQSh, Germaniya. Pul birligi — Afrika franki.

1972-yil Beninda majburiy bepul boshlangʻich taʼlim joriy etildi. Oliy taʼlimni
Kotonu universiteti (1970-yil tashkil etilgan) va chet ellarda oladilar. Bir
qancha i. t. institutlari, Porto-Novoda Milliy kutubxona, Kotonuda unt
kutubxonasi va muzey, Abomeyda tarixiy muzey bor.

Radioeshittirishi, telekoʻrsatuvi. "BeninPress enformason" — Benin press
agentligining haftalik byulleteni, "Jurnal ofisyel de la Repyublik dyu Benin"
jur., "Krua dyu Benin", "Gazet dyu Golf", "Nason" ("Millat"), "Travayer"
("Mehnatkash") gazetalari nashr etiladi. Beninpress hukumat axborot agentligi
(1973-yildan), Benin radioeshittirish va tslekoʻrsatuv hukumat boshqarmasi
(1975-yildan) mavjud.

Beninda yashovchi xalqlar boy va rangbarang ogzaki ijod namunalarini
yaratganlar. Fon xalqlarining ogʻzaki ijodiyoti birmuncha yaxshi oʻrganilgan.
Unda ertaklar, maqol va matallar bilann bir qatorda Benin davlati tarixini aks
ettiruvchi afsonalar katta oʻrin oladi. Zamonaviy adabiyot fransuz tilida 20-asr
30-yillarida shakllandi. P. Xazumening „Dogisimi“ tarixiy romani (1937, Fransiya
akademiyasining mukofoti), M. Kenumning „Mamlakatdagi vaziyat“ (1938), „Uch
afrika afsonasi“ va boshqa asarlari yaratildi. Milliyozodlik harakati yillarida
A. Tevoyojrning „Dargazab Afrika“ (1958), O. BeliKenumning „Abadiy tuzoq“
(1960), P. Joakinning „Negr hikoya qiladi“ (1954) toʻplami va boshqa asarlar
yaratildi. Mustaqillikka erishilgandan soʻnggi davrda sheʼriyat yetakchi oʻrin
oddi. P. Joakin, R. Xazume („Afrika gullari“ sheʼriy toʻplami, 1966) shuhrat
qozondi. R. Dogbening „Mono suvlari“ (1963), „Mahkumlar qirgʻogʻi“ (1964)
asarlarida vatanparvarlik, insoniylik, urushga nafrat goyalari kalamga olingan.
Dramaturgiya rivojlana boshladi. J. Pliyning „KondoAkula“ tarixiy dramasi (1966)
fransuz mustamlakachilariga qarshi kurashga bagʻishlapgan. Ijtimoiy illatlar
(poraxoʻrlik, toʻrachilik)ni fosh etuvchi „Shaxsiy kotiba“ komediyasi (1973)da
Gʻarbiy Afrika dramaturgiyasi uchun yangi „ishlab chiqarish“ mojarosi
tasvirlangan. Axloqiydiniy masalalariga oid „Baxtning qoʻlga kiritilishi“ essesi
(1982), „Oshiq shimpanze“ hikoyalar toʻplami (1977) ham uning qalamiga mansub.
1980-yilda Benin sheʼriyati antalogiyasi nashr etildi.

Benindagi turar joylar toʻgʻri burchakli yoki doira shaklida guvaladan qurilgan,
tomi poxol yoki xashak bilan boʻgʻotli qilib yopilgan. Saroy va ibodatxonalar
ham shu tarzda, ammo kattaroq qilib qurilgan. Qishloq va shaharchalardagi
imoratlar tartibsiz joylashgan. Keyingi oʻn yilliklarda Benin poytaxti —
Porto-Novoda yangi koʻkalamzor shoh koʻchalar barpo etildi, ayrim jamoat
binolari, 1 va 2 qavatli turar joylar qurildi. Ularni qurishda anʼanaviy
meʼmoriy shakllardan, naqshlar va yogʻoch haykallardan foydalanilgan. Boy va
oʻziga xos badiiy hunarmandchilik qadimdan yuksak darajada boʻlgan: kulolchilik,
quyuvchilik, yogʻoch oʻymakorligi, fil suyagidan turli buyumlar yasash,
kashtachilik, matoga naqsh va gul solish sanʼati azaldan rivojlangan. Mum
modellarga bronza va kumushdan odamlar hamda jonivorlarning tasvirlari, ov
manzaralarioʻi tushirish rasm boʻlgan. Benin teatr sanʼatiga liniy urfodatlar va
rasmrusumlar, imoishoralar (paitomimalar) va shahri k. asos boʻlgan. 20-asrda
sshlarning toʻgaraklari pyesalarni saqnalashtira boshladi. Drama va opera
teatrlari tashkil etildi.



https://uz.wikipedia.org/wiki/Bayram

Bayram (turkiycha — katta yigʻin, toʻy) — keng nishonlanadigan tantanali kun.
Ijtimoiy-iqtisodiy taraqqiyot davomida kelib chiqishi, mazmuni, ijtimoiy hayotda
qaror topishiga koʻra anʼanaviy, diniy, milliy va boshqa B.lar vujudga keldi.
Avloddan-avlodga meros tariqasida oʻtib keladigan B. anʼanaviy B. deyiladi.
Mas., navroʻz bayrami. Anʼanaviy B.lar biror xalq yoki millatning ayni vaqtdagi
ijtimoiy turmushi, hayot kechirish tarzi bilan bevosita bogʻliq boʻlmaydi. Diniy
B.da har bir monoteistik dinning aqidalarida belgilab qoʻyilgan marosimlar
nishonlanadi. Mas, iyd bayrami. Milliy B.larda u yoki bu millatning tarixidagi
muhim voqea-hodisalar nishonlanali. Mas, Mustaqillik kuni, Konstitutsiya kuni.
Bulardan tashqari yana kasb-hunar B.lari ham bor (Oʻqituvchi va murabbiylar
kuni, Matbuot va ommaviy axborot vositalari xodimlari kuni kabi). Shoʻrolar
hukmronligi davrida oʻzbek xalqining qad. milliy, anʼanaviy yangi yil B.laridan
hisoblangan Navroʻz qatagʻon qilinib, diniy bayramlar (Ramazon hayiti, Qurbon
hayiti) tazyiqqa uchradi. Koʻp yillar davomida, ayniqsa ziyoli va firqa aʼzolari
hayit namozini oʻqish uchun masjidga chiqqanliklari uchun ham taʼqib qilindi.
Oʻzbekiston mustaqillikka erishgach Prezident I.A. Karimovning farmoni bilan
Roʻza va Qurbon hayitlarining birinchi kunlari dam olish kuni deb eʼlon qilindi.
Hayit kunlari va ular bilan bogʻliq marosimlar batamom qaror topdi, shuningdek
boshqa qadriyatlar ham tiklanmoqda. Chunonchi Navroʻz umumxalq B.i sifatida har
yili katta tantana qilinib, bu kun (21 mart) dam olish kuni deb eʼlon qilindi
(yana Q. Bayram kunlari).



https://uz.wikipedia.org/wiki/Bastakor

Bastakor (fors— bogʻlash, bogʻlov, mashgʻulot, ish) — anʼanaviy, mumtoz musiqa
asarlari muallifi. Musulmon Sharqida musannif, mullahhin, ohangsoz kabi atamalar
bilan tanilgan. Odatda bunday sanʼatkorlar oʻz faoliyatida ijrochi (xonanda,
koʻproq sozanda)lik va ijodchilikni uzviy bogʻlashgan. Abu Nasr Forobiydan
boshlab Darvishali Changiy va boshqalarning musiqiy risolalari, Abulfaraj
Isfahoniy ("Kitob ul-agʻoni"), Aruziy Samarqandiy ("Chohor maqola"), Alisher
Navoiy ("Majolis un-nafois", "Holoti Pahlavon Muhammad"), Davlatshoh Samarqandiy
("Tazkirat ush-shuaro"), Zayniddin Vosifiy ("Badoyeʼ ul-vaqoyeʼ"), Zahiriddin
Bobur ("Boburnoma") va boshqalarning asarlarida oʻnlab B.lar haqida tarixiy
taʼrifiy maʼlumotlar mavjud. Ular, garchand B. atamasidan bevosita
foydalanishmasada, uning asl maʼnosini ochib berishgan. Ogʻzaki anʼanadagi
musiqiy ijod sohiblari turli davr va mamlakatlar musiqa ilmi va amaliyotida
turlicha nomlanib kelingan. Oʻzbek va tojiklar B. (shuningdek, ohangdon, navosoz
va boshqalar), ozarbayjon, arman va turklar — oshiq, qozoq va qirgʻizlar — oqin,
kyuyshi, salsere kabi atamalar ishlatishadi. T. Jalilov, Yu. Rajabiy, F.
Sodiqov, N. Hasanov, I. Ikromov, K. Jabborov, S. Kaponov, F. Toshmatov, M.
Mirzayev, O. Hotamov, F. Mamadaliyev, A. Ismoilov kabi B.lar tanilgan.
Tojikiston, Ozarbayjon va Oʻzbekistonda koʻp ovozli musiqa asarlari muallifi —
kompozitor ham baʼzan B. deb yuritiladi. Yana q. Bastakorlik.



https://uz.wikipedia.org/wiki/Balet

Balet (lot. ballo — raqsga tushaman) — asar mazmuni musiqiy xoreografik obrazlar
vositasi bilan ifodalanadigan sahna sanʼati turi. Oʻzida sanʼatning
dramaturgiya, musiqa, xoreografiya, tasviriy sanʼat kabi turlarini
uygʻunlashtiradi, bu sanʼat turlarining hammasi alohida-alohida mavjud boʻlmay,
B.ning sintez markazi boʻlgan xoreografiyaga boʻysunadi. B. librettochi,
kompozitor, baletmeyster va rassom hamkorligida yaratiladi. B.ning dramaturgik
asosi libretto (ssenariy)dan boshlanib, unda asarning asosiy mazmuni, gʻoya,
ziddiyat va harakterlari aniq belgilanadi. Libretto koʻpincha adabiy asarga
asoslanib, uni musiqa va xoreografiyada gavdalantirish imkoniyati hisobga
olinadi. Ssenariy asosida esa kompozitor B. musiqasini yaratadi. Uning
izchilligi, sahna koʻrinishi, parda va nomerlarga boʻlinishi ssenariyda
koʻrsatiladi. Musiqa faqat ssenariyni ifodalabgina qolmay, balki musiqali
obrazlarning mazmuni bilan uni boyitadi. B. musiqasi xoreografiyani yaratish
uchun asos boʻlib xizmat qiladi. B.— musiqada yozilgan, xoreografiyada
gavdalantirilgan drama. Xoreografik harakatning asosi raqs va inson tanasining
plastikasidir. B.da raqsning mumtoz, harakterli, sahna, xalq, erkin plastika,
"modern" kabi turlaridan foydalaniladi. Mumtoz raqs Yevropa B. sanʼatida
yetakchi oʻrinni egallab, pantomima, raqsning boshqa turlari, sport va
akrobatika elementlari bilan boyib bormoqda. B. spektaklida dekoratsiya, libos,
yorugʻlik va boshqa hamma tasviriy vositalarni musiqiy-xoreografik harakatga
uygʻunlashtirish rassomning vazifasidir. B. spektaklining ijrosi, musiqiy
talqini va musiqa bilan raqs harakatining uygʻunligiga dirijyor rahbarlik
qiladi. B.ning fojia, komediya, pyesa, B.— simfoniya kabi janrlari mavjud. B.
spektakllari bir pardali, koʻp pardali boʻladi. B. atamasi asosan 16 — 19-asrlar
davomida shakllangan Yevropa B. sanʼatini ifodalaydi, lekin 20-asrdan kengroq
talqin qilinib, Osiyo va Afrika mamlakatlarining raqs tomoshalariga nisbatan ham
ishlatiladi. Xoz. Yevropa B.ining paydo boʻlishi qad. xalq musiqali raqs
tomoshalariga borib taqaladi. 15 — 16-asrlar teatrlashgan raqslarning
shakllanish jarayoni avval Italiyada, soʻng boshqa mamlakatlarda B. sanʼatini
vujudga kelishiga sabab boʻldi. 1581 y. Fransiyada yaxlit va rivojlangan
mazmunli musiqa, raqs, pantomima, soʻz va ashula bilan ifodalangan birinchi B.
spektakli ("Qirolichaning hajviy baleti") yaratildi. 1661 y. Parijda tashkil
qilingan "Qirollik raqs akademiyasi" B.ning professional sanʼatga aylanishida
katta rol oʻynadi. 18-asrda Angliya, Avstriya va Fransiyada B. batamom mustaqil
sanʼat turi sifatida shakllandi. Rossiyada birinchi B. spektakli 17-asrning
70-y.larida ("Orfey va Evredika haqida balet") yaratilgan.



https://uz.wikipedia.org/wiki/Bachadon

[[|right|thumb|250px|Ayol matkasi va tuxumdonlar: 1 — trubkalar; 2 — siydik
pufagi; 3 — qov suyagi; 4 — G nuqtasi; 5 — klitor; 6 — uretra; 7 — vagina; 8 —
tuxumdon; 9 — yoʻgʻon ichakning koʻrichakdan toʻgʻri ichakkacha boʻlgan qismi,
qarta; 10 — matka; 11 — vaginaning orqa gumbazi; 12 matkaning boʻgʻizchasi; 13 —
toʻgʻri ichak; 14 - anus.]] Bachadon yoki matka (bacha - „bola“ + -don; lot.
uterus, yunon. ὑστέρα) — ayollarda va urgʻochi sut emizuvchi hayvonlarda homila
oʻsib rivojlanadigan ichki organ.

Ayollarda bachadon siydik pufagi orqasida, toʻgʻri ichak oldida joylashgan
boʻladi. Bola koʻrish yoshidagi ayolda bachadon oʻrtacha 7.5 sm uzun, 5 sm keng
va 2.5 sm chuqur boʻladi. Sogʻlom bachadon toʻnkarilgan nok shaklida boʻladi,
ichi boʻsh va atrofi qalin muskullar bilan oʻralgan boʻladi. Har biri tuxum
bilan toʻldirilgan tuxumdonlarga tutashgan ikkita trubka matkaga yuqori ikki
tomondan ulanib turadi.

Bachadonning tanasi, tubi va boʻyni boʻladi. Bachadon tanasi va tubi qovuq
yuzasi bilan qovuq ustida oldinga bir oz bukilib joylashgan, orqa yuzasi toʻgʻri
ichakka yuzma-yuz turadi. Bachadon boʻynining bir qismi qin ichiga kirgan
boʻlib, shu yerda bachadon teshigi qinga ochiladi.

Bachadon devori ichki — shilliq qavat (endometriy), oʻrta — muskul qavat
(miometriy) va tashqi — seroz qavat (qorin pardasi)dan iborat. Shilliq qavat
bachadon naylari shilliq qavatining davomidir. Bachadon ichida shilliq qavat
burmalari yoʻq, asosan mayda bezlar uchraydi. Shilliq qavat bachadon boʻynida
qalinlashib, burmalari va shilliq bezlari boʻladi, u har oyda hayzga
tayyorlanadi; bunda bachadonning yuza joylashgan shilliq qavati markaziy nerv
sistemasi hamda gipofiz va tuxumdondan ajralgan gormonlar (follikulin,
progesteron) taʼsirida qalinlashadi, har oyda bir marta koʻchib, qon bilan
ajraladi.

Muskul qavat yaxshi rivojlangan, qon tomirlarga boy silliq muskul uch qavat
boʻlib joylashgan. Seroz qavat bachadon oldi va orqa yuzalarini qoplab, ikki
yonboshida keng boylam hosil qiladi; shu boylam oraligʻida biriktiruvchi toʻqima
qatlami (parametriy) boʻladi.

Bachadon boʻshligʻi uchburchak shaklda boʻlib, uni katta-kichik bir necha boylam
va chanoq tubining muskullari oʻz oʻrnida ushlab turadi. Bachadon boʻynining
ichki yuzasi shilliq qavat burmalaridan iborat boʻlib, silindrsimon epiteliy
bilan qoplangan; boʻyin devoridagi bezlar sekret chiqaradi; u ishqoriy
reaksiyaga, bakteritsid xususiyatga ega. Uning bu xususiyati bachadonga
infeksiya tushishiga yoʻl qoʻymaydi; bundan tashqari, spermatozoidning
harakatchanligini oshirib, uning bachadonga kirishini taʼminlaydi.

Bachadon ancha harakatchan boʻlib, qovuq hamda toʻgʻri ichak toʻlganda,
homiladorlikda va boshqa fiziologik holatlarda oʻz shaklini oson oʻzgartira
oladi. Homiladorlikda muskul tolalarining yoʻgʻon tortishi va yangi tolalar
paydo boʻlishi hisobiga bachadon kattalashadi. Homila tugʻilgach bachadon
qisqaradi va yangi tolalar yoʻqolib ketadi.

Tugʻruqdan keyin tezda jismoniy ish qilganda chanoq tubining muskullari va
boshqa boylamlari boʻshashib, bachadon tushishi mumkin.

Urgʻochi hayvonlarda bachadon naylari kengaygan boʻlib, homilani saqlay oladi;
shu sababli ular koʻp bolalaydilar. Ayrim chuvalchanglar, boʻgʻimoyoqlilar,
molluskalar va boshqalarda bachadonga oʻxshash tuzilmalar bor, shuningdek suvda
va quruqda yashovchilar, baʼzi sudralib yuruvchilar va barcha sut emizuvchilarda
bachadon oʻziga xos tuzilishga ega. Bachadonda tuxum yoki pusht rivojlanadi.
Tuxum qoʻyadigan hayvonlarning yetilgan tuxum hujayrasi bachadonda vaqtincha
joylashadi.



https://uz.wikipedia.org/wiki/Ayiqlar

Ayiqlar (Ursidae) — yirtqichlar turkumiga mansub sut emizuvchilar oilasi. Eng
yirik yirtqichlar, boshi katta, bo‘yni qisqa va yo‘g‘on. Panjalari kuchli
rivojlangan, tovonida yuradi. Dumi kalta, kalin juni orasida deyarli sezilmaydi.
Ko‘pchilik A. o‘simlikxo‘r yoki aralash oziqlanadi. Ayiqlar odamga tegmaydi.
Faqat oziq tanqis bo‘lganida, keksa va yarador ayiqlar odam uchun xavfli
hisoblanadi. Oq ayiq esa haqiqiy yirtqich bo‘lib, odam uchun xavfli. A. ning 4
uruqqa mansub 7 turi mavjud. Qo‘ng‘ir ayiq (Ursus arctos) Yevropa, Osiyo,
Shimoliy Afrika va Amerikaning o‘rmonli o‘lkalarida tarqalgan. Tanasining uz.
2,5 m, og‘irligi ba’zan 750 kg ga yetadi. O‘zbekistonning tog‘ o‘rmonlarida
oqtirnoqli qo‘ng‘ir ayiq (U. arctos leuconyx) uchraydi. Qo‘ng‘ir ayiq okt,—
noyabrdan mart — apr.gacha daraxtlar kovagi, toshlarning ostidagi kovaklarda,
tabiiy chuqur joylar yoki o‘zi qazigan iniga tushib qishki uyquga ketadi.
Urg‘ochilari uyada 2—3 ta, ba’zan 1 yoki 4 ta nimjon bola tug‘adi. Qora ayiq,
Himolay ayig‘i (U. thibetanus)ning tanasi birmuncha kichik va xipcharoq,
quloqlari yirik, juni qora, faqat ko‘kragining oldingi tomonida tasmaga o‘xshash
oq juni bo‘ladi. Sharqiy va Jan.-Sharqiy Osiyoning ara-lash va keng bargli
subtropik urmonlarida yashaydi. Qora ayiq ham qo‘ng‘ir ayiq singari mevalar,
o‘simliklarning barglari va yosh novdalari, turli hasharotlar va hayvonlarning
murdalari bilan oziqlanadi. Oq ayiq (U. maritimus) Arktika muzliklarida
yashaydi, asosan tyulenlar, hayvonlarning murdalari bilan oziqlanadi. Qishda
uxlamaydi. Tanasining uz. 3 m, og‘irligi 750 kg gacha keladi. Baribal (Euarctos
americanus) Shimoliy Amerikada tarqalgan, juni silliq, tanasining uz. 1,5—1,8 m,
og‘irligi 120–150 kg ga yetadi. Janubiy Osiyoning tropik va subtropik
o‘rmonlarida Malayziya ayig‘i (Helarctos malayanos), Hindiston va Seylonda
labdor ayiq (Melursus ursinus), Janubiy Amerikada ko‘zoynakli ayiq (Tremaratus
ornatus) uchraydi. Ko‘pchilik ayiklar mo‘ynasi va yog‘i uchun ovlanadi. Lekin
barcha turlarining soni keskin kamayib ketayotganligi tufayli aksari
mamlakatlarda muhofaza qilinadi. A. ning 5 turi Xalqaro Qizil kitobga, qo‘ng‘ir
ayiq O‘zbekiston Qizil kitobiga kiritilgan.



https://uz.wikipedia.org/wiki/Audit

Audit (ing . audit — u eshitadi) — mu-ayyan vakolatlar berilgan shax-slar —
auditorlar (auditorlar firma-lari) tomonidan xo‘jalik yuritayotgan
sub’ektlarning moliyaviy hisobotlari to‘g‘riligini, ular amalga oshirgan
mo-liyaviy va xo‘jalik operatsiyalarining mamlakat qonunlariga muvofiqligini
tekshirish maqsadlarida o‘tkaziladigan moliya hujjatlari ekspertizasi va
tahlili; taftish. Uning ichki A. va tashqi A. turlari bor. Ichki A.
boshqaruvning korxona xo‘jalik fao-liyati to‘g‘risida axborot olish, mene-jerlar
hisobotining haqqoniyligini tasdiqlash maqsadlarini ko‘zlaydi. Tashqi A. o‘zaro
mustaqil tomonlar (kor-xona va auditorlik firmasi) o‘rtasida shartnoma asosida
amalga oshiriladi. A.da korxona moliyaviy hisobotining to‘g‘riligiga baho
beriladi, uning amaldagi qonunchilikka mos kelishi tasdiqlanadi. A. yo‘nalishiga
ko‘ra umu-miy A. (korxonalar, birlashmalarning tashkiliy-huquqiy shakli hamda
mulk-chilik turlaridan qat’i nazar), bank A., sug‘urta tashkilotlari A.,
investitsiya institutlari A. va boshqalarga bo‘linadi (q. Au-ditorlik xizmati).

Auditor firmalar odatda aksioner jamiyat yoki kooperativ shaklda faoliyat
koʻrsatadi va toʻliq mustaqillikga ega boʻladi. Ular, oʻz ishini har bir
mamlakatda yoki xalqaro miqyosda qabul qilingan hisob-kitob va taftish
qoidalariga binoan olib boradi. Auditor firma ishida qatnashuvchi taftishchilar
auditorlar deb ataladi. Bozor infratuzilmasi va uning qarab chiqilgan unsurlari
barcha bozor turlarining faoliyat koʻrsatishi, hamda davlatlararo iqtisodiy
munosabatlarni tartibga solishni taʼminlaydi.



https://uz.wikipedia.org/wiki/Atom_elektr_stansiyasi

Atom elektr stansiyasi (AES) — Texnologik sxemasi jihatidan issiqlik elektr
stansiyalari turiga kiruvchi elektr stansiya. Oddiy issiqlik elektr stansiyalari
(TES)da koʻmir, neft, qoramoy (mazut) va gaz yoqilsa, Atom Elektr Stansiyasida
yoqilgʻi sifatida uran ishlatiladi. Atom Elektr Stansiyasining asosiy qismi atom
qozoni, yaʼni atom reaktori. Atom Elektr Stansiyasida, koʻpincha, atom
reaktorlarining. 4 tipi qoʻllaniladi: 1) Suv-suvli (bunda susaytirgich moda
oʻrnida ham, issiqlik eltuvchi modda oʻrnida ham oddiy suv ishlatiladi); 2)
Grafit-suvli (suv — issiklik eltuvchi, grafit esa susaytiruvchi boʻladi); 3)
Ogʻir suvli (oddiy suv issiqlik eltuvchi, ogʻir suv esa susaytiruvchi); 4)
Grafit-gazli (gaz — issiqlik eltuvchi, grafit — susaytiruvchi). Zamonaviy atom
energetikasida asosan uran235 dan foydalaniladi. Uning tabiiy zaxirasi unchalik
katta emas, organik yoqilgʻining esa atigi 10 % ini tashkil kiladi. Bu miqdor
atom energetikasini yoqilgʻi bilan uzoq vakdtacha taʼminlay olmaydi. Yadro
yoqilgʻisi sifatida qoʻllaniladigan plutoniy-239 va uran-233 olish uchun xom
ashyo hisoblanadigan uran-238 bilan toriy-232 ning zaxirasi yer bagʻrida yetarli
miqdorda. Bu yadro yoqilgʻilari yerdagi energetik resursni taxminan. 1000
baravar oshiradi. Hozirgi yoqilgʻi ishlab chiqaradigan koʻpaytiruvchi atom
reaktorlarida yoqilgʻi miqdorini ishlash jarayonida orttirish mumkin. Masalan,
ikki marta koʻpaytirish uchun taxminan. 10 yilgacha vaqt kerakligi maʼlum.
Demak, odamzod atom yoqilgʻisisiz qolmaydi.Atom energiyasi xalqaro agentligining
xabar berishicha, 1985 yil oxirida dunyoning 26 mamlakatida atom elektr
stansiyalarida umumiy quvvati 248577 MVt boʻlgan 374 reaktor ishlab turgan.
Shulardan umumiy quvvati 77851 MVT boʻlgan 93 reaktorli AQSH birinchi oʻrinda,
qolganlari esa Fransiya (37533 MVT), sobiq SSSR (26803 MVT), Yaponiya (23665
MVT), sobiq GDR (16429 MVT) va Angliya (10120 MVT). Dunyoning koʻplab boshqa
mamlakatlarida ham Atom Elektr Stansiyasilar ishlab turibdi. Hozirgi vaqtda xalq
xoʻjaligining elektr energiyasidan foydalanmaydigan biror sohasini topish qiyin.
Shuning uchun elektr energiyasi ishlab chiqarish yildan yilga ortib bormoqda.
Masalan, 1980-yilda dunyoda ishlatilgan elektr energiyasining 5,6 %,
1985-yilda — 10,8 % va 1988-yilda-27 % Atom Elektr Stansiyasilarda ishlab
chiqilgan.

Taqqoslash uchun 1987-yil AQSH ishlatgan energiyasining 19 %, Buyuk Britaniyada
19 %, Yaponiyada 30 %, GFRda 34 %, Fransiyada 76 % Atom Elektr Stansiyasilarda
ishlab chiqilgan. Lekin 1986-yil aprelda Chernobil (sobiq SSSR) Atom Elektr
Stansiyasida boʻlib oʻtgan katta avariya butun dunyo Atom Elektr Stansiyasilar
kurilishi rejalarini buzib yubordi. AQSHda qurilish ishlari sekinlashtirildi,
Skandinaviya mamlakatlarida esa butunlay toʻxtaldi. Ammo yer yuzidagi energiya
manbalari hisoblanmish — neft, gaz, koʻmir zaxiralari cheklanganligidan Atom
Elektr Stansiyasilarni takomillashtirishdan boshqa iloj yoʻq. Atom energiyasi
manbai uran va toriyning yer yuzidagi zaxiralari dunyo xalqlarining energiyaga
boʻlgan talabini bir necha ming yillar davomida qondirib turish uchun
yetarlidir. Kelajakda Atom Elektr Stansiyasilar yetarli darajada rivojlanadi va
dunyo mamlakatlarining umumiy energetika balansida yetakchi oʻrinni egallaydi.



https://uz.wikipedia.org/wiki/Argentina_milliy_futbol_terma_jamoasi

Argentina milliy futbol terma jamoasi (ispancha:Selección de fútbol de
Argentina) futbol boʻyicha xalqaro musobaqalarda Argentina davlatining shaʼnini
himoya qiladi, Argentina Futbol Assotsiatsiyasi (AFA) tomonidan boshqariladi. Uy
stadioni Monumental Antonio Vespucio Liberti stadioni hisoblanadi. Hozirda terma
jamoa bosh murabbiyi Alejandro Sabella.

La Selección (milliy terma jamoa), shuningdek, Albicelestes (koʻk va oqlar)
laqabi bilan ham mashxur, 1930-yilgi chempionatda Argentina finalga chiqqan va
Urugvay terma jamoasiga 4-2 hisobida magʻlub boʻlgan edi. Keyin Argentina milliy
terma jamoasi 1978-yilgi jahon chempionatida finalga chiqib Nederlandlar terma
jamoasini 3-1 hisobida magʻlub etib gʻoliblikka erishgan edi. Diego Maradona
boshchiligidagi Argentina 1986-yili ham oltin medal sohibiga aylangan edi,
oʻshanda finalda Gʻarbiy Olmoniya jamoasini 3-2 hisobida magʻlub etgan edi.
Terma jamoaning eng oxirgi finaldagi ishtiroki 1990-yilgi jahon chempionatida
boʻlgan edi, oʻshanda Argentina 85-daqiqadagi penalti tufayli Olmoniyaga 1-0
hisobida magʻlub boʻlgan edi. Argentinaning 1978-yili gʻolib boʻlgan paytidagi
menejeri César Luis Menotti, 1986-yilda esa Carlos Bilardo edi.



https://uz.wikipedia.org/wiki/Aleksandr

Aleksandr, Iskandar Maqduniy (Sharq mamlakatlarida Iskandar, Iskan-dar
Zulqarnayn nomi bilan mashhur) (mil. av. 356, Pella — 323.13.6, Bobil) —
ma-kedoniyalik sarkarda va davlat arbobi. Makedoniya podshosi Filipp II va uning
rafiqasi Olimpiadaning o‘g‘li. Aristo-teldan ta’lim olgan, harbiy ishni
ot-asidan o‘rgangan. 336 y. Filipp II fitna-chilar tomonidan o‘ldirilgach,
Makedoniya taxtiga o‘tirgan. 334 y. A. Eronga yurish boshlaydi; bu bosqinchilik
urushi otasi Filipp II davridayoq boshlangan bo‘lib, uning o‘limi tufayli
to‘xtab qolgandi.A. qo‘shinida sarkardalardan Anti-patr, Parmenion, Ptolemey Lag
va boshqa, shuningdek 30 mingga yaqin piyoda jangchi, 5 ming otliq, yengil
qurollangan yordamchi otryadlar va 160 kema bo‘lgan. A. Granik (334 y.), Iss
(333 y.) va Gavgamela (331 y.) janglarida Doro III qo‘shinlarini yeng-gan. A.
Eronning markaziy shaharlari — Bobil, Suza, Persepol, Ekbata-na hamda Misrni
egallagan. A. 329 y. Baqtriyani egallagach, satrap Bess, Oke (Ukuz, Amudaryo)
dan kechib o‘tib, Navtaka (Qashqadaryo vohasi) ga chekingan. Ammo Bess tezda
qo‘lga olinib, qatl etilgan. So‘ng , A. Samarqand (Marokanda) ni egallab,
Sirdaryo tomon yo‘l oladida, u yerda shahar barpo etib, uni Aleksandriya Esxata
(Chekka Iskandariya) deb ataydi. Umuman A.ning O‘rta Osiyoga nisbatan
bosqinchilik siyosati qattiq qarshilikka uchragan.Usrushonadagi yettita
shahar-qal’a A.ga qattiq qarshilik ko‘rsatgan. Bu-larning ichida eng kattasi —
Kiro-pol bo‘lib, Kir II uni boshqa shahar-qal’alarga nisbatan baland devor bilan
o‘rattirgandi. Uning ichida mahalliy aholining ko‘pchilik qismi, eng jangovar
jangchilar to‘plangandi. A. shahar atro-figa xandaq qazittirgan, manjaniqlar
(devorteshar mashinalar) bilan devorning bir necha yeridan teshik ochib, u
yerdan shaharga bostirib kirmoqchi bo‘lgan. Bu urinishi natijasiz chiqqach, u
harbiy hiyla ishlatib, shahar ichidan o‘tgan quruq daryo o‘zani orqali o‘zining
xos jangchilari bilan shaharga kirgan. Kiro-pol mudofaachilari bilan A.
jangchilari o‘rtasida shiddatli jang bo‘lgan. Unda A. boshi va bo‘yniga tosh
tegib yarador bo‘lgan, bir qancha lashkarboshilari (Kra-ter va boshqalar) kamon
o‘qidan shikastlangan. Makedon qo‘shini katta qiyinchilik bilan shaharni
egallagan. Shahar mudofaachi-lari (jami 15 ming) dan 8000 ga yaqini halok
bo‘lgan, qolgani ichki qo‘rg‘onga yashiringan, so‘ng tashnalikdan qiynalib
taslim bo‘lgan. Makedon qo‘shini qolgan shaharlarni ham shu tariqa qiyinchilik
bilan egallagan. A. mahalliy xalqning ja-soratidan shu qadar xavotirga
tushganki, Ptolemeyning aytishicha, u o‘z jangchi-309lariga asir olingan
kishilarni bo‘lib berib, to bu mamlakatdan chiqib ketma-gunlaricha ularni
zanjirband holda saqlashni topshirgan.A. Sug‘diyonada Spitamen qo‘zg‘olon
ko‘tarib, Marokandani qamal qilgani (q. Spitamen, Spitamen qoʻzgʻoloni) va
Ta-nais ortidan saklar podshosining ukasi Kartazis boshchiligidagi katta qo‘shin
unga yordamga yetib kelgani haqida xabar-dor bo‘lgach, qo‘zg‘olonchilarga qarshi
2000 kishilik qo‘shin jo‘natib, o‘zi saklar tomon qo‘shin tortgan (q. Tanais
daryosi bo‘yidagi jang). Mazkur qo‘shin tor-mor keltirilgach, A. shaxsan o‘zi
katta kuch bilan Spitamenni dasht chegarasigacha ta’qib qilib borib, ortga
qaytishda 120 ming-dan ortiq tinch aholini qirib tashlaydi, ko‘plab qishloq va
qal’alarni vayron qiladi, ekinzor, bog‘-rog‘larni payhon etadi.A. mil. av.
329—328 yillar qishini Zariaspa (Balx, Baqtra)da o‘tkazadi. Bahorda uning
huzuriga xorasmiy-lar podshosi Farasman 1500 jangchi-si bilan kelib o‘zaro
ittifoq tuzishni taklif etadi. A. 328—327 y. boshida Sug‘diyonadagi tog‘lar
ustida joylash-gan qal’alardagi qo‘zg‘olonchilarni bo‘ysundirishga juda ko‘p
kuch sarflaydi, ularni mag‘lub qilgach, Oksiartning qizi Roxshanak (Roksana) ga
uylanadi (q. So‘g‘d qoyasi, Xoriyen qal’asi va boshqalar). Mil. av. 327 y.
yozida A. so‘g‘dlik Oropiyni So‘g‘diyona hokimi etib tayinlab, o‘zi Hindistonga
yurish qiladi-da, Gidasp daryosi (Hind d. irmog‘i) sohilida katta qiyinchilik
bilan podsho Por qo‘shini ustidan za-far qozonadi. Shu tariqa A. Panjobni
egallab, Gang daryosi vodiysiga yurish-ni davom ettirmoqchi bo‘ladi. Biroq
sa-far va kasallik azobidan holdan toygan qo‘shinning ochiqdan-ochiq
qarshiligiga duch keladi. Shu bois A. Gifasis daryosi (Hind d. sharqiy irmog‘i)
bo‘yidan ortga qaytishga majbur bo‘ladi.A. o‘z davlatining poytaxti qilib Bobil
shahrini tanlagan va shu yerda yangi yurishlarga tayyorgarlik ko‘rish asnosida
bezgak kasaliga yo‘liqib, vafot etgan.A. yurishlari natijasida vujudga kelgan
ulkan saltanat hududi Hind da-ryosidan Dunayga qadar cho‘zilgan bo‘lib, u qad.
dunyoning eng yirik davlati edi. Le-kin mustahkam ichki aloqalari bo‘lmagan bu
saltanat A. vafot etgach, tezda parchala-nib ketgan va uning hududida bir qancha
ellinistik davlatlar vujudga kelgan.A. harbiy san’at tarixida yirik sarkarda
sifatida mashhurdir. Qadim zamonlardan (mil. av. 200 y.) A. haqida ko‘plab
rivoyat, afsona, doston va minia-tyuralar yaratilgan. Ular o‘rta asr
adabi-yotiga ham kirib kelgan.



https://uz.wikipedia.org/wiki/2001-yil_11-sentabr_terroristik_hurujlari

2001-yil 11-sentabr terroristik hurujlari — yoʻlovchi uchoqlarning qoʻlga
olinishi va ularni Butunjahon Savdo Markazi va Pentagon binolariga olib borib
urilishi natijasida Nyu-York, Vashington va Pensilvaniyada sodir boʻlgan
halokatlar silsilasi. Insoniyat tarixidagi eng yirik terroristik huruj
hisoblanadi.

Birinchi zarba Boston-Los-Anjeles (11-reys) yoʻnalishi bilan uchayotgan
«Boing-767» uchogʻining mahalliy vaqt bilan 8:45 da BSMning «Shimoliy
minora»siga urilishi boʻldi. Keyinroq (9:03) esa xuddi shunday uchoq (175-reys)
«Janubiy minora»ga kirib ketdi. Soat 9:40 da Vashington-Los-Anjeles (77-reys)
yoʻnalishli «Boing-757-200» uchogʻi Pentagonga quladi (norasmiy xabarlarga
koʻra, qulab tushgan narsa uchoq emas, balki qanotli raketa boʻlgan).
Toʻrtinchi, «Boing-757» uchogʻi Pensilvaniya oʻrmonlariga qulagan.

AQSH hukumati bayonotiga koʻra, huruj oqibatida jami 2974 kishi halok boʻlgan
(19 terrorchidan tashqari). Ularning orasida 1 nafar Oʻzbekiston fuqarosi
boʻlgan.

Hodisaga Yaqin Sharqdagi Usoma bin Lodin yetakchiligidagi ekstremistik
«Al-Qoida» guruhi aloqador, deb topilgan. Fitnalar nazariyasi ishqibozlariga
koʻra, hurujlar Isroil yoki AQSH maxsus boʻlinmalari tomonidan uyushtirilgan,
deb hisoblanadi.

Terroristik huruj AQSHning Afgʻoniston va Iroq bilan urushga kirishishiga sabab
boʻldi.



https://uz.wikipedia.org/wiki/%D0%A0%D0%BE%D1%81%D1%81%D0%B8%D1%8F

Rossiya (ruscha. Россия), Rossiya Federatsiyasi (ruscha. Российская Федерация) -
Yevropaning sharqida, Osiyoning shimolida joylashgan mamlakat. Maydoni jihatidan
dunyoda eng katta mamlakat. Quruqlikdagi chegarasi 22125,3 km, dengiz chegarasi
38807,5 km. R. hududi 3 okean havzasiga qarashli 12 dengiz, jumladan, Boltiq,
Qora va Azov (Atlantika okeani), Barens, Oq, Kara, Laptevlar, Sharqiy Sibir va
Chukotka (Shim. Muz okeani), Bering , Oxota, Yapon dengizlari (Tinch okean),
shuningdek, hech bir okeanga tutashmagan Kaspiy dengizi bilan oʻralgan. Maydoni
17,1 mln. km². Axolisi 145,3 mln. kishi (2002). Poytaxti — Moskva shahri.
Maʼmuriy jihatdan 89 subʼyekt: 21 respublika [Adigeya, Boshqirdiston, Buryatiya,
Dogʻiston, Ingushiya, KabardaBalka riya, Kareliya, Komi, Mariy El, Mordoviya,
Oltoy, Saxa (Yakutiya), Tatariston, Tuva, Udmurtiya, Haqasiya, Checheniston,
Chuvashiya, Shim. Osetiya, Qalmoq, QorachoyCherkasiya], 6 oʻlka (Krasnodar,
Krasnoyarsk, Oltoy, Primorye, Stavropol, Xabarovsk), 49 viloyat (Amur,
Arxangelsk, Astraxon, Belgorod, Bryansk, Vladimir, Volgograd, Vologda, Voronej,
Ivanovo, Irkutsk, Kaliningrad, Kaluga, Kamchatka, Kemerovo, Kirov, Kostroma,
Kurgan, Kursk, Leningrad, Lipetsk, Magadan, Moskva, Murmansk, Nijniy Novgorod,
Novgorod, Novosibirsk, Omsk, Orenburg , Oryol, Penza, Perm, Pskov, Rostov,
Ryazan, Samara, Saratov, Saxalin, Sverdlovsk, Smolensk, Tambov, Tver, Tomsk,
Tula, Tyumen, Ulyanovsk, Chelyabinsk, Chita, Yaroslavl), 2 federal shahar
(Moskva, Sankt-Peterburg), 1 muxtor viloyat (Yahudiylar), 10 muxtor okrug [Aga
Buryatlari, KomiPermyaklar, Koryaklar, Nenetslar, Taymir (DolganNenets),
UstOrdinskiy Buryatlari, XantiMansi, Chukotka, Evenklar, YamalNenets]ga
boʻlinadi. R.da 1091 shahar, 1922 shaharcha bor. 2000 y. Markaziy, Shim.

Ilmiy hamkorlik ham muhim ahamiyatga ega. Jizzax viloyati Zomin tumanidagi Supa
platosida Xalqaro radioastronomiya rasadxonasini barpo etish toʻgʻrisidagi
hukumatlararo shartnomani amalga oshirish boʻyicha olimlar hamkorligi bunga
misol boʻladi. Ikki mamlakat FA lari va ularning intlari ilmiy aloqalari yoʻlga
qoʻyilgan. 2001 y. fev.da Toshkentda ochilgan Rossiya xalqaro ilmiy va madaniy
hamkorlik markazi ("Roszarubejsentr")ning vakolatxonasi zimmasiga aniq gumanitar
masalalarni hal qilish vazifasi kjlatilgan. "Roszarubejsentr" bilan Oʻzbekiston
BA oʻrtasida tuzilgan shartnomaga binoan turli tadbir, kecha va koʻrgazmalar
oʻtkazish odat tusiga kirgan. Madaniyat va sanʼat, xususan, tasviriy va amaliy
sanʼat vakillari oʻzaro ijodiy aloqa qilib turadilar, jumladan, 2003 y. Moskvada
J. Umarbekov va boshqa oʻzbek rassomlarining koʻrgazmalari uyushtirildi. 1997
yildan boshlab Oʻzbekiston BA Moskvadagi Rassomlar markaziy uyida har yili
oʻtkaziladigan nufuzli xalqaro koʻrgazmaning doimiy ishtirokchisidir. OʻzR dagi
Rus madaniyat markazi va "Uzbekistan—Rossiya" doʻstlik jamiyatining faoliyati
madaniy aloqalarni rivojlantirish va kengaytirishga yordam beradi.

Rossiya (rus.: Российская Федерация/Россия, talaffuzi: Rossiyskaya Federatsiya /
Rossiya) sharqiy Evropa va shimoliy Osiyoda joylashgan davlat. Rossiyaning
poytaxti — Moskva. Rossiyaning davlat tili — rus tili. Rossiyaning 140
milliondan ortiq aholisi mavjud.



https://uz.wikipedia.org/wiki/Zulfiya

Zulfiya (1915—1996) Oʻzbek shoirasi. Taniqli oʻzbek shoirasi Zulfiya 1915-
yilning 1-martida Toshkent shahrida Isroil temirchi oilasida tug'ildi.
1922-yildan 1931-yilgacha maktabda, so'ng 1931 - 1934-yillar orasida qizlar
bilim yurtida tahsil oldi. Mehnat faoliyatini juda erta boshlagan shoira deyarli
bir umr jurnalistika va nashriyot sohasida ishladi. U 1935 - 1938- yillarda Til
va adabiyot instituti aspiranti, 1938 - 1948-yillar mobaynida Bolalar nashriyoti
muharriri, Oʻzbekiston davlat nashriyoti bo'lim mudiri, 1953- yilgacha «Saodat»
jurnalida bo'lim mudiri, 1953- yildan to 1980-yilga qadar, salkam o'ttiz yil
davomida, shu jurnalning Bosh muharriri lavozimida ishlab keldi. Mashhur oʻzbek
shoiri Hamid Olimjonning turmush o'rtog'i, o'ziga xos she'riyati biian minglab
kitobxonlar qalbini rom etgan iste'dodli shoira Zulfiya 1996-yilning 1-avgustida
vafot etdi.

Zulfiya (taxallusi; toʻliq ism sharifi Zulfiya Isroilova) (1915.1.3— Toshkent —
1996.1.8) — shoira, jurnalist, tarjimon, jamoat arbobi. Oʻzbekiston xalq
shoirasi (1965). Mehnat Qahramoni (1984). Shoir Hamid Olimjonning rafiqasi.
Xotin-qizlar ped. bilim yurtini tugatgach (1931—34), Oʻzbekiston Fanlar
qoʻmitasi qoshidagi Til va adabiyot in-ti aspiranturasiga oʻqishga kirgan
(1935). Soʻng Yoshlar va oʻsmirlar adabiyoti nashriyotida muharrir (1938—40),
Oʻzbekiston davlat nashriyotida boʻlim mudiri (1941— 50), "Oʻzbekiston
xotin-qizlari" (q. "Saodat") jur.da boʻlim mudiri (1950—53), bosh muharrir
(1954—85) boʻlib ishlagan.

Xalq orasida «Oydinda», «Sensiz», «Yurak», «Falak», «Bahor keldi seni
soʻroqlab», «Oʻgʻirlamang qalamim bir kun», «Boʻm-boʻsh qolibdi bir varaq
qogʻoz» kabi sheʼrlari, «Oʻgʻlim, sira boʻlmaydi urush», «Mushoira» kabi
sheʼrlari mashhur. «Uni Farhod der edilar», «Quyoshli qalam», «Xotiram
siniqlari» kabi lirik va liro-epik dostonlar muallifi. 1935 yilda shoir Hamid
Olimjon bilan turmush qurgan va uning bevaqt vofotidan soʻng koʻplab mahzun
sheʼrlar yaratgan. Pushkin, Lermontov, Nekrasov, L. Ukrainka, V. Inber va boshqa
koʻplab shoirlarning asarlaridan namunalarni oʻzbek tiliga tarjima qilgan.



https://uz.wikipedia.org/wiki/Yusuf

Yusuf — Qurʼonda tilga olingan paygʻambarlardan biri. Rivoyatlarga koʻra, Yaʼqub
paygʻambarning Rohila ismli xotinidan boʻlgan sevikli oʻgʻli. Bibliyada Iosif
deb tilga olingan. Qurʼonning 12surasi Yu.nomi bilan ataladi. Alloh Yu.ga
tushlar taʼbirini aniq ayta olish qobiliyatini ato etdi. Naql qilishlaricha,
Yaʼqub oʻz farzandlari orasida Yu.ni koʻproq yaxshi koʻrar edi. Akalari unga
hasad qilib Yu.ni quduqqa tashlab yuboradilar, otalariga esa, Yu.ni dashtda
boʻri yeb ketdi, deb yolgʻon gapiradilar. Karvonda ketayotganlar Yu.ni quduqdan
chiqarib misrlik katta amaldorga sotadilar. Amaldorning xotini Zulayho Yu.ni
sevib qolib yoʻldan urmoqchi boʻladi. Yu. zino qilishdan oʻzini tiyadi, lekin
Zulayho igʻvosi tufayli gunohsiz zindonga tashlanadi. Zindondagilarning va Misr
hokimining tushi taʼbirini toʻgʻri aytib, u yerdan qutuladi. Davlat xazinasini
saklovchi lavozimiga tayinlanadi. Yu. Misr taxtida adolat bilan hukm yurgiza
boshladi. Zulayhoni oʻz nikohiga oladi. Boshqa davlatlarda ocharchilik yuz
berganda ham, Misr zaminida toʻkinchilik boʻladi. Ittifoqo Kanʼon (hoz.
Livan)dan uning akalari don soʻrab kelib qolib, Yusufni tanimaydilar. Yusuf bir
puxta tadbir bilan ularni oʻz xatogunohlariga iqror qiladi va otasi Yaʼqubning
qoʻzlari ochilishiga sabab boʻladi. Uni Misrga olib keladi. Islom anʼanasida Yu.
chiroyli yigit sifatida tasvirlanadi. Qurʼonda Alloh barcha ummatlari boshlariga
tushgan baloqazolarga sabrqanoat qilsa, ularni kulfatlardan xalos etib, saodatli
kunlarga yetkazajagi uqtiriladi. Oʻrta asrlar musulmon sharqida yaratilgan
koʻpchilik badiiy asarlarda Yu. haqidagi rivoyatdan keng foydalanilgan (q.
"Yusuf va Zulayho").

Yusuf (Ivrit: יוֹסֵף/Yosef, Arabcha: يوسف/Yusuf) Yahudiy dinining otasi, Islomga
koʻra esa payg'ambardir. Yoqubning oʻn ikki oʻlidan oʻn birinchisi. Buvasi
Ishoq, Buvasining otasi Ibrohim. Yoqubning eng yahshi koʻrgan hotinidan
tugʻilgan eng suyukli oʻgʻlidir. Yusufga Tangri tarafidan tushlarni tabirlash
qobiliyati berilgan edi. Hasadchi akalari uni oldin chuqurga otadilar, keyin esa
Misrli savdogarlarga qul sifatida sotadilar.

Yahudiy dinida va Islomda Yusuf haqidagi qissa bir biriga juda oʻxshash.
Xristiyanlardagi Yusuf haqidagi bahs Yahudiylarniki bilan bir xil. Qur'onning
Yusuf surasida Yusufning hayot hikoyasi haqida yozilgan.

20 yil ishlagach Yoqub oilasi va mollarini olib togʻasini oldidan ketadilar. Oʻz
oʻlkasiga qaytayotganda Tangri unga Isroil nomini beradi. Qaytgach ukasi uni
kechiradi. Bu yerda Rahel yana bir oʻgʻil tugʻadi. Shunday qilib Yoqubning
Isroiloʻgʻillarini tashkil qilgan 12 oʻgʻli boʻladi.

Yusuf yana bir tush koʻradi. tushida oy, quyosh va oʻn bir yulduz Yusufga tazim
qiladilar. Bu tushni otasiga aytib berganidan keyin, otasi gʻazablanib:"Nima?
Men, onang va akalaring sanga tiz choʻkamizmi"-deydi.

Uyga qaytgach Misr hukmdori eng kichik ukalari Bunyaminni ham koʻrmoqchi
ekanligini aytdilar va uni zoʻrgʻa koʻndirib ukalarini ham olib qaytadilar
Misrga. Bugʻdoyni ichiga bekitilgan yigirma kumush tanga va uni ikki qati pul
bilan qaytadilar. Yusuf ularni birga ovqatlanishga taklif qiladi. Ertasi kuni
qoplarga bugʻdoy toʻldirtirib Bunyaminning qopiga bergan pullari va fol
ochadigan idishini soldirdi. Akalari vataniga qaytayotganlarida ularni
toʻhtattirdi va oʻgʻrilikda aybladi. Akalari ogʻrilik qilmaganlariga amin edilar
va ogʻrini topsen uni oʻldirishini va qoganlari unga qul boʻlishlarini aytdilar.
Bunyaminni qopidan chiqgach unga uni oʻrniga ulardan birini oʻldirishlarini
yolvordilar. Yusuf oldidagi butun Misrliklani chiqardi tashqariga va baqirib
yigʻlab bir necha yil oldin qul qilib sotgan ukalari u ekanligini aytdi. Yusuf
akalarini topganini eshitgan firavn xursand boʻldi va butun oilasini Misrga
taklif qildi. Akalariga uyga qaytib otasini ham olib kelishlarini aytdi. Akalari
uyga kelib Yoqubga boʻlganlarni aytib berdilar. Shu kecha Yoqubga tushida
Tangri: "Misirga ket, u yerda koʻpayinglar, sizlarni yana oʻz mamlakatilarga
qaytaraman, koʻzlaring Yusufning qoʻllarida yumiladi"-deydi.

Yusuf otasini kasal boʻlib qolganini va ogʻir ahvolda ekanligini eshitdi va
ogʻillarini olib otasini oldiga keldi. Yoqub: "Otalarim Ibrohim va Ishoqlar
hizmat qilgan, manga choʻponlik qilgan Tangri, mani butun yomonliklardan asragan
farishta bu yoshlarni tabarruk qilsin! Ismim va otalari Ibrohim va Ishoq bu
yoshlar bilan yashasin! Yer yuzida koʻpaya olganlaricha koʻpaysinlar!"-deb
nevaralarini tabarruk qildi. Oʻng qoʻlini katta o-nevarasi Manashshening emas
balki kichik nevarasi Efrayimning boshiga qoʻydi va undan katta halq chiqishini
aytdi. Keyin Yoqub oʻgʻillariga ohirgi soʻzlarini aytib , 147 yoshida oʻladi.

Yusuf 110 yil yashaydi. Chevaralarini ham koʻrishga muyassar boʻldi. Oʻlishidna
oldin: "Men oʻlyapman, lekin Tangri sizga yordam etadi, sizlarni Ibrohim, Ishoq
va Yoqubga soʻz bergan tuproqlarga olib boradi. Tangri albatta sizga yordam
beradi, oʻshanda meni suyaklarimni bu yerdan olib ketasiz" dedi. Yusuf Misrda
mumyolandi.



https://uz.wikipedia.org/wiki/Yog%CA%BBoch

Yogʻoch — 1) ksilema — suv va unda erigan tuzlarni daraxt ildizidan barg va b.
organlarga oʻtkazuvchi yogʻochlangan devorli hujayralardan iborat oʻsimlik
toʻqimasi. Yo. massasining 95% ini hujayra qobigʻi tashkil etadi; qobiq, asosan,
sellyuloza (43—56%) va lignin (19—30%) dan iborat. Yo. daraxtsimon oʻsimliklar
tanasi, ildizlari va shoxlarining asosiy qismi hisoblanadi. Oʻzakli va poʻstloq
osti qatlamli turlarga boʻlinadi. Oʻzakli turlari (qaragʻay, tilogʻoch, dub va
b.) oʻzaklari birbiridan rangi b-n farqdanadi va markaziy qism deb ataladi,
chekka zonasini esa poʻstloq osti qatlami deyiladi. Poʻstloq osti qatlamli
turlar (zarang , qayin va b.)ning markaziy qismi chetki qismidan farq qilmaydi.
Yo.ning fizik xossalari tashqi koʻrinishi (rangi, yaltirashi, teksturasi),
zichligi, namligi, gigroskopikligi (nam oʻtkazishi), issiqlik sigʻimi va b.
xossalari b-n ifodalanadi; 2) har xil daraxt jinslaridan olinadigan qurilish
materiali. Yo. olinadigan daraxt jinslari bargli va ignabargli jinslarga
boʻlinadi. Bargli jinslarga dub, shumtol, zarang , nok, qayin, terak,
qayragʻoch, yongʻoq, argʻuvon va b., ignabargli jinslarga qaragʻay, archa,
tilogʻoch, kedr, pixta va b. daraxtlar kiradi. Yo. daraxtning kimyoviy va tabiiy
xususiyatlarini oʻzida saqlaydi. Asosan, daraxt tanasidan tayyorlanadi;
daraxtning shoxshabbalaridan ham foydalaniladi. Yo. dumaloq gʻoʻla, xoda, taxta,
faner, toʻrtburchak brus, yogʻoch plitalar, shpal, reyka va b. koʻrinishda
ishlatiladi. Yo. ishlov berilgan va ishlov berilmagan xillarga boʻlinadi.
Daraxtni agʻdarib, shoxlarini butab, tanasini maʼlum uzunlikda (3 m dan 7,5 m
gacha) qirqib, poʻstlogʻini shilib tayerlanadigan dumaloq gʻoʻla, xoda ishlov
berilmagan Yo. hisoblanadi. Yo.ning boshqa turlari (taxta, faner va b.) shu
dumalok, Yo.ni arralab, tilib, yoʻnib, randalab, silliqlab olinadi. Bular ishlov
berilgan Yo. hisoblanadi. Yo. qurilishda, mebelsozlikda, xalq amaliy sanʼatida
(beshikchilik, sandiqchilik, cholgʻu asboblari yasash va b.), kimyo sanoatida,
konchilikda, energetika, koʻpriksozlikda, qoplamapardozlash materiali,
sellyuloza, qogʻoz, etil spirti va b. ishlab chiqarishda xomashyo, shuningdek,
yoqilgʻi sifatida ishlatiladi (q. Yogʻoch materiallar, Yogʻoch plastikalar,
Yogʻoch plitalar).

Yogʻoch — daraxtning poʻstlogʻi ostidagi qattiq qismi. Botanika nuqtai nazaridan
tabiiy selluloza tolalari birikmalari joylashtirilgan lignin matritsasidan
tashkil topgan organik modda. Tirik daraxt tanasida yogʻoch tayanch vazifasini
oʻtab, tashqi xavf-xatardan (masalan, yiqitilishdan) saqlaydi. Shuningdek u
tomirdan shox va barglarga suv yetkazib berish vazifasini ham oʻtaydi.

Yogʻoch koʻp ming yillar davomida asosan yoqilgʻi va qurilish moli sifatida
hizmat qilib kelgan. Bundan tashqari yogʻoch ish qurollari, cholgʻu asboblari,
mebel, qogʻoz va b. ishlab chiqarilishida ishlatiladi.

Eng qadimgi daraxtlar qoldiqlari 2011-yilda Kanadaning Nyu-Bransuik
provintsiyasida topilgan boʻlib, ularning yoshi taxminan 395-400 million yilni
tashkil qiladi.



https://uz.wikipedia.org/wiki/Xatna

Xatna — erkaklar jinsiy aʼzosini kesilishi. Xatna qilinganda erkak jinsiy
organining boshini yopib turuvchi teri qatlami kesib tashlanadi. Xatna qilish,
sunnat qilish soʻzi bilan birgalikda qoʻllaniladi.

Xatna (arab.) — asosan, oʻgʻil bola olatining chekka kertmagini kesish marosimi.
Dastlab ibtidoiy jamoa tuzumida paydo boʻlgan, oʻspirin bolaning kattalar
safidan oʻrin olishi, balogʻatga yetishi munosabati bilan bajarilgan. Bunda har
xil jismoniy sinovlar (och qoldirish, terini tilish, quloq suprasini yirtish,
tishni sindirish, tishni egovlash va sh. k.)ga duchor etilgan. Shunday odatlar
Avstraliya, Okeaniya, Afrikada yashovchi ayrim xalqlarda saqlanib qolgan. Baʼzi
joylarda qizlarni ham X. qilish (klitorni yoki kichik jinsiy lablarni olib
tashlash) kabi odatlar mavjud. Bir qancha hollarda, jumladan, yahudiy,
musulmonlarda diniy marosim shaklini olgan. Musulmonlarda bolalar 3—5—7 yoshda,
ayrim hollarda 11—12 yoshgacha X. qilinadi. X. marosimlari oʻzbeklar va bir
qancha xalqlarda toʻy shaklida oʻtkaziladi. Ilmiy tibbiyotda olat kasallanganda
va tugʻma nuqsonlari boʻlganda (parafimoz, fimoz va boshqalar) ham shunday
operatsiya oʻtkaziladi.

Xatna qildirish dunyodagi eng qadimgi jarrohlik amaliyotlaridan biridir. Qadimgi
Misr , Finikiya xalqlarida xatna qildirish holatlari keng uchragan. Xatna qilish
yahudiy va musulmonlar uchun diniy ahamiyatga ega boʻlgan amaldir.

Garchi Qur’oni Karimda xatna qilish haqida hech narsa aytilmagan boʻlsa-da,
hadislarda bu haqida bildirilgan. Paygʻambar Muhammad (sav) xatna qilish,
Ibrohim alayhissalomdan qolganini eʼtirof etgan va uni chaqaloq tugʻilganinig
yettinchi kunida amalga oshirishni tavsiya qilgan. Nabirasi Hasan va Husayin ham
hayotlarining yettinchi kunida xatna qildirilgan.

Hozirgi kunda musulmon va yahudiy boʻlmaganlar orasida ham xatna qildirish
ommalashmoqda. Bunga bir qancha sabablar bor:

Xatna qildirish uchun muvofiq vaqt boʻlishi kerak, yaʼni buni sovuq paytda, xalq
tili bilan aytilganda, gazak davrida qilish maʼqullanmaydi. Bunga sabab — bunday
paytda yaraning bitishi qiyin boʻladi. Xatnani bola hali kichik vaqtida, iloji
boricha ertaroq qildirgan maʼqul, chunki yoshi katta boʻlgani sayin bola oʻzini
avvaylab, ogʻriqni ogʻirroq oʻtkazadi.

Xatna aksar hollarda mahalliy anesteziya bilan qilinadi. Baʼzi jarrohlar umumiy
narkoz ham qoʻllashadi, bu holda bolaga keyin koʻngli aynashi va qayt
qilishining oldini olish maqsadida ovqat berilmaydi. Xatna qilinganda bola
jinsiy organinig boshini yopib turuvchi teri qatlami kesib tashlanadi. Xatna
qildirgandan keyin yarani bitishi uchun turli doktorlar turlicha muolajalarni
tavsiya qilishadi. Baʼzilari margansovkali eritma bilan artishni, baʼzilari
zelyonka surishni buyuradi, lekin sterillangan paxta moyi bilan yogʻlashni
vrachlar ham, ustalar ham birdek tavsiya qilishadi. Buning uchun dogʻlanmagan
paxta moyini usti yopiladigan shisha idishga solib, suvda 1 soatlar chamasi
qaynatiladi. Ushbu moy bilan aʼzoni tez-tez va koʻp-koʻp moylanadi. Bunda moy
iliqroq boʻlishiga eʼtibor berish kerak.



https://uz.wikipedia.org/wiki/Vaqt_Mintaqasi

Vaqt mintaqalarida shakllantirish (vaqt mintaqalari — vaqt mintaqasi), bir
tomondan, istagi bilan bogʻliq, shu kabi mahalliy vaqt bilan maydoni (mintaqa
vaqtini) aniqlash uchun, hisobga oʻz oʻqi atrofida va boshqa tomondan yer yuzida
qaytishini olib , vaqt farqi oʻrtasidagi shunchalik bir soat ning koʻpaytmasi
boʻlishi. Natijada, bir qaror 24 maʼmuriy vaqt mintaqalari mavjud boʻlishi
kerak, deb kelishib olindi va ularning har biri koʻproq yoki kamroq geografik
vaqt mintaqasi bilan mos boʻldi. Boshlangʻich nuqtasi Grinvich
meridiandan,oxirgi meridian, nol meridian mintaqa vaqtini qabul qilindi. GMT UTC
bilan almashtirish uchun joriy etildi muvofiqlashtirilgan umumjahon soat (UTC)
yordamida belgilangan vaqt hisoblanadi. UTC koʻlamli atom vaqt yagona shkala
(qatiq) asoslangan va fuqarolik foydalanish uchun yanada qulay hisoblanadi.
Butun dunyo boʻylab Time mintaqalari UTC ofset ijobiy va salbiy sifatida ifoda
etiladi. (Salbiy gʻarbida meridian vaqt mintaqalarida, ijobiy ofset -. Sharqqa)
UTC vaqti qish ham yoz ham tarjima emas ekanligini yodda tutmoq kerak. Xalqaro
kelishuvga ko‘ra, yer yuzasi shartli ravishda 24 soat mintaqasiga boʻlingan
(360°: 24 = 15°). Mintaqa doirasida shu mintaqaning o‘rta qismidan o‘tgan
meridianning mahalliy vaqti qabul qilin­gan. Bir soat mintaqasidagi vaqt mintaqa
vaqti deb ataladi. 0‘rtasidan bosh meridian o‘tadigan soat mintaqasi nolinchi
(yigirma toʻrtinchi) mintaqa deb qabul qilingan. Mintaqalar hisobi ana shu
meridiandan boshlanadi. Nolinchi mintaqadan sharqda 7°30′ shq. uz. bilan 22°30′
shq. uz.dagi meridianlar orasi birinchi mintaqa, 22°30′ va 37°30′ uzunlikdagi
meridianlar orasi ikkinchi mintaqa bo‘ladi va h. k.

Mintaqalar birinchi mintaqadan 24-(nolinchi) mintaqagacha davom etadi. Har bir
mintaqa vaqti qo‘shni mintaqa vaqtidan bir soatga farq qiladi. O‘rta Osiyo
ikkita soat mintaqasida joylashgan (4-va 5-soat mintaqalarida). Mintaqa
chegaralari aynan meridianlardan o‘tkazilmaydi. Vaqt hisobida qiyinchilik
tug‘dirmaslik uchun baʼzan uning chegaralari yirik shaharlarni aylanib o‘tadi,
yoki davlat chegaralariga toʻgʻri keladi. Yangi sutkamng boshlanishi 12-soat
mintaqasining o‘rtasidagi 180° uzunlikdan boshlanadi, deb qabul qilingan. Bu
shegara sana o‘zgarishi chizigi deb ataladi. Har bir yangi sutka ana shu
chiziqdan boshlanadi. Bu chiziq ikki orol yoki ikki shahar oralig‘idan oʻtganda,
bu orollar va shaharlarning birida yangi sana bo‘lsa, boshqasida kechagi sana
boʻladi. Baʼzi davlatlarda kunduzgi vaqtdan to‘la foydalanish va boshqa
maqsadlarda mintaqa vaqti maʼlum bir vaqtga oldinga yoki orqaga suriladi..
Oʻzbekistonda ilgari vaqt oʻlchovi ikki mintaqa doirasida olib borilar edi
(Toshkent va Samarqand vaqti). O‘zbekiston hukumatining maxsus qarori asosida
mamlakatimizning butun hududida bir xil mintaqa vaqti qabul qilingan.



https://uz.wikipedia.org/wiki/Tuproq

Tuproq — litosfera yuza qavatlarining suv, havo va tirik organizmlar taʼsirida
oʻzgarishidan shakllanadigan va genetik jihatdan oʻzaro bogʻliq gorizontlardan
tashkil topgan tabiiy tuzilma; Yer poʻstining yuza va unumdor qatlami. T.ning
nuragan tog jinslaridan farq qiladigan eng muhim xususiyati — unumdorligidir (q.
Tuproq unumdorligi). T.ni oʻrganish va uning tasnifini tuzish, tarkibini
yaxshilash hamda unumdorligini oshirish usullarini ishlab chiqish singari
masalalar bilan tuproqshunoslik fani shugʻullanadi. T. hosil qiluvchi asosiy
omillar: iqlim, tuproq ona jinsi, oʻsimliklar va hayvonot olami, hududning
relyefi va geologik yoshi hamda odamning xoʻjalik faoliyati.

Yer yuzasiga chiqib turgan togʻ jinslari yogʻinsochin, karbonat angidrid,
kislorod, havo harorati, mexanik kuchlar, suv va unda erigan moddalar, havo,
mikroorganizmlar va tuban oʻsimliklar (yoʻsin, lishayniklar) taʼsirida
yemiriladi (nuraydi). Nuragan jinslar maydalanib, gʻovak qatlam hosil qiladi. Bu
qatlam vaqt utishi bilan yangi xususiyat — nam sigʻimita va oʻsimliklar
oʻzlashtira oladigan bir oz miqdordagi oziq moddalarga ega boʻladi. Vujudga
kelgan yangi muhitdagi mikroorganizmlar oʻz hayot faoliyati tufayli
oʻsimliklarning oʻsishi uchun sharoit yaratadi, oʻsimliklar tuproqdan oʻz hayoti
uchun zarur oziq moddalarni oʻzlashtiradi va oʻzida toʻplaydi. Nobud boʻlgan
oʻsimlikning bir qismi mikroorganizmlar taʼsirida parchalanib, mineral
moddalarga, qolgan qismi esa murakkab biokimyoviy jarayonlar natijasida chirindi
(gumus) ga aylanadi. Bu jarayonlarning barchasi uzluksiz davom etadigan nurash
sharoitida sodir boʻlib, oʻsimlik ildizlari ajratgan nordon moddalar hamda
organik qoldiqlar taʼsirida yanada tezlashadi. Natijada Yer poʻstlogʻining
sirtida unumdor gʻovak katlam — T. paydo boʻladi. Iklim, tuproq ona jinsi,
oʻsimlik hamda hayvonot olami, hudud relyefi kabi omillarning T. hosil boʻlish
jarayoniga taʼsiri turlicha boʻlganligi tufayli har xil tabiiy zonalarda oʻziga
xos T. tiplari vujudga keladi. Mas., tayga zonasida chimli podzol T., dashtlarda
qora va kashtan T., choʻllarda esa sur tusli qoʻngʻir T.lar va b (q. Tuproq
zonasi).

T.ning tirik tarkibiy kismi tuproq mikroorganizmlari (q. Mikroflora), umurtqasiz
hayvonlarning koʻpgina guruhlari — eng sodda hayvonlar, chuvalchanglar,
mollyuskalar, hasharotlar vakillaridan hamda yerni oʻyuvchi umurtqalilar
(yumronqoziq, sichqon, kalamush) va h.k.dan tashkil topgan.

Moddalarning tabiatda aylanishi hamda qayta joylanishi asosida T. morfologiyasi,
tarkibi va xususiyatlari profil boʻylab yuqoridan pastga tomon maʼlum
qonuniyatga binoan oʻzgarib boradi va tuproq gorizontlarining navbat bilan
almashinishida namoyon boʻladi. Shuning uchun bu jarayonlarni bilmay turib
insonning hayot kechirish muhitini tashkil etuvchi omillardan biri boʻlgan T.
qoplamidan notoʻgʻri foydalanish tuprok eroziyasiga, uning shoʻrlanishi va
botqoqlanishiga olib keladi. T.ning ifloslanishini kamaytirish uchun qishloq
xoʻjaligi.da pestitsidlardan foydalanish qoidalari joriy qilingan (yana q.
Tuproq macnifi, Tu prok, unumdorligi).



https://uz.wikipedia.org/wiki/Toshqin

Toshqin, daryolarning toshish i — daryoda suv sathining nisbatan qisqa vaqt
ichida tez nomuntazam koʻtarilishi va deyarli shunday tezlikda pasayishi. T. qor
va muzliklarning shiddatli erishi, yogʻin koʻp yogʻishi, suv omborlaridan suv
tashlash, togʻlardagi koʻllar, toʻgʻonlarni, toʻsiq dambalarni suv vayron
qilishi va h.k. natijasida sodir boʻladi. Bahorgi sersuvlikdan farkli oʻlaroq,
T. yilning turli davrlarida roʻy beradi. Oʻrta Osiyo togʻlarida qor tez yoki
sekin erishi, shuningdek, yomgʻirlar natijasida tog daryolarida ketma-ket
(baʼzida 4—7 martagacha) T. sodir boʻladi, togʻ daryolari shu bilan tekis
yerlardagi daryolardan farq qiladi. T. oddiy va murakkab turlarga boʻlinadi.
Oddiy T. butun havzaga bir tekis tushadigan bir yoʻla yoqqan yomgʻir (soatlab
yoki sutkalab) yoki vaqt birligida erigan qor natijasida sodir boʻladi. Murakkab
T. daryoning yuqori qismida ketma-ket yuz beradigan T. natijasida roʻy beradi.

Katta T. yerlarni suv bosishiga olib kelishi mumkin. Suv omborlari T. davrida
suvning bir qismini yigʻib olishga, undan kamchil davrlarda sugʻorish va boshqa
maqsadlarda foydalanishga imkon beradi (q. Daryo oqimini tartibga solish). T.
boʻyicha prognoz gidrometeorologiya tarmoklari stya va postlari maʼlumotlari
asosida tuziladi.



https://uz.wikipedia.org/wiki/Toshkent_davlat_texnika_universiteti

Oʻzbekiston Prezidentining 30-aprel 1991-yil farmoniga asosan Vazirlar Mahkamasi
13-may 1991-yilda qabul qilgan 130-sonli qarori bilan Toshkent politexnika
instituti va Toshkent mashinasozlik instituti birlashtirilishi zaminida vujudga
keldi. Ayni vaqtda Vazirlar mahkamasi ToshPIning sanoat-fuqarolik qurilishi,
qurilish muhandisligi, meʼmorchilik fakultetlarini birlashtirib — Toshkent
meʼmorchilik — qurilish instituti, kimyo- texnologiya, oziq-ovqat texnologiyasi
fakultetlarini birlashtirib — Toshkent kimyo-texnologiya instituti tashkil etish
haqida ham qaror qabul qilgan boʻlib, amalda ikki institutni birlashtirib, uchta
mustaqil oliy texnika oʻquv yurtlari- Toshkent davlat texnika universiteti,
Toshkent me'morchilik–qurilish instituti, Toshkent kimyo–texnologiya instituti
tashkil etilgan edi. Navbatdagi qayta qurishlardan omon qolgan Toshkent
politexnika institutining: 1) geologiya-qidiruv; 2) kon-metallurgiya; 3)
avtomatlashtirilgan boshqaruv tizimlari; 4) sanoat energetikasi; 5) neft va gaz;
6)radioelektronika va avtomatika; 7) energetika fakultetlari Toshkent
mashinosozlik institutining: 1) mexanika; 2) tehnologiya; 3)mashinalar va
apparatlarni konstruksiyalash; 4) traktor va qishloq xoʻjaligi mashinasozligi
fakultetlari bilan qoʻshilib, yangi — Toshkent davlat texnika universiteti
tarkibi yaratildi va yangi maqomda amal qila boshladi.



https://uz.wikipedia.org/wiki/Tol

Tol (Salix) — toldoshlarga mansub daraxtlar va buta, chala butalar turkumi. 300
turi maʼlum. Asosan, moʻʼtadil mintaqada, Yevropa va Shimoliy Amerikada
tarqalgan. Oʻrta Osiyoda 22 turi bor. Daraxtlarining xodasi yoʻgʻon, poʻsti
dagʻal, barglari navbat bilan joylashgan. Baʼzilari bargi yozilguncha,
boshqalari bargi yozilgandan keyin yoki bargi yozilishi bilan bir vaqtda
gullaydi. Ikki yoshli novdalari kuchala chiqaradi. Gullari ikki uyli, bir
jinsli, mart— aprel oylarida gullaydi. Mevasi koʻsakcha. 25—30 kunda yetiladi.
Urugʻi mayda, ochiq va nam yerda tez, yaʼni 5—10 soatda unib chiqadi. 15—20
kundan keyin unish qobiliyatini yoʻqotadi. Qalamchasidan, poya (xoda)sidan,
parxishdan yaxshi koʻpayadi.

Oʻzbekistonda oq T., qora T., ignabarg T., majnuntol, suvtol, turon T.i kabi
turlari tarqalgan. Oq tolning (S. alba) bal. 10–15 m. yogʻoch tanasi poʻstlogʻi
toʻq kulrang , sur. Tanasining diametri 1,5 gacha, Qora tolning (S. excelsa
Gmel.) daraxt novdalari rangi qoʻngʻirqizgʻish. Tez oʻsadi. Issiqqa chidamli,
shoʻrxok yerlarda ham yaxshi oʻsadi. Qalamchasi va poyasi ekib oʻstiriladi.
Obodonlashtirish va xoʻjalik ehtiyojlari uchun koʻp ekiladi. Ignabargli tol (S.
acutifolia) — dare boʻylarida, kichikkichik suv havzalari, ariklar, xonadonlar
atrofida usadi. Kuryuqchilikka, shoʻrxokka chidamli. Novdalari nozik va
ingichka. Bal. 2–4 m; majnuntol (S. babylonica) — bal. 8–10 m ga yetadi.
Manzarali daraxt sifatida oʻstiriladi; suvtol yoki Vilgelms toli (S.
wilhelmsiana Bieb.) — buta, novdasi ingichka, uzun, choʻl, adir, togʻ
zonalaridagi toʻqayzorlarda uchraydi. Olga toli (S. olgae Rgl.) — yirik buta,
novdalari rangi korakizil yoki sariq; Nedzvetskiy toli (S. niedzwieckii Goerz) —
past boʻyli daraxt, pishgan novdalari qizgʻish yoki qoʻngʻir. Daryo sohillarida
oʻsadi. Turon toli (S. turanica Nas.) — togʻ va tog oldi toʻqaylarida toʻptoʻp
boʻlib oʻsadi. Katta buta, bal. 5–6 m. Barglari uz. 12 sm, novdasi och sariq.
Novdalaridan har xil savatlar toʻqiladi.



https://uz.wikipedia.org/wiki/Taloq

Taloq — odam va umurtqali hayvonlarning qorin boʻshligʻidagi toq parenximatoz
organ. Asosiy qon rezervuarlaridan biri (qon "depo"si); qon yaratilishi,
moddalar almashinuvida ishtirok etadi; immunobiologik va himoya funksiyasini
bajaradi — antitelolar ishlab chiqaradi, bakteriya va toksinlarni tutib qolib,
zararsizlantiradi, yashab bitgan eritrotsit va trombotsitlarni yemiradi. Qonning
hosil boʻlishi, buzilishi, qayta taqsimlanishida va organizmning himoya
reaksiyalarida qatnashadi.

T. hamma umurtqali hayvonlarda bor. Toʻgarak ogʻizlilar, baʼzi ikki xil nafas
oluvchi baliqlar ichagi, oshqozoni yoki oʻrta ichak shilliq qavat burmalari
devorida limfoid toʻqimalar toʻplami boʻlib, bu T. vazifasini bajaradi. Qolgan
umurtqali hayvonlar talogʻi ichakdan alohida boʻlib, orqa ichaktutgich, oshqozon
yoki toʻgʻri ichakning boshlanish qismida joylashadi. Sudralib yuruvchilar
(gatteriyalardan tashqari) hamda qushlarda rudimentlashgan. T. boʻlak-boʻlak
yoki parraksimon boʻladi.

Odamda T. embrional hayotning birinchi oyida meʼdaning dorzalb tutqichi ichida
toʻplangan mezenxima toʻqimasidan rivojlanadi. T. uzunchoq oval shaklli, uz. 12
sm, kengligi 7— 8 sm, ogʻirligi 150—200 g . Lekin T.ning hajmi va ogʻirligi
individual boʻlib, organizmning fiziologik holatiga bogʻliq holda juda oʻzgarib
turadi. Mac, tinch xrlatda T. kengaygan, qon yoʻqotilganda esa siqiq boʻladi.
Bir tomoni qabariq (diafragmal), ikkinchi tomoni botiq (ichki) boʻlib, chap
biqinning 9,11 qovurgʻa sohalariga joylashgan. Tashqi tomondan seroz parda va
biriktiruvchi toʻqima kapsulasi bilan qoplangan. Kapsuladan T. ichiga devorlar
yoki trabekulalar tarqaladi. Trabekulalar T. ni oq va qizil pulpa bilan toʻla
alohida boʻlakchalarga boʻladi. Qizil pulpa qonning shaklli elementlari
(eritrotsitlar)ga boy vena sinuslaridan tashkil topgan. Oq pulpa esa
limfotsitlar ishlab chiqaradigan limfa toʻqimalaridan tuzilgan; ular malpigi
tanachalari deb ataladi. T. kasallanganda (mas., splenomegaliya) ancha
kattalashadi.



https://uz.wikipedia.org/wiki/Sutka

Sutka — Yerning oʻz oʻqi atrofida 1 marta aylanish davriga teng boʻlgan vaqt
oʻlchov birligi.

Sutka quyosh sutkasi (24 soat) va yulduz sutkasi (23 soat 56 minut 4 sekund)
kabi turlarga ajratiladi.

Bir sutka 24 soat(1440 minut, 86400 sekund)dan iborat. Sutka kunduz va tun,
ertalab va kechqurundan tashkil topgan.

Kecha-kunduz, sutka - 24 soatga teng vaqt oʻlchov birligi. Yerning yulduzlarga
nisbatan bir marta aylanib chiqish davri Yulduz sutkasiga va Quyoshga nisbatan
aylanish davri Quyosh sutkasiga bulinadi. Yulduz sutkasi uzunligi bahorgi
tengkunlik nuqtasidan ikkita ketma-ket yuqori (yoki pastki) kulminatsiyalari
orasidagi vaqtga teng . Yulduz sutkasi haqiqiy (pretsessiya va nutatsiya hisobga
olinsa) va oʻrtacha (faqat pretsessiya hisobga olinsa) yulduz sutkalariga
ajraladi. Bahorgi tengkunlik sutkasi nuqtasining pretsession harakati taʼsirida
oʻrtacha yulduz sutkasi Yerning oʻz oʻqi atrofida haqiqiy aylanish davridan
0,0084 sekundga qisqa. Nutatsiya taʼsirida haqiqiy yulduz sutkasining uzunligi
oʻzgarib turadi. Quyosh bir sutka davomida osmon sferasida 1° sharqqa to-mon
siljiydi. Shu sababli, yulduz sutkasi bilan amalda vaqtni oʻlchash noqulay
boʻlib, u kun va tunning almashinishi bilan toʻgʻri kelmaydi. Shuning uchun
Kuyosh sutkasida uning ikkala ketma-ket pastki (yarim tun) kulminatsiyasi
oraligʻidagi vaqt olinadi. Quyosh sutkasi ham haqiqiy va oʻrtacha Quyosh
sutkalariga boʻlinadi. Quyosh sutkasining uzunligi esa yarim tun (haqiqiy Quyosh
sutkasida haqiqiy Quyoshning pastki kulminatsiyasi; oʻrtacha Quyosh sutkasida
esa Quyoshning soxta pastki kulminatsiyasi) dan boshlab hisoblanadi. Yer
orbitasining ellipssimonligi va ekvatorning ekliptikaga ogʻishganligi tufayli
haqiqiy Quyosh sutkasi ham doimiy emas va yil davomida 24 soat 3 min 36 s
(sentyabr oʻrtalarida) dan 24 soat 4 min 27 s (dekabr oxirida) gacha oʻzgarib
turadi. Shuning uchun Quyoshning ekvator buyicha yil davomida doimiy burchak
tezlik bilan harakat qiluvchi oʻrtacha Quyosh sutkasi (24 soat 3 min 56,55536 s
yulduz sutkasi) olinadi. Tropik yil 366,2422 yulduz sutkasi yoki 365,2422 Quyosh
sutkasidan iborat.



https://uz.wikipedia.org/wiki/Siklon

Siklon (yun. kyklon — aylanuvchi) — atmosferaning past bosimli oblasti. Asosan,
ikki xil havo massasi chegarasida (havo frontida) yuzaga kelib, S. markazida
havo bosimi eng past, chekkalarida yuqori boʻladi. Shamol atrofdan S. markazi
tomon esadi. Yerning oʻz oʻqi atrofida aylanishi taʼsirida shamollar Shim. yarim
sharda soat strelkami harakati yoʻnalishiga teskari, Jan. yarim sharda soat
strelkasi yoʻnalishida harakatlanadi. S. markazida bosim 950—960 mbar, baʼzida
920—930 mbar boʻladi. Past bosimli oblastni oʻrab turgan izobaralar diametri bir
necha yuz km dan 2—3 ming km. gacha yetadi. Ana shu maydonda havo aylanma
harakat qiladi. Kuchli shamollar esib, tezligi 20 m/sek. va hatto 30 m/sek.dan
xam oshadi. Havo S. markaziy qismidan yuqoriga harakat qilgani uchun unda
kupincha havo bulutli boʻladi. Havo uyurma harakat qilganidan S.ga Yerning turli
kengliklaridan har xil havo massalari oqib keladi. Shuning uchun ham havo
temperaturasi turli qismlarida turlicha boʻladi. Shim. yarim sharda S.larning
old tomonida shamollar jan., jan.-gʻarbdan esgani uchun havo iliq boʻladi,
atmosfera bosimi pasayadi, havoda budut koʻpayib, yogʻin yogʻadi. S. markazi
oʻtgandan keyin shim. va shim.gʻarbdan sovuq shamol keladi. Qishda yomgʻir qorga
aylanib, antitsiklon boshlanadi. Tropiklardan boshqa joylarda yogʻinning asosiy
qismi aynan S.da yogʻadi. Shakllanishining dastlabki boskichida S.
troposferaning quyi qisminigina oʻz ichiga oladi. Yetilgan S. butun troposferani
qamrab olishi va hatto stratosferaning quyi qismiga tarqalishi mumkin. S.lar
moʻʼtadil mintaqalarda, asosan, gʻarbdan sharqqa harakatlanadi. S.ning oʻrtacha
tezligi 30–45 km/soat, baʼzida a 100 km/soatga yetadi. S. oʻtgan hududda
atmosfera bosimi va shamol bilan birga havo temperaturasi, namligi, bulut va
yogʻin miqdori ham oʻzgaradi. Tropik kengliklarda vujudga keladigan tropik
siklonlar diametri kichikroq (100–300 km), markazida bosim 950 mbar, baʼzan 900
mbardan ham past boʻladi. Shu sababli bunday Slarda bosim farqi juda katta
boʻlganidan kuchli shamollar — dovullar esadi (q. Toʻfon). Shamolning nihoyatda
tez esishi va koʻp yogʻin yogʻishi oqibatida dengizlarda kuchli toʻlqinlar
koʻtariladi, quruklikda katta vayronagarchiliklarga sabab boʻladi. Oʻzbekistonga
Atlantika okeanidan keladigan S.lar qishda iliq, yomgʻirli, qorli ob-havo
keltiradi.



https://uz.wikipedia.org/wiki/Shimoliy_dengiz

Shimoliy dengiz - Atlantika okeanining chekka dengizi, Yevropa (Buyuk Britaniya,
Fransiya, Belgiya, Niderlandiya, Germaniya, Daniya, Norvegiya va Shvetsiya)
qirgʻoqlariga tutash, sharqda Skandinaviya va Yutlandiya ya.o.lari, gʻarbda
Buyuk Britaniya, Orkni va Shetlend o.lari bilan oʻralgan. Boltiq dengizi bilan
Daniya boʻgʻozlari, Atlantika okeani bilan PadeKale va LaMansh boʻgʻozlari
orqali bogʻlangan. Maydoni 565 ming km². Qirgʻoqlari shim.sharqida fordli,
qolgan qismi past, baʼzan qumli. Aksari qismining chuq. 100 m dan ortiq, jan.
qismida sayozliklar bor. Eng chuqur joyi 725 m. Eng yirik oroli — Gelgoland o.
Shimoliy dengizga Elba, Vezer, Reyn, Temza daryolari quyiladi. Suvining
temperaturasi fevralda 2 — 7°, avg .da 12—19°. Shoʻrligi 31—35%0. Dek.dan mart
oylarigacha qirgʻoklarga yaqin qismida muzlar suzib yuradi. Teztez tuman
boʻladi. Suv koʻtarilishi (7,6 m gacha) har yarim sutkada takrorlanadi.
Shamollar taʼsirida dengiz suv sathi 3 m va undan ortiq koʻtariladi va natijada
Buyuk Britaniya, Daniya, Niderlandiya, Belgiya sohillarining ancha qismini suv
bosadi. Organik dunyosi Shim. Atlantika zoogeografik oblastiga mansub. Shimoliy
dengizda oʻsimliklarning 300 dan ortiq turi uchraydi, hayvonlarning 1500 dan
ziyod turi yashaydi. Baliq (kambala, treska, piksha, sayra, skumbriya, seld va
boshqalar) ovlanadi. Dengiz tubidan neft va tabiiy gaz olinadi. Shimoliy dengiz
orqali Atlantika okeaniga muhim dengiz yoʻllari oʻtgan. Asosiy portlari:
Rotterdam, Amsterdam (Niderlandiya), Antverpen (Belgiya), London, Immingem, Xall
(Buyuk Britaniya), Gamburg , Bremen, Vilgelmsxafen (GFR), Gyoteborg (Shvetsiya),
Oslo, Bergen (Norvegiya).



https://uz.wikipedia.org/wiki/Shamol

Shamol katta miqyosdagi gazlar oqimidir. Yerda shamol massiv havo harakatlarida
namoyon boʻladi. Koinotda Quyosh nurlab chiqargan gaz va zarrachalardan iborat
quyosh shamoli esadi. Sayyoralar atmosferasidan yengil kimyoviy unsurlar fazoga
uchib chiqib, sayyoraviy shamolni hosil qiladi. Shamollar ularning hajmi,
tezligi, sababchi kuchlari, mintaqalar va samaralariga koʻra ajratiladi. Quyosh
tizimimizdagi eng kuchli shamollar Neptun va Saturnda esadi.

Shamol — atmosferada havoning yer sirtiga nisbatan gorizontal harakati.
Harakatning gorizontal tashkil etuvchisi Sh. sifatida tasavvur qilinadi. Baʼzan,
gorizontal shahriga nisbatan ancha kucheiz vertikal Sh. qam boʻladi. Kuchli
vertikal Sh. ayrim hollardagina, mas, konveksiya kuchli taraqqiy etgan
bulutlarda yoki togʻlarda — havo togʻ yon bagri boʻylab pastga harakat
qilgandagina vujudga keladi. Sh. bosim gorizontal yoʻnalishda notekis tarqalgan
paytda atmosferalagi traning har xil boʻlishi oqibatida paydo boʻladi. Sh.
tezligi va yoʻnalishi bilan ifodalanadi. Yer yuzasidagi Sh. tezligi maxsus
asboblar (mas, anemometr), erkin atmosferada esa ucharshar (radiozond) yordamida
aniklanadi. Sh. tezligi m/sek, m/soat, yoʻnalishi esa flyuger, vimpel, shamol
konusi va boshqa yordamida aniklanadi. shahrining qaysi tomondan esgani azimut
bilan koʻrsatiladi. Sh. yoʻnalishi gradus yoki rumbalar bilan ifodalanadi. 5–8
m/sek tezlikdagi Sh. oʻrtacha, 14 m/sek tezlikdagi Sh. esa kuchli hisoblanadi;
20–25 m/sek tezlikdagi Sh. dovul (shtorm), 30 m/sek tezlikdagi Sh. boʻron
(uragan), uning birdaniga 20 m/sek gacha keskin kuchayishi qasirgʻa (shkal)
deyiladi. Tropik siklonlarda ayrim qattiq Sh.larning tezligi 100 m/sek gacha
yetishi mumkin. Troposferadai yuqori koʻtarilgan sari Sh. tezligi kuchayadi,
8–10 km balandlikda 60–70 m/sek dan xam ortib ketadi. Havo oqimi turbulentligi
tufayli har doim Sh. tezligi va yoʻnalishi oʻzgarib turadi. Yer yuzasida baʼzan
butunlay Sh. boʻlmay sukunat (shtil) yuz beradi. Sh. tezligi va yoʻnalishi kecha
va kunduzga ham boklik. Kechasi Sh. tezligi yer sirtida eng kichik boʻlishi,
kunduzi peshindan keyingi paytlarda esa eng yuqori qiymatga erishishi mumkin.
shahrining yil mobaynidagi tabiati atmosferaning umumiy sirkulyatsiyasiga va
maqalliy sharoitiga bogʻliq boʻladi. Mahalliy Sh. oʻsha joyning mahalliy
atmosfera sirkulyatsiyasiga, joyning relyefiga va boshqa omillarga bogʻliq (q.
Mahalliy shamollar).

Meteorologiyada shamollar ularning qattiqligi va yoʻnalishiga (qayerdan
esayotganligiga) koʻra ajratiladi. Yengil shamol shabada, deyilsa, qattiqlari
boʻron, toʻfon kabi nomlanadi. Shamollar miqyosi turlicha: kichik miqyosli
shamollardan (momaqaldiroq, yer qizishi tufayli) tortib global darajagacha
(quyosh energiyasining turli iqlim hududlarida turlicha yutilishi sababli).
Katta miqyosli atmosfera aylanishining asosiy sabablari ekvator va qutblar
orasidagi harorat farqi va sayyora aylanishi (Coriolis samarasi) dir. Qirgʻoq
hududlarda dengiz yoki okean shamolga sabab boʻlsa, quruqlik ichkarisida togʻ,
dara va choʻl tarafdagi havolar aylanishidan shamol esishi mumkin.

Odam tamaddunida shamol mifologiyani ilhomlantirgan, tarixiy voqealarga taʼsir
etgan, transport va qurol diapazonini kengaytirgan hamda energiya manbai boʻlib
xizmat qilgan va qilmoqda. Shamol kemalar yelkaniga va havo sharlariga puflab,
ularni harakatga keltiradi. Lekin kuchli shamol tabiat va xoʻjalikni vayron
qiluvchi xavf tugʻdiradi.

Shamol eroziya sabablaridan biri hamdir, u togʻ-tosh manzaralarini
shakllantiradi. Shamol qum va tuproqni koʻchiradi, yongʻinlar maydonini
kengaytiradi. Shamol oʻsimliklar urugʻlarini tarqatadi. Sovuq havoda shamol
organizmlarni halok qilishi ham mumkin. Shamol tabiiy kuchlardan biridir va
tabiat hodisalarida katta ahamiyati bor.



https://uz.wikipedia.org/wiki/Samara

Samara (1936—91-yillarda Kuybishev "Куйбышев") — Samara (rus. Самара) Rossiya
Federatsiyasidagi shahar, Samara viloyati markazi. Volga daryosining chap
sohilidagi port shahar. Volgaga Samara daryosi quyilgan joyda joylashgan. Temir
yoʻl tuguni markazi hisoblanadi. Aholisi 1.171.000 kishi (2013). Mashinasozlik
va metallsozlik (aviakosmik texnika, neft sanoati jihozlari, motorsozlik,
radioelektronika, priborsozlik va boshqa podshipnik, avtotraktor elektr
jihozlari, elektrotexnika va boshqa jihozlar ishlab chiqariladi), neftni qayta
ishlash va neft kimyosi, kimyo, metallurgiya, oziq-ovqat (goʻsht va yogʻ
mahsulotlari, "Rossiya" shokolad fabrikasi, Jiguli Pivo zavodi va boshqa
korxonalar mavjud), yengil sanoat sohalari mavjud. GES va issiklik elektro
stansiyalari ishlab turibdi. Shaharda Metropoliten "Samara Metropoliteni"
(1987-yildan), 10 ta Oliy oʻquv yurti (shu jumladan: Samara Davlat
Universiteti), 4 ta teatr (shu jumladan: Opera va Balet teatri, Filarmoniya), 5
ta muzey (shu jumladan: Oʻlkashunoslik va Badiiy muzeylar) bor.

Shahar 1586-yilda sharq va janubga tobora kengayib borayotgan Rossiyaning
chegara istehkomi sifatida bunyod etilgan. 19-asrda don hamda choʻchqa yogʻi,
jun, teri savdosining yirik markazi hisoblangan. 1851-yildan Samara Gubernyasi,
1928—29-yillarda Oʻrta Volga viloyati, 1929—35-yillarda Oʻrta Volga oʻlkasi
markazi, 1935-1991-yillarda Kuybishev viloyati, 1992-yildan Samara viloyati
markazi hisoblanadi.



https://uz.wikipedia.org/wiki/Saksoniya

Saksoniya — Olmoniya yeri (federativ birlik). Mamlakatning jan.sharqiy qismida,
Chexiya bilan chegaradosh. S hududidan Elba daryosi oqib oʻtadi. Maydoni 18,4
ming km². Aholisi 4,38 mln. kishi (2001). Maʼmuriy markazi — Drezden sh.

S. GFR yeri sifatida yangi tashkil qilingan boʻlsada, uzoq tarixga ega. Qadimda
u tarixiy viloyat boʻlgan. 10-a.da tuzilgan Meysen markazi S.ning negizi
boʻlgan. 1806 yildan qirollik. 1918 yilda S.da qirollik agʻdarilib, respublika
eʼlon qilindi. 2-jahon urushiga qadar S hududida joylashgan Drezden, Leypsig va
Xemnits sh.lari mamlakatning industriya markazlari boʻlgan. 1952 yilda hudud GDR
tarkibidagi bir necha okrugga boʻlingan. 1990 yilda ushbu okruglar yer sifatida
birlashib GFR tarkibiga kirdi. S. — Olmoniyaning aholi eng zich joylashgan va
sanoati rivojlangan yerlaridan. Yetakchi sanoat tarmogʻi — mashinasozlik
(xususan, avtomobilsozlik, radioelektronika va elektrotexnika sanoatlari),
toʻqimachilik sanoati uchun mashina va stanoklar, sovitkich va fotoapparatlar
ishlab chiqariladi. Kimyo, poligrafiya, toʻqimachilik, tikuvchilik sanoati
korxonalari bor. Drezden sh. turizm markazlaridan (yiliga 5 mln. sayyoh
kelibketadi). Leypsigda qadimdan noshirlik ishi rivojlangan. Bu yerda har yili
xalqaro kitoblar yarmarkasi utkazil adi.



https://uz.wikipedia.org/wiki/Rang

Rang — moddalar chiqargan yoki qaytargan nurlanish spektriga mos ravishda
yorugʻlikning muayyan koʻrish tuygʻusini hosil qilish xossasi. Nurlanishning
yorugʻlik energiyasi atrofidagi buyumlardan qaytib, koʻz qorachigʻi orqali
koʻzning sezgir hujayraviy qabul qiluvchi pardasiga tushib, unga faol taʼsir
qiladi. Modda qaysi R.dagi nurni yutsa, oʻsha R.dagi nurni oʻzidan chiqaradi.
R.ning spektri moddani tashkil etuvchi atom va molekulalar xususiyatlariga qarab
oʻzgarishi mumkin. Spektrni tashkil etuvchi nurlar energiyasining zichligi
bir-biriga yaqin boʻlganda oq R. hosil boʻladi. Yorituvchanlik yoki
yoritilganlikning kamayishi natijasida moddalarning rangi noaniqlashadi.

Baʼzi odamlarda rang ajrata olmaslik kasalligi uchraydi. Bu kasallikda rangli
rasmlar bilan oqqora rasmlar va svetofor chiroklari bir xil koʻrinadi. Moddalar
haroratini bevosita aniqlash mumkin boʻlmagan vaqtda chiqarish spektridagi
R.ning oʻzgarishidan foydalaniladi. Shu usul bilan Quyosh sirti harorati
aniqlangan. Kime tajribalarida erigan modda konsentratsiyasi (rangi)ni
aniqlashda maxsus optik asbob (spektrofotometr)lardan foydalaniladi.



https://uz.wikipedia.org/wiki/Raketa

Raketa (ital. rocchetta — pirpirak) — maxsus raketa yonilgʻisi (ish jismi)
yonganda paydo boʻladigan kuch taʼsirida sarakatlanadigan uchuvchi apparat.
Raketa yonilgʻisi turiga koʻra, qattiq yoqilgili va suyuq yonilgʻili xillarga
boʻlinadi. Boshqariladigan va boshqarilmaydigan xillari bor. Boshqariladigani
uchib ketayotganda oʻz yoʻnalishini (trayektoriyasini) oʻzgartirishi mumkin. Bir
bosqichli va koʻp bosqichli R.lar bor. Koʻp bosqichli R. zaxira yonilgʻi
solingan bulma, dvigatel qurilmasi, yonilgʻi berish tizimi, boshqarish
organlari, apparatlari va boshqalardan iborat. U raketaning maʼlum bosqichda
uchishini taʼminlaydi. Yonilgʻi zahirasi tugagach, birinchi bosqich R.ning
uchishda davom etadigan boshqa bosqichlaridan ajraladi. R.ning boshlangʻich
(start) massasi bir necha ming tonnagacha boʻlishi mumkin. R. harbiy ishda va
kosmonavtikada qoʻllanadi. R. maxsus uchirish qurilmalaridan uchiriladi. R.
harbiy maqsadlarda, kosmosda, i.t. ishlarida, xoʻjalik ehtiyojlari uchun
ishlatiladi. Kosmik R.larning yaratilishi rus olimlari K.E.Siolkovskiy,
N.I.Kibalchich, FL.Sander, V.P.Ptushko, S.P.Korolyov, chet el olimlari
R.Goddard, G.Obert va boshqa nomi bilan bogʻliq.



https://uz.wikipedia.org/wiki/Qozon

Qozon — RF dagi shahar, Tatariston Respublikasi poytaxti (1990-yildan). Volga
boʻyining muhim sanoat va madaniy markazlaridan biri. Volga daryosi chap
sohilida. Yirik daryo por-ti. Qozon stansiyasi. Avtomobil yoʻllari chorrahasi.
Aeroport bor. Aholisi 1105,3 ming kishi (2002). 5 maʼmuriy tumanga boʻlingan.

Q.ga 1-ming yillik oxirida Qozon daryosining oʻrta oqimida bulgʻorlar asos
solgan. 1399 yilda Moskva knyazi Yuriy Dmitriyevich qoʻshinlari tomonidan Q.
vayron qilindi va 30 — 40 yildan soʻng qayta tiklandi. Keyinchalik shahar
oʻrnida Kreml qurildi. 15-asrdan Oʻrta Volga boʻyining yirik iqtisodiy va savdo
markazi, 1438 yildan Qozon xonligining poytaxti. 1552 yilda rus podshosi Ivan
Grozniy qoʻshinlari tomonidan bosib olingan. 1708 yil dan Qozon gubernyasi
markazi. 19-asrda Q.da sanoat korxonalari paydo boʻla boshladi. 1804 yilda un-t
ochildi. q. 1920—90 y.larda Tatariston ASSR poytaxti.

Qozon (tat. Казан, Qazan) — Rossiya Federatsiyasi tarkibidagi shahar, Tatariston
Respublikasining poytaxti, Volga daryosining so'l qirg'og'idag yirik port
shahar. Rossiyaning iqtisodiy, siyosiy, ilmiy, madaniy markazlaridan biri.

Volga Bulg'oriyasi chegarasida qal'a sifatida qurilgan. XIII—XIV asrlarda Qozon
Oltin Oʻrda tarkibidagi muhim savdo va siyosiy markaz bo'lgan. 1438-yildan
boshla Qozon xonligining poytaxtiga aylangan. Shahar nomining ma'nosi kelib
chiqishi haqida turli xil fikrlar bor.



https://uz.wikipedia.org/wiki/Qo%CA%BBqon

Qoʻqon — Farg‘ona viloyatida, sharqiy Oʻzbekistondagi shahar. Aholisi 221,700
(2010-yil). Eski Qoʻqon xonligining poytaxti boʻlgan. Viloyatda eng katta
shaharlardan biri. U vodiydagi transport qadimiy karvon yo‘llar kesishgan joyda
joylashgan.

Qoʻqon — Fargʻona viloyatidagi shahar. Fargʻona vodiysining gʻarbiy qismida,
Soʻx daryosi (tarmogʻi)ning quyi oqimida joylashgan. Transport yoʻli stansiyasi.
Qoʻqon jan.dan Katta Fargʻona kanali oʻtadi. Aholisi 211 ming kishi (2004, 1879
yilda 18,4 ming , 1926 yilda 68,4 ming , 1939 yilda 85 ming , 1959 yilda 105
ming , 1979 yilda 158 ming kishi).

Qoʻqonning 18-asrgacha boʻlgan siyosiy tarixi haqida maʼlumotlar juda oz. Qoʻqon
podsho Rossiyasi qoʻshinlari tomonidan zabt etilganda Qoʻqon xonligi arxivining
koʻp qismi olib ketilgan. Qoʻqon qadimda Hindiston va Xitoyga boriladigan karvon
yoʻlida joylashgan. 13-asrda moʻgʻullar tomonidan butunlay vayron qilingan.
Shundan keyin 18-asrgacha Qoʻqon kichik aholi turar joyi sifatida mavjud
boʻlgan. 1709 yili Qoʻqon xonligi tashkil topgach, 1711 yili Eskiqoʻrgʻon
qalʼasi oʻrnida hozirgi Qoʻqon shahriga asos solindi, istehkom va qalʼa barpo
etildi. 1732 yili Abdurahimbiy bu ishni nihoyasiga yetkazdi va shaharni xonlik
poytaxtiga aylantirdi. Shu davrdan boshlab shahar Qoʻqon deb atala boshladi.
Shaharning mustahkam devori, 12 darvozasi (Xoʻjand, Gʻoziyogʻliq, Quduqliq,
Sarmozor, Namangan, Chimyon, Soʻx, Margʻilon, Rishton, Moʻyimuborak, Qatagʻon,
Isfara) boʻlgan. Qoʻqon hududi 12 maʼmuriy boʻlak (daha)ga taqsim qilingan.
Shaharda 3 mingga yaqin xonadonda 31 ming kishi yashagan. Norboʻtabiy davrida
(1766—98) ravnaq topdi, Sharqning savdo-sotiq va hunarmandchilik markazlaridan
biriga aylandi. Olimxon hukmronligi davrida (1801 — 1810) esa Qoʻqonning siyosiy
mavqei kuchaydi. Umarxon (1810—22) va uning oʻgʻli Muhammad Alixon (1822—1842)
hukmronligi davrida Qoʻqonda fan, madaniyat, adabiyot va sanʼat markaziga
aylandi. 1842 yilda Buxoro amiri Nasrulloxon tomonidan bosib olindi. Qoʻqon
xonligi rus qoʻshinlari tomonidan ishgʻol etilib, Turkiston
general-guber-natorligiga qoʻshib olingach (1876), Qoʻqon yangi tashkil etilgan
Turkiston general-gubernatorligining Fargʻona viloyati maʼmuriy markazi boʻladi.
Viloyat markazi Yangi Margʻilonga koʻchirilgandan keyin (1877 yil 27 apr.),
Fargʻona viloyati uyezd shahri, soʻng vodiyning eng yirik shaharlaridan biri
boʻlib qoldi. Qoʻqon qadimdan hunarmandchilik markazi boʻlgan. Qoʻqonda
misgarlik, zargarlik, oʻymakorlik, qurolsozlik, kulolchilik, qogʻozgarlik,
badiiy toʻqi-machilik, doʻppichilik, kashtachilik, temirchilik, koʻpriksozlik
kabilar rivoj topgan. Qoʻqon gazmollari Sharqda va Rossiyada mashhur boʻlgan.
Ayniqsa, Qoʻqon qogʻozi hunarmandchilikning alohida tarmogʻi sifatida nom
qozongan. Rus tabiatshunosi A.P. Fedchenkoning taʼriflashicha (1871 yilda),
Oʻrta Osiyodagi eng sifatli qogʻoz Qoʻqonda ishlab chiqarilgan. Shahar hayotida
savdo muhim oʻrin tutgan va ichki hamda tashqi savdoga boʻlingan. Shahar rus
qoʻshinlari tomonidan zabt etilgach, podsho Rossiyasi hukumati bu yerda Rossiya
manfaati uchun zarur boʻlgan paxtachilik sanoatini rivojlantirishga ahamiyat
berdi. 19-asr oxiri — 20-asr boshlariga kelib shahar va uning atrofida 31 paxta
tozalash, 5 yogʻ-moy, 7 pilla quritish va 2 ipak qurti urugʻi zavodlari bunyod
etilib, ishchilar soni 3000 kishiga yetgan. Turkiston Umumrossiya tovar
muomalasiga tortilishi natijasida bir qancha shaharlar, jumladan, Qoʻqonda ham
paxta xarid qilish va uni tashish bilan shugʻullanuvchi rus va chet el
shirkatlari ("Andreyev shirkati", "Rossiya jamiyati", "Kavkaz va Merkuriy",
"Eron savdo-sanoat shirkati", "Sharqiy jamiyat" va boshqalar) tashkil qilingan.
1913 yilda Qoʻqonda 5 mingdan ortiq savdo doʻkoni, 44 karvonsaroy, 20 bozor, 10
bank, kasalxona, tugʻruqxona va 2 dorixona ishlab turgan. Xonlik davrida
Qoʻqonda 52 madrasa faoliyat qoʻrsatib, ulardan dastlabkisi "Madrasai xishtin"
(1729) boʻlsa, soʻnggi qurilgani "Soʻfiyon" (1891) madrasasidir. 20-asr boshida
Qoʻqonda 120 ta eski maktab, oʻndan ortiq jadid maktabi, 3 ta rus-tuzem maktabi,
temir yoʻl va savdo-tijorat maktablari va boshqa oʻquv mas-kanlari bor edi.
20-asrning boshlarida Qoʻqonda "Sadoi Fargʻona", "Yangi Fargʻona", "Qoʻqon
sadosi" gazetalari chop etila boshladi. 1917 yilning kuzida Qoʻqonda "Turkiston
muhtoriyati eʼlon qilindi. Ammo koʻp vaqt oʻtmay bu ozodlik harakatining markazi
Qoʻqon bolsheviklar tomonidan qonga botirildi (1918 yil fev.). Tarixiy
maʼlumotlar boʻyicha bu qirgʻinda 10 mingdan ziyod kishi qurbon boʻlgan. 1918
yilda Qoʻqonda shoʻrolar hokimiyati oʻrnatildi.

2-jahon urushi yillarida mehnatkashlari frontga kiyim-kechak, oziq-ovqat,
dori-darmon joʻnatib turdilar. Shahar aholisi front uchun 10,7 mln. soʻm pul
jamgʻarib berdi. Qoʻqonlik jangchilardan 2 ming 682 tasi sobiq Sovet
Itshfoqining orden va medallari bilan mukofotlandi, 12 tasi Sovet Ittifoqi
Qahramoni unvoniga sazovor boʻldi. Qoʻqon Fargʻona viloyatining (Fargʻona
shahridan keyin) 2- oʻrindagi sanoat, transport va madaniy markazidir. Shaharda
22 ishlab chiqarish korxonasi mavjud. Shulardan 2 paxta tozalash zavodi,
"Ulugʻbek", "Qoʻqonadyol", "Shohi-atlas toʻqish", "Koʻnchi", "Zilol",
"Qoʻqonyogʻmoy", "Qoʻqonnon", "Qoʻqongoʻsht", "Qoʻqonspirt", "Mastona"
korxonalari, motor taʼmirlash, marmar, mexanika, "Elektromash" z-dlari,
mashinasozlik, gʻisht, ishlab chiqarish, superfos-fat, "Qoʻqon" ishlab
chiqarish, mebelsozlik, qurilish mahsulotlari korxonalari, ip yigiruv,
paypoq-toʻquv, poyab-zal, trikotaj-tikuvchilik f-kalari ishlab turibdi.



https://uz.wikipedia.org/wiki/Qish

Qish toʻrt fasldan biri boʻlib, kuz va bahor fasllarining orasida joylashgan eng
sovuq fasldir. Qish fasli 3 oydan iboratdir. Shimoliy yarimsharda: Dekabr,
Yanvar va Fevraldan, Janubiy yarimsharda esa: Iyun, Iyul va Avgustdan. Bu faslda
iqlim darajasi minusga qarab tusha boshlaydi. Shu sababli sovuq
yogʻingarchiliklar orta boshlaydi.

Qish — yil fasllaridan biri. Moʻʼtadil mintaqalarda (shu jumladan,
Oʻzbekistonda) dekabr, yanvar va fevral oylarini oʻz ichiga oladi. Q. faslining
astronomik davomiyligi urtacha 89,0 sutkadan iborat. Q.ning boshlanishi deb
Quyoshning qishki turish nuqtasidan oʻtishi kunlari (21 — 22 dekabr) qabul
qilingan. Oʻzbekistonda Q. fasli xiyla sovuq keladi. Eng sovuq oy — yanvarning
oʻrtacha temperaturasi tekisliklarda (Ustyurt. Churuk st-yasi) — 10°, jan.
sharqda (Temir, Sherobod) 2—3°, mutlaq past temperatura jan.da —25°, —30° va
shim. gʻarbda —35°, —38". Lekin tekisliklarla Q.da ham 15—20°, togʻlarda 5—10°
gacha iliq kunlar boʻlib turadi (q. Yil fasllari).



https://uz.wikipedia.org/wiki/Pablo_Picasso

Pablo Ruiz Picasso (talaffuzi Pablo Ruis Pikasso, 25 oktabr 1881, Malaga,
Ispaniya — 8 aprel 1973, Mujen, Fransiya), toʻliq ismi Pablo Diego José
Francisco de Paula Juan Nepomuceno María de los Remedios Crispín Crispiniano de
la Santísima Trinidad Ruiz y Picasso (talaffuzi Pablo Diego Hose Fransisko de
Paula Huan Nepomuseno Mariya de los Remedios Krispin Krispinyano de la Santisima
Trinidad Ruis i Pikasso) — ispan rassomi, haykaltarosh, grafikchi, keramikachi
va dizayner.

30-yillar 2yarmidan P.ning ijtimoiy mavqei koʻzga tashlanadi. Qarshilik
koʻrsatish harakati (Ispaniya, 1936—39; Fransiya, 1939—45)ning faol arbobiga
aylanadi, fashizmning mohiyatini fosh etuvchi asarlar yaratdi: "General
Frankoning orzu va yolgʻonlari" turkum asarlari (akvatinta, 1937); P.ning
joʻshqin usuli eng yuqori choʻqqisiga yetgan "Gernika" pannosi (1937, Zamonaviy
sanʼat muzeyi, Nyu-Yorkda) va boshqa 1940-yillar 2yarmidan P. ijodi rang-barang:
dastgoxli rangtasvir, haykal-taroshlik, kulollik, ayniqsa, grafikada turkum
asarlar yaratdi ("Inson komediyasi" turkumi, 1953—54 va boshqalar). P.ning
ilgʻor insonparvarlik karashlari uning asarlarida ("Tinchlik ka-butari", tush,
1947; "Tinchlik" va "Urush" namoyonlari, 1952, Vallorisdagi "Tinchlik
ibodatxonasi" kapella-sida va boshqalar) oʻz ifodasini topdi. P. ijodi 20-asr
ijodkorlariga kuchli taʼsir koʻrsatgan. P. Xalqaro tinchlik muko-foti (1950) va
boshqa mukofotlar laureati.

La-Korunya (1894—1895), Barselona (1895-yildan), Madrid (1897—1898)
shaharlarining san'at maktablarida tahsil olgan. 1904-yildan boshlab Parijda
yashagan.

1907-yildan Jorj Brak bilan birgalikda kubizmning asoschisi. Bunda uch yuzali
tana original ravishda bir qator yagonaga qoʻshilgan yuzalar kabi chizilgan.
Pikasso grafikchi, haykaltarosh, keramikachi va hokazolar sifatida koʻp
ishlaydi. Juda koʻp taqlidchilarni hayotga keltiradi va XX asr tasviriy
san'atining rivojlanishiga alohida ta'sir koʻrsatadi.

Ikkinchi jahon urushi paytida Olmoniya tarafidan okkupatsiya qilingan Fransiyada
qolgan.

Xalqaro Tinchlik mukofoti (1950) va "Xalqlar oʻrtasida tinchlikni
mustahkamlagani uchun" Xalqaro Lenin nomidagi mukofotining (1962) sohibi.



https://uz.wikipedia.org/wiki/PH

Kimyoda pH (talaffuzi: pe-hash; ingl. potential Hydrogen - "potensial vodorod")
suvli eritmaning kislota yoki asosligi oʻlchovidir. Sof suv neytraldir, uning
pHi 25 °C haroratda 7.0 ga yaqin. pHi 7 dan kichik eritmalar kislotali, 7 dan
katta eritmalar esa asoslidir. pH oʻlchovlar tibbiyot, biologiya, kimyo,
agronomiya, okeanshunoslik, tabiatshunoslik, muhandislik va boshqa sohalarda
juda muhimdir.

pH eritmadagi gidroksoniy ionlarining (H3O+) molyar konsentratsiyasi manfiy
logarifmi (10 asosda) p[H] ga yaqindir, biroq teng emas; past pH gidroksoniy
ionlari konsentratsiya yuqoriligini, baland pH esa past konsentratsiya
pastligini bildiradi. Bu manfiy logarifm oʻnlik nuqtadan keyingi xonalar soniga
mos keladi, masalan, 0.1 molyar HCl pHi 1 atrofida, 0.0001 molar HCl pHi esa 4
ga yaqin boʻlishi kerak (chunki 0.1 va 0.0001 larning 10 asosli logarifmlari mos
ravishda -1 va -4 ga teng). Sof (ionsizlashgan) suv neytral boʻlib, juda kuchsiz
kislota yoki asos, deb qaralishi mumkin, zero uning pHi 25 °C da 7, yoki
0.0000001 M H+ dir. pH chegarasi yoʻq, u 0 dan past yoki 14 dan baland boʻla
oladi, biroq suvli eritmada u suvning kislotaligi va asosligi bilan cheklanadi.
Suvli eritma pHi baland boʻlishi uchun unda siyrak vodorod ionlarini bogʻlab
oluvchi asos eritilishi lozim. Suvdagi vodorod ionlari solvatatsiyani hisobga
olish uchun oddiygina H+ yoki gidroksoniy (H3O+) yoki yuqoriroq turlar (msl.,
H9O4+) deb yozilish mumkin, biroq bularning bari bir xil maʼnoni bildiradi. Yer
sirtidagi aksariyat chuchuk suv havzalari karbonat angidrid erishi tufayli
ozgina kislotalidir; va ularning pHi 7 dan past.

pHning p[H]dan farqi faollik faktoridadir. Bu vodorod ionlarining eritmaning
boshqa komponentlari bilan aloqa qilish tendensiyasini bildiradi, qaysiki boshqa
hodisalar bilan birgalikda pH metr ishlatishda elektr potensialga taʼsir etadi.
Natijada pH eritmaning ionli kuchliligi tufayli oʻzgaradi: masalan, 0.05 M KHP
eritmasi qoʻshilgan kaliy xlorid (bu tuz na kislotali, na asosli ekanligiga
qaramay) tufayli pHi ±0.5 birlikka oʻzgarishi mumkin.

Vodorod ioni faollik koeffitsientini oʻlchash uchun termodinamik jihatdan soz
metod mavjud emas, shuning uchun bu koʻrsatkich nazariy hisoblashga asoslanadi.
Shuning uchun pH shkalasi amaliyotda pHlari xalqaro kelishuv bilan aniqlangan
standart eritmalar majmuiga bogʻlab qoʻyilgan. Asosiy pH standart qiymatlari
Bates-Guggenheim konvensiyasidan (talaffuzi: Beyts-Guggenhaym) foydalanib,
vodorod gaz elektrodi yordamida aniqlangan.



https://uz.wikipedia.org/wiki/Oybek

Oybek (taxallusi; asl ism-sharifi Musa Toshmuhammad oʻgʻli; 1905.10.1 — Toshkent
— 1968.1.7) — shoir, yozuvchi, adabiyotshunos olim va jamoat arbobi. Oʻzbekiston
xalq yozuvchisi (1965), Oʻzbekiston FA akademigi (1943). Hunarmand-boʻzchi
oilasida tugʻilgan. Dastlab Oqmasjid mahallasidagi eski maktabda (1911—17),
soʻng Munavvarqori Abdurashidxonov tashkil etgan "Namuna" maktabida (1918—21)
boshlangʻich maʼlumot oladi. Shundan keyin Navoiy nomidagi taʼlim va tarbiya
texnikum-internatida tahsil olgach (1921—25), Toshkent un-tining ijtimoiy fanlar
f-tida (1925—27), Leningrad xalq xoʻjaligi in-tida (1927—29) oʻqiydi va ogʻir
xastalikka chalingani sababli yana Toshkentga qaytib, Toshkent un-tida ukishni
tugatadi (1930).

Oybek (1905—1968) Oybek — 1905 yilda 10 yanvarda Toshkentning Govkush
mahallasida tugʻilgan Muso Toshmuhammadning adabiy taxallusi. „Bolalik
xotiralarim“ (1963) asarida bolaligini: ota-onasi, qarindoshlari, 20 asr
boshidagi Toshkent va uning atrofidagi qishloq, kentlarni, ilk sabogʻi,
saboqdoshlarini tasvirlaydi.

1922 yildan unrining oxirigacha Oybek sheʼr, dostonlar yozdi. „Onamning
mozorida“ (1924), „Ovchiga“ (1924), „Yoshlik xotiralaridan“ (1925), „Gunafsha“
(1927) singari sheʼrlarida yosh shoir ruhiyatining holatlari tasvirlanadi.
„Fanga yurish“ (1930), „Fikr“ (1931), „Tansiq“ (1935), „Dala yoʻlida“ (1935),
„Qishloq qizi student“ (1933), „Brigadir ayol“ (1935) singari sheʼrlarida
ijtimoiy hayot aks ettiriladi. Shoir „Dilbar — davr qizi“ (1932), „Oʻch“ (1932),
„Navoiy“ (1947), „Qizlar“ (1947), „Davrim jarohati“ (1965) singari poemalar
yozgan.

Oybek poemalarining qahramonlari „Qutlugʻ qon“ (1940), „Navoiy“ (1944), „Oltin
vodiydan shabadalar“ (1949) singari romanlariga ham oʻtgan. „Quyosh qoraymas“
(1954), „Ulugʻ yoʻl“ (1963), „Nur qidirib“ (1955), „Bola Alisher“ (1967) —
Oybekning muhim asarlaridan. U nosir sifatida xalqning boy, murakkab tarixini
aks ettirdi.

Oybek 1943 yilda Oʻzbekiston Fanlar Akademiyasiga haqiqiy aʼzo boʻldi. Olim
„Adabiyot qoidalari haqida“ (1926), „Abdulla Qodiriyning ijodiy yoʻli“ (1936),
„Tanqidchilikda savodsizlik va ur-yiqitchilikka qarshi oʻt ochaylik“ (1939),
„Muqimiy asarlarida sotsial tiplar“ (1939) singari tadqiqotlarni, Navoiy
haqidagi maqolalarni yozdi.

U „Evgeniy Onegin“, „Sosunlik Dovud“ kabi asarlarni oʻzbek tiliga tarjima qildi.



https://uz.wikipedia.org/wiki/Olimpiada_o%CA%BByinlari

Olimpiya oʻyinlari — har toʻrt yilda oʻtkaziluvchi zamonamizning eng yirik
xalqaro majmuaviy sport bellashuvlari. Olimpiya oʻyinlari Xalqaro Olimpiya
Qoʻmitasi vasiyligi ostida 4 yilda bir marotaba oʻtkaziladi. Olimpiya
oʻyinlarining Yozgi va qishki oʻyinlari mavjud.

Olimpiada oʻyinlari - 1) Yunonistonda umumyunon bayrami va musobaqalari (2
gʻildirakli aravada tez yurish, beshkurash, mushtlashish musobaqalari, sanʼat
konkursi). Miloddan avvalgi 776 yildan boshlab milodiy 394 y.gacha har 4 yilda
Olimpiya shaxrida xudo Zevs sharafiga oʻtkazilgan. Ana shu 4 yillik davr
Olimpiada deb atalgan. Oʻyinlar 5 kun davom etgan;

2) Yunonistonning Olimpiya oʻyinlarini eslatuvchi jahon sport musobaqalari.
1896-yil (Olimpiadaning 1-yili)dan boshlab oʻtkaziladi. Olimpiya oʻyinlarini
oʻtkazish tartibi, qoidalari Olimpiya hartiyasida belgilab berilgan. Bu
hartiyani zamonaviy olimpiya harakati asoschisi, fransiyalik jamoat arbobi Pyer
de Kuberten (1863—1937) ishlab chiqqan. 1894 yil Parijda Xalqaro sport kongressi
hartiyani tasdiqlagan (yangi tahriri 1999-yil qabul qilingan). Oʻyinlar Xalqaro
Olimpiya Qoʻmitasi (XOQ) tomonidan tashkil qilinadi. Oʻyinlarda musobaqalar
sportning faqat olimpiya turlari boʻyicha oʻtkaziladi. Olimpiya sport turi
hartiyaga binoan aniqlanib, u eng keng tarqalgan (yozgi oʻyinlarning erkaklar
uchun sport turi 4 qitʼaning kamida 75 davlatida va ayollar uchun esa, 3
qitʼaning kamida 40 davlatida tarqalgan) boʻlishi kerak. Dasturga yengil
atletika, gimnastika, suzish, ogʻir atletika, kurash, boks, qilichbozlik, eshkak
eshish, velosport, futbol, basketbol musobaqalari kiritilgan. 1968-yildan
Olimpiya oʻyinlari tashkiliy qoʻmitasi XOQ tomonidan tasdiqlangan madaniy dastur
tadbirlarini oʻtkazib keladi. Bu tadbirlar sanʼat vositasida olimpiadaning
xalqlar oʻrtasida tinchlik va totuvlik ideallarini targʻib qilishga
qaratilgandir. 1924-yildan Olimpiya oʻyinlarining qishki qismi mustaqil
musobaqalar sifatida oʻtkaziladi (q. Qishki olimpiada).

Olimpiada shiori "Tezroq, balandroq, kuchliroq" (lot. "Citius, altius, Sortius")
1920-yildan olimpiada emblemasiga kiradi.

Olimpiya oʻyinlarining ramzi - besh qit'ani ifoda etuvchi beshta birikkan
xalqadan iborat. 5 halqa — olimpiada harakatiga birlashgan 5 ta qitʼa ramzi.
Yuqori qatordagi ranglar: havorang - Yevropa, qora - Afrika, qizil - Amerika,
pastki qatorda: sariq - Osiyo, yashil - Avstraliya.

Olimpiada bayrogʻi — Olimpiada timsoli (5 halqa) tushirilgan oq mato barcha
Olimpiya oʻyinlarida koʻtariladi. Olimpiya oʻyinlarining anʼanaviy atributa
Olimpiada mashʼalasidir. U Alfey daryosi vodiysidagi Kronos togʻ yon bagʻrida
quyosh nurlaridan yondirilib, oʻyinlarning tantanali ochilishiga estafeta bilan
olib kelinadi va olimpiada stadionidagi maxsus mehrobda oʻyinlar yopilguncha (16
kun) yonib turadi.

Tarixiy maʼlumotlarga koʻra, birinchi Olimpiya oʻyinlari eramizdan avvalgi
776-yilda oʻtkazilgan. Oʻyinlar antik olimpiya xudolariga bagʻishlangan boʻlib,
oʻyin musobaqalari qadimgi Olimpiya maydonlarida oʻtkazilgan. Asrlar oʻtib
eramizning 393-yili Olimpiya oʻyinlari imperator Feodosiya buyrugʻi bilan
toʻxtatilgan. Antik Olimpiya oʻyinlari Pelopones gʻarbiy qismida joylashgan
qadimgi Olimpiyada oʻtkazilib kelingan. Grek mifalogiyasiga koʻra, Olimpik
oʻyinlar asosi Pelopsa orollarida vujudga kelgan. Qadimgi Olimpiya oʻzining
goʻzal tabiati, maftunkorligi bilan, shuningdek, oʻzining muhtasham
ibodatxonalari va sport maydonlari bilan ajralib turadi. Eramizdan avvalgi
10-asrlarda Olimpiyada madaniy marosimlarni hamda boshqa diniy va siyosiy
tadbirlarni oʻtkazishga xizmat qilgan joy hisoblangan. Olimpiyaning markazi
qismida hashamatli Zevsa, uning togʻrisida esa Geri ibodatxonasi qad koʻtargan.
Olimpiya oʻyinlari Zevsga sigʻinish, diniy marosimlar bilan chambarchars bogʻliq
edi. Soʻzsiz oʻyinlar yuqori saviyada oʻtkazilib, grek shaharlari oʻrtasida
oʻzaro munosabatlarni yaxshilashga yoʻnaltirilgan edi. Qadimgi miflarda
aytilishicha, Olimpiya oʻyinlarining tugʻilishi yarimxudo Gerakl nomi bilan
bogʻliq.

12 asrdan buyon qadimgi Olimpiya oʻzining qadimiy oʻyinlar oʻtkaziladigan
maydoni va otchoparlarida muxlislar qalbidan joy olgan chaqqon hamda baquvvat
sportchilarni namoyon qildi. Sportchilarning nomlari ularning Olimpiya
gʻalabalari tarix varoqlarida muxrladi. Qadimgi Olimpiada oʻyinlarida barcha
ozod erkaklar — Gretsiyada yashovchilar qatnashish huquqiga ega boʻlgan.
Megardan general Orsip, choʻpon Polimnist, Rodos orolidan qirol oilasi aʼzosi
Diagor, Makedoniya qiroli Aleksandr I, faylasuf Demokrit — bularning barchasi
qadimgi Olimpiya oʻyinlari ishtirokchilari boʻlishgan.



https://uz.wikipedia.org/wiki/Oksford_universiteti

Oksford universiteti (inglizcha: University of Oxford; norasmiy nomi Oxford
University yoki Oxford) — Angliyada joylashgan yirik va qadimiy universitet.
Ingliz tilida gaplashadigan dunyoda eng eski universitet va butun dunyodagi
ikkinchi eng eski hozirgacha mavjud boʻlgan universitet.

12-asrning 2-yarmida Oksford shahrida tashkil etilgan. Universitetda turli
davrlarda John Wycliffe, Thomas More, John Locke, Robert Boyle dars bergan.
Ilohiyot, huquq, tibbiyot, klassik adabiyot, yangi va eng yangi tarix, ingliz
tili va adabiyoti, oʻrta asr va hozirgi zamon Yevropa tillari va adabiyoti,
sharqshunoslik, fizika, matematika, biologiya, qishloq xoʻjaligi fanlari,
psixologiya, antropologiya, geografiya, sanʼatshunoslik, musiqa boʻyicha
mutaxassislar tayyorlaydi. Bir kancha ixtisoslashtirilgan institut va
laboratoriyalari, muzeylari bor. Asosiy kutubxonasi 1602-yil tashkil etilgan.

Oksford universitetitda 14 mingga yaqin talaba taʼlim oladi, mingdan ortiq
oʻqituvchi ishlaydi. Oʻqituvchilar orasida London qirollik jamiyati aʼzolari,
Nobel mukofoti laureatlari bor.



https://uz.wikipedia.org/wiki/Odessa

Odessa — Ukrainaning Odessa viloyati markazi. Ukrainaning yirik sanoat,
madaniyat, ilmiy va kurort markazlaridan biri. Qora dengizning shimoli-gʻarbiy
sohilidagi port. Shosse va temir yoʻl tuguni. Aholisi 1,017,000 kishi (2014).
Shahar 4 tumanga boʻlingan.

Odessa oʻrnida 15-asrda turklarning "Xajibey" qalʼasi boʻlgan. Uni ruslar
egallab, 1793-yil oʻzlarining janubidagi tayanch punktiga aylantirgan.
1794-yildan shahar, 1795-yildan rasmiy ravishda Odessa nomini oldi. 1941—44
yillarda Odessani nemis fashistlari egallab turdi. Shahar 1944-yil 10-aprelda
ozod qilindi. 1965-yil Odessaga qahramonshahar faxriy unvoni berildi.

Odessada mashinasozlik (stanoksozlik, yuk-transport, sovitkich, tibbiy, savdo,
poligrafiya va boshqa asbob-uskunalar, agregatlar, hisoblash mashinalari ishlab
chiqarish va boshqalar), kimyo, neftni qayta ishlash, kimyofarmatsevtika,
oziq-ovqat, yengil (jut, toʻqimachilik va boshqalar) sanoat korxonalari bor.
Poʻlat prokat ishlab chiqarish birlashmasi faoliyat koʻrsatadi.

Odessa — yirik dengiz porti. Havo liniyalari orqali yirik shaharlar bilan
bogʻlangan. Odessada Antarktika kit ovlash flotiliyasi bazasi, 14 oliy oʻquv
yurti (shu jumladan, universitet, konservatoriya), Ukraina Fanlar
Akademiyasining Janubiy ilmiy markazi, 7 teatr (shu jumladan, opera va balet
teatri), arxeologiya, badiiy, A. S. Pushkin nomidagi, adabiy-memorial muzeylari,
sirk, filarmoniya, konservatoriya, kinostudiya bor.

2001-yil Ukraina aholi sanogʻida Odessa aholisi 1,029,049 kishini tashkil qildi
(shulardan — 480,341 nafari erkaklar yoki 47 % va 548,708 nafari ayollar yoki
53 %), doimiy aholisi — 1 010 298 kishi. Odessa — anʼanaviy koʻp millatli shahar
hisoblanadi. Shaharda oʻndan ziyod millat vakillari istiqomat qilishadi..

2014-yil 2-may kunida Odessa shahrida roʻy bergan qurolli toʻqnashuvlarda 37
odam halok boʻldi, 200 dan ortiq odam yaralandi. Halok boʻlganlarning aksari
rossiyaparastlar ekani aytiladi. Rossiya prezidentining matbuot kotibi Dmitriy
Peskovga koʻra, Putin qurbonlarni yaqinlariga hamdardlik bildirgan va bu fojeada
Kiyev rahbariyatini ayblagan. Ukraina politsiyasiga koʻra, tartibsizliklarga
aloqadorlikda gumonlanib, 130 odam hibsga olingan. Jinoyat kodeksining „Qasddan
odam oʻldirish“, „jamoatchilik tartibini buzish“, „davlat idoralarini ishgʻol
etish“ kabi oʻndan ziyod moddasi boʻyicha jinoyat ishlari qoʻzgʻotilgan. Rossiya
rahbariyati Odessadagi oʻnlab odam oʻlimiga sabab boʻlgan hodisalarda Kiyev va
gʻarb hukumatlarini aybladi.



https://uz.wikipedia.org/wiki/Odamato

Odamato — islomga (shuningdek, iudaizm va xristianlikka) koʻra, Alloh tomonidan
yaratilgan yer yuzidagi birinchi odam va inson zotining otasi. Qurʼonga koʻra,
Alloh Odamatoni loydan oʻzining yerdagi oʻrinbosari (xalifa) sifatida yaratib,
unga oʻz ruhidan jon ato etgan. Odamato Abulbashar (insoniyat otasi) deb ham
ataladi. Islomda Odamato birinchi paygʻambar hisoblanadi. Alloh Odamatoga barcha
narsalarning nomlarini oʻrgatdi va bu bilan uni farishtalardan yuqori qoʻydi,
farishtalarga Odamatoga bosh egib sajda qilishni buyurdi. Faqat Iblis sajda
qilishdan bosh tortdi. Iblis takabburligi va sarkashligi tufayli jannatdan
quvildi. Odamato jufti haloli Momohavo bilan jannatda yashab, ularga barcha
neʼmatlardan yeyishlikka ruxsat berildi, faqatgina bir daraxtning mevasidan
yeyish taqiqlandi (Aʼrof surasi, 19—21-oyatlar). Iblis Odamato bilan Momohavoni
aldab, taqiqlangan daraxt mevasini yediradi. Buning jazosi evaziga ular
jannatdan chiqarilib, ularning avlodlari yerda yashashga va mehnat qilishga
mahkum etiladi.

Musulmonlar Odam birinchi yaratilgan inson va paygʻambar ekanligiga ishonadilar.
Islomning muqaddas kitobi Qur’onda Odam Ato haqida yetti boshqa-boshqa joylarda
yozilgan.

Islomda Odamni tuproqdan yaratilganligiga va Olloh Odamga yagona aqlli mavjudot
boʻlgani uchun boshqa jonzotlarga oʻrgatmagan narsalarni unga oʻrgatganligiga
ishoniladi. Olloh farishtalarga Odamga sajda qilishni buyuradi, lekin Iblis
kibri tufayli unga sajda qilmaydi. Kibri sababli u Jannatdan haydaladi. Bazilar
Iblisni isyonkor farishta boʻlganiga ishonsalarda, Qur’onda Qof Surasi
50-oyatida Iblis farishta emas, balki jin (olovdan yaratilgan) ekanligi ifoda
etilgan.

Odamga juft qilib birinchi ayol, Momo Havvo yaratiladi. Olloh ularga Jannatda
bitta daraxtning mevasidan tashqari hamma mevalarni yeyishga ruhsat beradi. Bir
kuni iblisga ishonib yeyish man qilingan mevani yeydilar. Bu itoatsizlik tufayli
Olloh ularni Jannatdan haydaydi va Yer yuziga yuboradi. Yer yuzida
koʻpayishadilar.

Islom madaniyatida katta ahamiyatga ega boʻlgan bu qissa keyinchalik bir qancha
madaniy va diniy oqimlarning taʼsiri tufayli yanada afsonaviy va Qur’ondagidan
farqli tus oladi. Bugungi kunda bu qissaning bir biridan farqli koʻp variantlari
bor.

Yahudiylarga koʻra Odam borliqning yaratilishini oltinchi kunida tuproqdan
yaratiladi. Birinchi bobda Erkak va Ayol birga yaratilgan deyiladi, ikkinchi
bobda Ayolni Erkakning qovurgʻasidan yaratilgan deyiladi. Birinchi bobdagi
ayolning ismi Lilith, ikkinchisida esa Havvo.

Odam qissasi haqida Tavrotning Yaratilish boʻlimida soʻz yurutiladi.
Masihiylikda Odamning Jannatda qilgan birinchi gunohi katta ahamiyatga ega.
Odamning bu gunohi butun insoniyatga oʻtgan va Iso bu gunohni yoʻq qilish uchun
kelgan Xudo Qoʻzisidir. O‘zini bu gunoh uchun fido etgan.

1800-yillardan beri evolutsiya nazariyasi Darwinning inson birdaniga
yaratilmagan, balki evolutsiya sababli hosil boʻlgan degan koʻrishlari
tarafdori. Dunyoviy bilimda Odam faqatgina afsonaviy qahramon deb qabul
qilingan. Bu qarashga qarshi chiqgan olimlar ham yoʻq emas. Diniy olimlar esa bu
nazariyani turli xil yoʻllar va fikrlar bilan rad qilib kelmoqdalar.



https://uz.wikipedia.org/wiki/O%CA%BBrmon

Oʻrmon — bir-biriga va oʻsish sharoitiga taʼsir etuvchi va geografik landshaft
elementini hosil qiluvchi daraxtsimon oʻsimliklar majmui; Yer oʻsimlik
qoplamining asosiy tiplaridan biri, biosferaning tarkibiy va juda muhim qismi.
Oʻsimliklarning koʻpgina hayotiy shakllaridan iborat boʻlib, bular orasida
daraxt va butalar asosiy, oʻtlar, butachalar, yoʻsinlar, lishayniklar va h.k.
ikkinchi darajali rolʼ oʻynaydi. Oʻ. Antarktidadan tashqari hamma qitʼalarda
oʻsadi, Yer sharidagi quruqlikning 30% ni ishgʻol qiladi. Yerning Oʻ.li maydoni
4 mlrd. ga maydonni egallaydi (Oʻzbekistonda 8,5 mln. ga ni tashkil etadi,
2004).

Oʻ. tabiiy (urugʻidan, vegetativ, bachkisidan) hamda sunʼiy (urugʻ yoki koʻchat
ekib) yoʻl bilan tiklanadi. Tabiiy oʻrmonlar asosiy maydonni egallaydi. Oʻ.
tarkibi va rivojlanishiga koʻra bir qancha tiplarga ajratiladi. Har bir tip
muayyan bir turdagi daraxtlar, butalar, shuningdek, oʻtlar, butachalar, yoʻsin
va lishayniklardan iborat. Oʻsish mintaqalariga koʻra, Oʻ.lar Shim. yarim sharda
tropik, subtropik, geografik zonallikka koʻra tundra, tayga, dasht, choʻl,
toʻqay va boshqalar, oʻsimlikdaraxtlar tarkibiga koʻra qaragʻay, archa, qayin,
eman va h.k. Oʻlariga boʻlinadi. Oʻ.ning rivojlanishi tuproq, iqlim sharoiti,
hayvonlar ishtiroki va roli, insonning bevosita aralashuvi bilan bogʻliq. Oʻ.dan
unumli foydalanilsa, yetilgan daraxtlar tanlab qirqilsa, Oʻ. uzoq yashaydi,
yaxshi tiklanadi. Oʻ., oʻz navbatida, tuproq sharoitiga, uning suv rejimiga,
strukturasiga, organik va mineral moddalarning toʻplanishiga, tuproq
unumdorligiga katta taʼsir koʻrsatadi. Oʻ.da nam koʻpligi tufayli gumus
(chirindi) moʻl toʻplanadi, tuproq tez ishqorsizlanadi, kislotaliligi ortadi,
ildizlar chuqur tarqaladi. Oʻ. yozgi, ayniqsa, qishki yogʻinlarning
taqsimlanishi va toʻplanishiga taʼsir koʻrsatib, oʻsimlik hamda hayvonlar uchun
mikroiqlim yaratadi. Yerning Oʻ. qoplami — tirik moddalarning planetar
akkumulyatorlaridan biri boʻlib, Oʻ. biosferada bir qator kimyoviy elementlar va
suvni saqlab turadi, troposfera bilan oʻzaro faol taʼsirlashadi va kislorod
hamda uglerod balansi darajasini belgilaydi. Oʻ.lar odamzod uchun kerakli
boʻlgan kislorodning 60% ni ishlab chiqaradi. Oʻ. rekreatsiya va
sogʻlomlashtirish ahamiyatiga ega. Tuproqni shamol va suv eroziyasidan, temir va
avtomobil yoʻllari, kanallar, qishloq xoʻjaligi ekinlari ekilgan maydonlarni,
aholi ggunktlarini turli noqulay tabiiy hodisalardan himoya qiladi. Oʻ.lar
togʻlarda sel oqimlarining vujudga kelishiga yoʻl qoʻymaydi, qor koʻchishi,
tuproqlar siljishining oldini oladi. Oʻ. yogʻochlaridan 20 mingdan ortiq
mahsulotlar ishlab chiqariladi. Oʻzbekiston Respublikasida Oʻ.ga oid
munosabatlar 1999 yil 15 apr. da qabul qilingan Oʻzbekiston Respublikasining
"Oʻrmon toʻgʻrisida" qonuni bilan tartibga solinadi (yana q. Oʻrmon resurslari,
Oʻrmon fondi).



https://uz.wikipedia.org/wiki/Nikola_Tesla

Nikola Tesla (serb kirillchasida: Никола Тесла; 10-iyul 1856 — 7-yanvar 1943)
serb-amerikalik ixtirochi, mexanik va elektr muhandis boʻlgan. U kunimizda keng
tarqalgan oʻzgaruvchan tokli elektr tizimiga asos solgan. Michael Faraday
nazariyalariga tayanib, Tesla elektromagnetizmda inqilobiy kashfiyotlar ochdi. U
shuningdek simsiz aloqa va radioga asos soldi.

Avstriya Imperiyasining (hozirda Xorvatiya) Xorvatiya Harbiy Chegarasidagi
Smiljan qishlogʻida (hozirda Gospić) etnik serblar oilasida Avstriya Imperiyasi
fuqarosi oʻlaroq tugʻilgan Tesla keyinchalik Amerika fuqaroligini qabul qildi.
1894-yili radio orqali qisqa masofali simsiz aloqani havola etgani va "Toklar
Urushi" gʻolibi boʻlgani uchun u Amerikada ishlagan elektrmuhandislardan eng
buyugi sifatida hurmat qozondi. U elektrmuhandislik kashshoflaridan biri boʻlib,
uning kashfiyotlari katta ahamiyatga molikdir. Oʻsha paytda Amerikada Tesla eng
mashhur olim, deb sanalardi. Tesla 1891-yili elektr qurilmalarni quvvatlash
uchun simsiz energiya uzatishni namoyish etdi, qitʼalararo energiya uzatish
maqsadida Wardenclyffe Minorasi loyihasini boshladi.

Tesla umrining oxirida odamovi boʻlishni boshladi; New York City
mehmonxonasidagi xonasida yakka oʻzi yashab, gohida matbuot uchun gʻayrioddiy
iddaolar qilish uchun xalq oldiga chiqardi. Shu taʼkidlari va ishlarining sirli
tabiati tufayli Tesla ommaviy madaniyatda arxetipik "aqldan ozgan olim" sifatida
koʻrila boshladi. U kambagʻallikda vafot etdi.

Magnit maydonini oʻlchaydigan B (magnit induksiyasi) SI birligi 1960-yilgi
Parijdagi Vaznlar va Oʻlchovlar Umumiy Konferensiyada uning sharafiga Tesla deb
nomlandi.



https://uz.wikipedia.org/wiki/Nerv

Nerv, nervlar (yun. neuron — tola, ip), asab — murakkab anatomik tu-zilma. Bosh
miya, orqa miya va nerv tu-gunlarini gavdaning boshqa aʼzo va toʻqimalari bilan
bogʻlaydi; asosan, nerv tolalari tutam idan iborat. Bu tolalar biriktiruvchi
toʻqimalar pardasi bilan qoplangan. Odam va umurtqali hayvonlarda bosh miyadan
bogi miya nervlari, orqa miyadan esa orqa miya nervlari chikadi. Bir nechta
N.lar nerv chigalini hosil qilishi mumkin. Markazga intiluvchi yoki sezuvchi va
markazdan qochuvchi yoki harakatlanuvchi N. tolalar farq qilinadi. Markazga
intiluvchi tolalar orqali miyaga impulslar yoʻnaladi, markazdan krchuvchi
tolalar esa skelet muskullariga impulslar oʻtkazadi; ichki aʼzolarga vegetativ
(simpatik va parasimpatik) tolalar keladi. Maʼlum sohalarda sezuvchi N. tolalari
yuzaga (teri osti va shilliq pardalarga) chiqadi. N. tolalarining chiqish joyini
anik, bilish igna sanchib davolashaa muhim aqamiyatga ega. N.lar zararlanganda
sezuvchanlik bu-ziladi yoki ogʻriq paydo boʻladi, shi-kastlangan N. tolalari
boradigan mus-kullar falajlanadi. Toʻqimalarda moddalar almashinuvini boshqarib
tura-digan trofik impulslar N. orkali oʻtadi. Shu sababdan N. shikastlanganda
yoki kasallanganda terida yara paydo boʻladi, boʻgʻimlar deformatsiyalanadi.



https://uz.wikipedia.org/wiki/Nasiba_Abdullayeva

Nasiba Abdullayeva (kir. Насиба Абдуллаева; t. 15-noyabr 1961, Samarqand) —
oʻzbek xonanda va aktrisasi. Oʻzbekistan xalq artisti (1993). Samarqand musiqa
studiyasini (1979), Toshkent davlat madaniyat institutini (1989) tugatgan.
Dastlab ijodini xalq qoʻshiqlaridan boshlagan. „Xorazm lazgisi“, „Bari gal“,
„Tanavor“, shuningdek sharq xalqlari qoʻshiqlari bilan tanildi. Lirik mayinlik,
badiiy mahorat, teran mazmun, yoqimlilik va shiradorlik Abdullayeva Nasiba
ijodiga xos. Muhabbat haqidagi qoʻshiqlarni mahorat bilan ijro etadi. „Arzimni
aytdim“, „Jonim mening“, „Yoqasiz jonim“, „Majnuntol“, „Malak“, „Aylanayin“ va
boshqalar shular jumlasidan..

Boshqa xalqlar qoʻshiqlari ham Abdullayeva Nasiba ijodida muhim oʻrin tutadi:
„Sanada galmas“, „Ayriliq“ (ozarbayjon), „Ishq umidiman“ (eron), „Roʻyalarda
boʻlushursiz“ (turk) va boshqa bir qancha xorijiy mamlakatlarda gastrolda
boʻlgan. Abdullayeva Nasiba ijodiga bagʻishlab „Nasiba“ telefilmi
(„Oʻzbektelefilm“, 1989) ishlangan. „Mehnat shuhrati“ ordeni bilan mukofotlangan
(1999).



https://uz.wikipedia.org/wiki/Namlik

Namlik — xavodagi suv bugʻlari va fizik jismlar tarkibidagi suv miqdori; ob-havo
va iqlimni, jismlarning xossalarini belgilaydigan omillardan biri. N. havoning
suv bugʻlari-ga, jismlarning suvga qanchalik toʻyinganligiga, ularning
tabiatiga, zichligiga yoki gʻovakligiga, ichki va tashqi sirtlari oʻlchamlariga
bogʻliq. Odatda, N. jismning dastlabki ogʻirligiga (ogʻirlik boʻyicha N.) yoki
hajmiga (hajmiy N.) nisbatan foizlarda belgilangan suv miqdori bilan
ifodalanadi. Uni materialning quruq qismi massasi birligiga nisbatan olingan suv
miqdori bilan ham ifodalash mumkin. Materiallar (Mas, paxta, taxta), maqsulotlar
(don va boshqalar) ning N. darajasini belgilab qoʻyishning xalq xoʻjaligida
ahamiyati katta. Koʻp jismlar (Mas, don, sement) maʼlum N.dagina moʻljallangan
maqsad uchun yaraydi. Odam, jonivor va oʻsimliklarning hayoti ham maʼlum
darajadagi N. va muhitning nisbiy namligiga bogʻliq (yana q. Havo namligi). N.
miqdori maxsus asbob — namlik oʻlchagich bilan oʻlchanadi.



https://uz.wikipedia.org/wiki/Namangan_muxandislikpedagogika_instituti

Namangan muxandislik pedagogika instituti - muhandis-pedagoglar, muhandislar,
iqtisodchipedagog va iqtisodchilar tayyorlay-digan oliy oʻquv yurti. Sanoat,
transport, qurilish, mashinasozlik, oziq-ovqat va kimyoviy texnologiya, qishloq
xoʻjaligini mexanizatsiyalash, axborotlar texnologiyasi, elektroenergetika,
menejment, buxgalteriya hisobi va audit qamda moliya yoʻnalishlari boʻyicha
mutaxassislar tayyorlanadi. Toshkent politexnika institutining Namangan filiali
negizida Namangan sanoat-texnologiya instituti nomi bilan tashkil etilgan
(1991). 1998 yildan hozirgi nomda. Institut kasb-hunar kollejlari uchun
muhandis-pedagoglar tayyorlash boʻyicha tayanch oliy oʻquv yurti hisoblanadi.
Institut tarkibida 7 fakultet (mexanika, mashinasozlik, texnologiya, qurilish,
informatika, iqtisodiyot, malaka oshirish), 27 kafedra, tadbirkorlik va biznes
maktabi, akademik litsey, axborot texnologiyalari va masofaviy taʼlim boʻlimi,
sport-sogʻlomlashtirish majmualari hamda bir qancha kasb va til oʻrgatuvchi
kurslar faoliyat koʻrsatadi. Institutda bakalavriatning 17 taʼlim yoʻnalishi va
magistraturaning 11 mutaxassisligi boʻyicha kadrlar tayyorlanadi.

Institutda 230 dan ortiq prof.-oʻqituvchi, jumladan, 15 fan doktori, prof., 110
dan ortiq fan nomzodi, dotsentlar ishlaydi (2003). Institutda aspirantura,
magistratura, oʻquv-ilmiy kutubxona (PO mingdan ortiq asar) mavjud. Institut bir
kator rivojlangan xorijiy mamlakatlar (AQSH, Germaniya, Gollandiya, Ja-nubiy
Koreya, Fransiya) bilan hamkorlik aloqalari oʻrnatgan. Institut tashkil
topgandan beri 10 mingdan ortiq mutaxassis tayyorlandi. Institutda 2002/2003
oʻquv yilida 4100 talaba taʼlim oldi.



https://uz.wikipedia.org/wiki/MySQL

MySQL (oʻqilish „May es kyu el“). Relyatzional maʼlumotlar bazasini boshqarish
sistemasi. Turli operatsion sistemalarda qoʻllanishga moslashtirilgan
Open-Source-mahsulot boʻlib, koʻpchilik dinamik web-sahifalar uchun asos
hisoblanadi. MySQL Shvetsiyadagi MySQL AB firmasi tomonida yaratilgan boʻlib,
2008-yilning fevralida Sun Microsystems tomonida sotib olingan. Endlikda dastur
kodini yaratisgda ushbu firma javobgar. MySQL Server ochiq, yani tekin dasturiy
taʼminot boʻlib, General Public License himoyasidadir. MySQL AB/Sun firmasi
dastur kodiga mualliflik huquqiga egaligi sababli, ushbu dasturiy taʼminotning
kommerzial turi ham bor.MySQL nomining kelib chiqishi aniq emas. 1996-yildan
beri koʻplab biblioteka va tool (vosita)lar nomi oldida My prefiksi qoʻyila
boshlangan. Baʼzi maʼlumotlarga koʻra esa firmani tashkil qilganlardan biri
hisoblanuvchi Monty Wideniusning qizi ismidan va SQL, yaʼni Structured Query
Language (Strukturaviy soʻrovlar tili) birikmasidan tashkil topgan. Unix, MacOS
X va Linixdan tashqari, MySQL Windows, OS/2 va i5/OS (avvalgi OS/400) uchun ham
moslashtirilgan.Windows uchun esa baʼzida ayrim cheklanishlar uchraydi. MySQl
koʻpincha web-servis uchun maʼlumotlarni saqlashda qoʻllaniladi, webserver
Apache va PHP bilan birgalikda ishlatiladi. MySQL hozirda 6.000.000 dan ortiq
foydalanuvchilar va kuniga 35.000 dan ortiq download qilinadigan dunyonig eng
mashhur maʼlumotlarni boshqarish sistemasidir.



https://uz.wikipedia.org/wiki/Mongollar

Mongollar, moʻgʻullar (oʻzlarini mongol deb ataydi) — Mongoliyada yashaydigan
asosiy xalq. Oʻtgan asrning oʻrtasida M. yashagan hududning jan. kismi XXR
tarkibiga kiritilib unga Ichki Mongoliya deb nom berilgandan soʻng , ular
Mongoliya M.i va XXR M.iga boʻlinib ketgan.

Mongoliyada 1,64 mln. kishi, XXRda 5,24 mln. kishi (1990-yillaroʻrtalari),
Rossiya Federatsiyasi tarkibidagi Buryatiyada ham yashaydi. "Moʻgʻul" etnonimi
Chingizxon davrida tarixga kirib kelgan boʻlib, u tarkibi murakkab ‘ boʻlgan
qabilalar ittifoqi nomini anglatgan.

16—17-asrlardan M. lamaizmga eʼtiqod qila boshladi. 17-asr boshlarida
Mongoliyani manjurlar bosib olgan. M. deyarli 3 asr (1691 — 1911) mobaynida
milliy asoratda yashaganlar. 1921 yilda gʻalaba qilgan Xalq inqilobidan ke-yin
M. sotsializm gʻoyasiga berilib oʻz davlatini Moʻgʻuliston Xalq Respublikasi deb
eʼlon qilganlar. 1992 yil dan bu davlat Mongoliya deb ataldi. XXRda yashaydigan
mongol elatlari (xochinlar, barinlar, ordoslar, uzumchinlar va boshqalar) oʻz
nomlarini saklab kelmoqda. Ularning xoʻjaligi va moddiy madaniyatida xitoylar va
manjurlarning taʼsiri kuchli. M.ning azaliy mashgʻuloti chorvachilik
hisoblanadi. Dehqonchilik M.ga kidonlar davridan beri maʼlum, asosiy ekin
lalmikor gʻallachilik (bugʻdoy, arpa), ovchilik (xoʻjaligi va madaniyati haqida
q. Mongoliya).



https://uz.wikipedia.org/wiki/Millat

Millat — uzoq davom etgan ijtimoiy, iqtisodiy, siyosiy va etnomadaniy jarayonda,
aniq hududiy doirada, til va oʻzlikni anglash birligi asosida shakllangan xalq
etnik tari-xining eng yuksak choʻqqisi, oʻziga xos madaniyat, ong va mentalitet
zaminida tarkib toptan ijtimoiy birlik shakli. M. kishilarning jips tarixiy
birligi, umumiqtisodiy turmush, til, hudud birligi, madaniyat, ong , ruhiyat
uygunligi va mushtarakligi demakdir. Ungacha ijtimoiy taraqqiyotning etnos
(xalq) shakli ham mavjud boʻlib, xalq atamasi juda keng va tor maʼnoda
ishlatiladi. Mas, keng maʼnoda: oʻzbek xalqi, nemis xalqi va boshqa Shuning
uchun ijtimoiy fanda xalqlarning kelib chiqish tarixini oʻrganishda etnos bilan
bir qatorda etnik birlik atamasi ham ishlatiladi. Chunki u maʼlum bir ijtimoiy
tuzumda vujudga kelgan etnik uyushma: anik, bir xalqqa nisbatan ishlatiladigan
atama. Fanda xalqning shakllanish jarayoniga nisbatan etnogenez atamasi
ishlatiladi. Etnogenetik jarayon esa xalqning uzil-kesil shakllanishi bilan
yakunlanadi. Shakllangan xalq oʻz etnik nomiga, hududiy til birligiga,
iqtisodiy-xoʻjalik va etnomadaniy birligiga, oʻzlikni anglash birligi va nihoyat
siyosiy uyushmasi (davlat)ga ega boʻlishi taqozo etiladi. Shuning uchun xalqning
shakllanishi M.ning shakllanishi degan soʻz emas. Chunki etnos shakllanish
jarayonida asosan, 3 bosqichni bosib oʻtadi. Uning l-bosqichi — qabila;
2-bosqichi — elat, 3- bosqichi— M.dir. Etnik birlikning bu 3 turi, oʻz
navbatida, har xil tarixiy davrlarning ijtimoiy mahsuli hisoblanadi. Ulardan
kabila kishilik tarixining ibtidoiy bosqichiga xos etnik birlik, patriarxat
urugʻ jamoalarining uyushmasi, qabila aʼzolarining bir-birlari bilan
qonqarindoshlik munosabatlarini saqlashi va urugʻlarga boʻlinishi xususiyatlari
bilan oʻzidan keyingi tarixiy bosqichdagi etnik birlikdan (elat, yaʼni xalqdan)
mazmun va zamon jihatidan farq qiladi. Demak, qabila ilk inson jamiyatining
taraqqiy etgan etnik jamoasi boʻlib, uning boshqaruv tizimi qabilaviy
demokratiyaning eng yuksak tamoyillari asosida, yaʼni oʻzoʻzini idora qilish
urugʻqabila sardorlaridan tashkil topgan maslahat majlisi — oqsoqollar kengashi
tomonidan olib boriladi.



https://uz.wikipedia.org/wiki/Metropoliten

Metropoliten, metro (yun. metropolis — bosh shahar, markaz) — koʻp sonli
yoʻlovchilarni tashishga moʻljallangan relsli tezyurar elektr transport turi.
Ishonchli xavfeizlik tizimlari bilan jihozlanadi. Metropoliten yoʻllari yer
ustida, yer yuzasida va yer ostida joylashishi mumkin.

Metropoliten yoʻllari shaharning rivojlanish rejalarini, yoʻlovchilar
oqimlarini, turar joy massivlari, ishlab chiqarish, savdo va dam olish
markazlarining joylashuvini, shuningdek, shahar muhandislik-geologik
sharoitlarni inobatga olib belgilanadi.

Metropoliten yer usti yoʻllari estakadalar ustidan oʻtkaziladi. Yer yuzasida
harakatlanadigan vagonlar joyning relyefi va shahar binolarining joylashish
sharoitlaridan kelib chiqib aniqlanadigan balandlikda qatnaydi. Bunday yoʻllar
Nyu-York, Chikago, Boston, Filadelfiya (AQSh), Gamburg (Germaniya) shaharlarida
20-asr boshlarida kurilgan. Ammo, keyinchalik shaharlarning rivojlanishi tufayli
metropoliten asosan, yer ostida quriladigan boʻldi.

Metropoliten bekatlarining meʼmoriy uslubi, odatda, biror mavzuni yoritishga
bagʻishlanadi. Masalan, Toshkent metropolitenining Kosmonavtlar bekati
meʼmorligi kosmonavtikaning rivojlanish yoʻllarini yoritishga, Alisher Navoiy
bekati meʼmorligi ulugʻ muta-fakkir va shoir ijodi mohiyatini yoritishga, Sobir
Rahimov bekati meʼmorligi taniqli oʻzbek generalining jasoratini aks ettirishga
bagʻishlangan.

Metropoliten bekatlariga kirish va chiqish, asosan, 2 usulda: yer usti
vestibyuli (dahlizi) yoki yer osti vestibyuliga olib boradigan zinalar orqali
amalga oshiriladi. Vestibyullar turli kirish va chiqish joylarini birlashtirib,
zinalar yoki eskalatorlar vositasida Metropoliten bekat platformasi bilan
ulashga moʻljallangan. Zarur hollarda (asosan, chuqur joylashgan bekatlarda)
quriladigan eskalator komplekslari qiya joylashgan tunellarda joylashtiriladigan
eskalatordan, uzatish stansiyasi va tortish kameralaridan tashkil topadi.

Poyezdlar harakati, yoritchsh tizimi va texnologik qurilmelar (eskalatorlar,
santexnika, aloqa, avtomatika va telemexanika, taʼmirlash va maishiy
asbobanjomlar)dan foydalanish uchun zarur boʻlgan elektr taʼminoti shahar elektr
stansiyasi va kichik stansiyalardan amalga oshiriladi.

Dunyoning 80 dan ortiq mamlakatidagi yirik shaharlarda Metropolitenlar mavjud.
Eng yirik Metropolitenlar Nyu-York (1868-yildan), London (1863-yildan), Parij
(1990-yildan), Tokio (1927-yildan), Moskva (1935-yildan), Mexiko (1902-yildan),
Seul (1927-yildan), Toshkent shaharlarida joylashgan. 1977-yildan
foydalanilayotgan Toshkent Metropolitenining umumiy uzunligi 38,25 km, bekatlar
soni esa 29 ta.



https://uz.wikipedia.org/wiki/Massachusetts

Massachusets - AQShning shim.sharqiy qismidagi shtat. Atlantika okeani sohilida.
Maydoni 21,4 ming km². Aholisi 6,42 mln. kishi (2002). Maʼmuriy markazi — Boston
shahri Shtatning sharqiy qismi Atlantika boʻyi pasttekisligidan iborat,
markazini Konnektikut daryosi vodiylari bilan parchalangan yassitogʻlik, gʻarbiy
qismini Appalachi togʻlari egallagan. Aralash oʻrmonlar (ayniqsa, togʻlarda)
keng tarqalgan. M. aholi eng zich joylashgan va iqtisodiy yuksalgan shtatlardan.
Asosiy sanoat tarmogʻi — mashinasozlik, jumladan, elektrotexnika,
radioelektronika, stanoksozlik, vagonsozlik, toʻqimachilik va poyabzal
sa-noatlari uchun mashinalar ishlab chiqarish Shunin-gdek, toʻqimachilik va
koʻnpoyabzal sanoatlari ham rivojlangan. Kimyo, rezina, qogʻoz, poligrafiya,
oziqovqat sanoati korxonalari mavjud. Asosiy sanoat markazi va dengiz porti —
Boston shahri Qishloq xoʻjaligi shaharlarni oziq-ovqat bilan taʼminlashga: sut
chorvachiligi va parrandachilikka, sabzavot va polizchilikka ixtisoslashgan.
Baliq ovlanadi. M.da Garvard va Klark universitetlari, texnologiya instituti
bor. Turizm rivojlangan.

Massachusetts - Amerika Qo`shma Shtatlardan biri. Poytaxti - Boston shahri. AQSh
ittifog`iga 6 fevral 1788 yilda kirgan, undan oldin - Province of Massachusetts
Bay, then sovereign state in Confederation.



https://uz.wikipedia.org/wiki/Marg%CA%BBilon

Margʻilon — Fargʻona viloyatidagi shahar. Fargʻona vodiysining jan. qismida,
Oloy togʻlari etagida joylashgan. Fargʻona shahridan 10–12 km shim.da, 475 m
balandlikda. Yaqin t.i. stansiyasi — Margʻilon (4 km). Iyulning oʻrtacha
temperaturasi 25—26°, yanv.niki —3,5°. Margʻilonning jan. chekkasidan Jan.
Fargʻona kanali va shahar ichidan Margʻilonsoy oqib oʻtadi. Aholisi 183,2 ming
kishi (2002; 1973 yilda 117 ming , 1939 yilda 46 ming , 1897 yilda 36 ming
kishini tashkil etgan), asosan, oʻzbeklar (89,3%), shuningdek, rus, tatar va
boshqa millat vakillari ham yashaydi. M.dan 3–4 km janubroqda joylashgan Yangi
Margʻilon (sobiq Gorchakova) shaharchasi M. shahar Kengashiga qaraydi.

M. vodiydagi yirik shaharlar bilan avtomobil yoʻllari orqali bogʻlangan.
"Margʻilon haqiqati", "Turon shoyisi" gaz.lari chiqarilmoqda. Shaharda 1037
oʻringa moʻljallangan kasalxonalar, 2 tibbiyot sanitariya qismi, Salomatlik
markazi, tez tibbiy yordam markazi va boshqa tibbiy muassasalarda 422 vrach,
1599 oʻrta tibbiy xodim xizmat qiladi. "Atlaschi" va "Turon" stadionlari, 33
sport zali, koʻplab voleybol, basketbol va futbol maydonlari, 3 bolalar va
yoshlar sport maktabi bor. 56 ta jismoniy tarbiya jamoasida 43 ming nafardan
ziyod yoshlar shugʻullanmoqda. Meʼmoriy yodgorliklardan Pir Siddiq majmui
("Kaptarlik", 18-asr oʻrtalari), Xoʻja Magʻiz maqbarasi (18-asrning birinchi
yarmi), Chokar, Toronbozor masjidlari (20-asr boshlari), Saidahmad Xoja Eshon
madrasasi (19-asr oxiri) va boshqa saqlanib qolgan. M.da buyuk alloma
Burhoniddin Margʻinoniy yashab oʻtgan, shoira Uvaysiy (Jahon Otin) tugʻilgan va
boshqa bir qancha mashhur kishilar ijod qilganlar.

Margʻilon (boshqa nomlari Margilan, Margelan) — Oʻzbekiston shaharlaridan biri.
Farg`ona viloyatida joylashgan. Aholisi 190,2 ming kishi. Shaharda 30 dan artiq
millat va elatlar istiqomat qiladi. Jumladan, 91,9 % o`zbeklar, 3,1 % ruslar,
1,4 % tatarlar. Shahr iqlimi — kontinental, qish yumshoq, yoz esa juda issiq
keladi.

Geografik kordinatlari:40°28' 16 N Shimoliy kenglik, 71°43' 29 E Sharqiy
uzunlikda. Dengizdan 487 metr balandlikda. Margʻilon shahri ming yillardan beri
oʻzining usta-hunarmandlari, olimu fuzalolari bilan dunyoga mashhurdir. 2007-yil
YUNESKO qaroriga binoan shahrning 2000 yillik tantanalari oʻtkaziladi. Qadimiy
Xitoy yozma manbalarida Dovonda Lar gi shahri keltirilgan, Xitoy olimlari ilmiy
ishlarida bu shahar Hozirgi Margʻilon shahriga togʻri keladi va bu shahar 2700
yil tarihga ega ekanligini isbotlaydi.

Afsonalarga koʻra, Margʻilonga Iskandar Zulqarnayn tomonidan asos
solingan.Aytishlaricha Zulqarnayn ovqatlangani toʻhtaganda, unga Murg` yaʼni
tovuq va Non berilgan ekan va shundan Murg`inon boʻlib shaharni nomi kelib
chiqqan ekan.Lekin boshqa ishonchliroq maʼlumotlarga qaraganda Marg`ilon
Miloddan Keyingi IX asrda Buyuk Ipak Yo`lidagi muhim shahrlardan boʻlgan.XV
asrda yashab oʻtkan vatandoshimiz va Boburiylar imperiyasining asoschisi Bobur
oʻzinig Boburnoma kitobida «koʻb yahshi narsalarga boy shahar.Uning Shaftolilari
va Anorlari ham koʻb yahshidur» deb yozgan.Va uning aytishicha «Samarqand ning
va Toshkent ning eng koʻzga koʻringan bezori va urishqoqlari
Margʻilonliklardir». 1710-1876 yillarda Qo'qon xonligi davrida shahar Margʻilon
bekligi markazi, xonlikning muhim strategik ahamiyatga molik kenti boʻlgan.
Margʻilon Chor Rossiyasi hukmronligi davrida Turkiston guberniyasi takibidagi,
Farg'ona viloyati, Margʻilon uezdi markazi boʻlgan. Shaharda hamma zamonlarda
ham hunarmandchilik va savdogarlik yuksak darajada rivojlangani maʼlum.
Shuningdek, Margʻilonni "Sunduqul orifiyn" (Oriflar sandigʻi) deydilar. Bunga
sabab esa bu shahardan juda koʻp olimu fuzalo, oriflarning chiqqanidir.
Margʻilon savdogarlari O`rta Osiyo savdo-sotiq ishlarida muhim rol oʻynaganlar
va Sovet davrida bu shaharni odamlarini qonun bilan chiqishmovchiliklari
boʻlgan.

Yana shaharda,Oʻzbekistondagi eng yirik Shoi ishlab chiqaradigan Yodgorlkik Shoi
Korhonasi va Turon Shoisi Korhonalari joylashgan.Farg`ona Vodiysiga shoi toʻqish
qachon kelganligi nomaʼlum, lekin eski zamonlardan maʼlumki Marg`ilon bu sohada
juda mashhur boʻlgan.

Said Ahmad Hoʻja Eshon Madrasasi — XIX asrdan buyon faoliyat koʻrsatib
kelayotgan madrasa.



https://uz.wikipedia.org/wiki/Manzura_(qo%CA%BBshiqchi)

Manzura (Yoʻldosheva Manzura Muborakovna) — 1978-yil 21-fevralda Toshkent
sharida, rassom Muborak oilasida dunyoga keladi. Kichkina xonasini katta xayot
yoʻlida unga elkadosh boʻlgan opasi bilan boʻlishgan Manzura 5 yoshlik
paytidanoq, bogʻchadoshlarini oʻzining noyob ovozi bilan hayron qoldirardi.
Qizidagi qobiliyatni sezgan ijodkor ota, doʻsti Karim Xoji bilan maslahatlashib,
uni Uspenskiy nomidagi musiqa maktabiga beradi. U yerda olingan bilim va tajriba
Manzurani vokal ustasi sifatida shakllantiradi.

Yosh boʻlishiga qaramay Manzura, „Karubina“ ariyasini „Neymer“ orkestri
joʻrligida kuylaydi. Katta diapazon bilan hammani hayratga solgan Manzura oʻzida
yangi kuch sezgach, faqat oldinga intilish zarurligini tushunib yetadi.
1996-yilda Manzura opasi Nigina va dugonasi Nargiza bilan „Sebonu“ guruhini
tuzadi. Iqtidorli xonanda Ravshan Zokirov boshchiligida trio 2 ta qoʻshiq yozib,
„Ofarin-96“ koʻrik tanlovida 2-oʻrinni egalladi. Kutilmagan burilish har uch
ijodkorni ham quvontirdi. Natijada solist Manzura shu yili Uspenskiy nomidagi
musiqa maktabini tugatib, Toshkent Davlat Konservatoriyasida oʻqishni davom
ettiradi. U paytga kelib guruhdagi Nargiza oʻzini sanʼatshunoslikka
bagʻishlaydi. Omadli trio esa sekingina „Osiyo“ duetiga aylandi. 1997-yilda,
guruhga „Bisko-biznes“ firmasi katta yordam beradi. Muhiddin Qamariddinov
boshchiligida ular oʻzlarining birinchi „Yolgʻizim“ nomli albomlarini
chiqaradilar. Shu yilning oʻzida ular shu qoʻshiqqa klip ham olib, tezda muhlis
ortirrib, tanila boshlaydilar. Ikki xit „Yolgʻizim“ va „Men seni sevaman“ juda
ommalashdi. 2000-yil guruh tarkibida yana bir oʻzgarish. Duet sologa aylanadi.
Nigina oʻzini dizaynerlik sohasida sinash maqsadida guruhni tark etadi. Shunda
Manzura prodyuser Rustam Saʼdiyev boshchiligida yakkaxon faoliyatini boshlaydi.
Yangi prodyuser bilan hamkorlik, xonandaning ijodiga ijobiy taʼsir etib, omadli
keladi. Vazni : 53 kg, boʻyi: 1.66 sm.

2004-yilning yana bir esda qolarli voqeasi: Manzura oʻzining kutilgan birinchi
„Bevafo“ nomli yakkaxon konsertini „Turkiston“ saroyining yozgi binosida
oʻtkazadi. Yil soʻngida esa uning shu nomli ilk albomi ham sotuvga chiqadi.
Xonanda optimistik ruhiyatda, yangi qarashlar bilan „Tushlarimga kir“ albomini
yozib tugatadi. Mazkur toʻplamdan uning xit qoʻshiqlari, jumladan, „Panoh“
filmiga ishlangan „Afsusdaman“ soundtreki ham oʻrin egallaydi. 2009-yilda
Manzura „Majnun va Layli“ nomli albomini chiqaradi. Shu yilning oʻzida
izlanuvchan ijodkor „MTV&AWARDS“ milliy taqdimotida yilning eng yaxshi ayol
xonandasi nominatsiyasida gʻolib boʻladi. Bundan tashqari uning „Majnun va
Layli“ nomli kompozotsiyasi „Tarona“ taqdimotida „Yil qoʻshigʻi“ deb eʼtirof
etiladi.

Manzura 2000-yilda rejissyor Madina Moʻminovaning „Tohir va Zuhra“ musiqiy
filmida boshqa kino yulduzlar bilan suratga tushishga taklif etiladi. Yakkaxon
faoliyatini omadli boshlagan Manzura, mehnatining samarasini 2002-yilda koʻradi.
Aniqrogʻi, aynan shu yili u Prezidentimiz tomonidan taʼsis etilgan „Nihol“
davlat mukofoti bilan taqdirlanadi. Xalq eʼtiboriga tushib, mukofot egasiga
aylangan har bir sanʼatkor, oʻziga yuklatilgan maʼsuliyatini his qilib, yanada
koʻproq ijod qilishga bel bogʻlaydi. Manzura aynan shu yili „Muhabbat
sinovlari-1“ filmida suratga tushishga va kartinadagi hamma soundtreklarni
kuylashga muvaffaq boʻladi. Rejissyor Rustam Saʼdiyevning filmida yangragan har
bir soundtrek qisqa vaqt ichida ommalashdi. Xalq talabiga binoan 2004-yilda,
„Muhabbat sinovlari-2“ katta ekranga chiqadi. Ushbu film uchun ham
saundtreklarni Manzura kuylaydi. 2005-yilda „Nahotki sen“ filmi tomoshabinlarga
taqdim etiladi. Oʻsha paytga kelib soundtreklar malikasiga aylangan Manzura
yangi filmdagi barcha qoʻshiqlarni kuylab, ommalashtiradi. Keyin esa „Nahotki
sen“ nomli navbatdagi toʻplam ham qisqa vaqt ichida oʻz muhlislarini topadi.
2006-yilda Manzura „Yilning eng yaxshi imidji“ nomonatsiyasida „Tarona“
mukofotini qoʻlga kiritadi. 2007-yilda esa butkul yoʻnalishini oʻzgartira
boshlaydi. 2007-yilda Manzurani yangi katta kino kutib turgandi. Endi uni bosh
qahramon sifatida texnologik film „Sevginator“ga taklif etishadi. 3 yil davomida
Oʻzbekistonda hizmat koʻrsatgan sanʼat arbobi Munavvara Abdullayevadan aktyorlik
mahoratidan saboq olgan Manzura ikkita obraz: robot va oʻqituvchi qiz
(Maftuna)ni mahoratli va ishonarli talqin etadi. Rejissyorning qoʻygan
talablarini qiyinchilik bilan boʻlsada uddalagan xonanda qoʻliga mikrofon olib
qoʻshiq kuylashdan tashqari, yaxshigina aktrisa ekanligini ham isbotladi.
Tomoshabinlar tomonidan katta qiziqish bilan kutib olingan kartina, „Ijodiy
parvoz“ kinofestivalida gran-prini qoʻlga kiritadi. 2010-yilda „Sevginator-2“
filmi katta ekranga chiqadi. Unda ham bosh qahramonni Manzura talqin etadi.
Soundtreklarni ham oʻzi kuylaydi. Shuningdek, 2010-yilda rejissyor Rustam
Saʼdiyevning „Men bu men“ filmi ham tomoshabinlar hukmiga havola etiladi.
Manzura Oʻzbekistonda xizmat koʻrsatgan artist Rayhon bilan birga mazkur kartina
uchun soundtrek kuylaydi. Bu ikki ijodkorning birinchi dueti edi .



https://uz.wikipedia.org/wiki/Maldivalar

Maldiv (mald. ދިވެހިރާއްޖެ, Dhivehi Raa’je), Maldiv Respublikasi (mald.
ދިވެހިރާއްޖޭގެ ޖުމުހޫރިއްޔާ, Dhivehi Raajjeyge Jumhooriyyaa) — Janubiy Osiyoda,
Hind okeanining shimoli-gʻarbiy qismidagi Maldiv orollarida joylashgan davlat.
Shri Lanka orolining janubi-garbida. Maydoni 298 km2. Aholisi 324 ming kishi
(2012). Poytaxti — Male shahri. Maʼmuriy jihatdan 20 orollar guruhiga boʻlinadi.

Maldiv — respublika. Buyuk Britaniya boshchiligidagi Hamdoʻstlik tarkibida.
Amaldagi konstitutsiyasi 1968-yil 11-noyabrda kuchga kirgan, unga 1972 va
1997-yillarda tuzatishlar kiritilgan. Davlat boshligʻi — prezident, aholi
tomonidan 5 yil muddatga saylanadi (1978-yildan Moʻmin Abdul Qayyum). Qonun
chiqaruvchi hokimiyat — bir palatali parlament (majlis). Ijroiya hokimiyatni
prezident va u tayinlaydigan vazirlar mahkamasi amalga oshiradi.

Maldiv arxipelagi 2 mingdan ortiq kichik orol (atoll)dan iborat, shundan 200
tasida odam yashaydi. Orollarning aksariyati marjon qoyalar bilan oʻralgan.
Iqlimi ekvatorga xos, mussonli. Havo harorati 24—30°. Yomgʻir koʻp yogʻishiga
qaramay (yiliga 2500 mm gacha) chuchuk suv yetishmaydi. Kokos palmasi, banan,
sitruszorlar bor. Non daraxti oʻsadi.

Aholisining 99% maldiv (divexi)lar, shuningdek, arablar va malayyalar ham
yashaydi. Asosiy dini — islom. Rasmiy tili — maldiv (divexi) tili. Shahar
aholisi 30%, birdanbir shahar — Maleda istiqomat qiladi.

Miloddan avvalgi 3—1-asrlarda Seylon va Hindistondan singallar, hindlar kelib
oʻrnashgan. Ular budda diniga eʼtiqod qilgan. 5—12-asrlarda arablar va forslar
kelgach, islom dini Tapqalgan, 1153-yilda islom sultonligi vujudga kelib, Didi
sulolasi 1968-yilgacha hukmronlik qildi. Sultonlik 1558-yildan portugallarga,
17-asrning 2-yarmidan gollandlarga qaram boʻldi. 1796-yildan Buyuk Britaniya
hukmronligi oʻrnatildi, 1887-yil dekabrda uning protektoratiga aylandi.
1965-yilda toʻliq mustaqillikka erishdi. 1968-yil]]da esa ruspublika deb eʼlon
qilindi. Maldiva 1965-yildan BMT aʼzosi. Siyosiy partiyalari va kasaba
uyushmalari yoʻq. Oʻzbekiston Respublikasi bilan diplomatiya munosabatlarini
1994-yil 7-dekabrda oʻrnatdi. Milliy bayrami — 26-iyul — Mustaqillik kuni
(1965).

Maldiv — iqtisodiy qoloq mamlakat. Yalpi ichki mahsulotda baliqchilikning ulushi
13 %, sayyoxlik 18 %, xizmat koʻrsatish sohasi 20 %, qishloq xoʻjaligi ulushi
23,7 % va sanoat ulushi 7,7 % ni tashkil etadi. Baliq ovlash flotida 4 mingdan
ortiq kema bor. Dengizdan chigʻanoq, marvarid, marjon ham olinadi. Qishloq
xoʻjaligining asosi — kokos palmasi. Sholi va sabzavot, sitrus mevalar, mango,
banan, batat, yams ham yetishtiriladi. Chorvachiligi yoʻqdarajada: bir oz
parranda boqiladi. Sanoati bir necha mayda ustaxonalardan iborat (baliq Maldiv
baliqchilari okeanda baliq ovlamoqdalar. ovlash kemalari quriladi, toʻr
toʻqiladi, meva konservalari tayyorlanadi, marjonlardan bezaklar qilinadi, kokos
yongʻogʻi qayta ishlanadi, baliq uni ishlab chiqariladi, uy-roʻzgʻor asboblari
yasaladi va h.k.). Xorijiy sayyoxlik rivojlangan: yiliga 150 mingga yaqin sayyoh
kelib-ketadi. Yuklar asosan kemalarda tashiladi. Savdo flotida 60 dan koʻproq
kema bor. Asosiy dengiz porti — Male. Xulule orolida aeroport bor. Chetga
quritilgan va dudlangan baliq, badiiy hunarmandchilik buyumlari, kokos palmasi
mahsulotlari sotiladi. Chetdan oziq-ovqat va sanoat mollari, neft mahsulotlari
keltiriladi. Savdo-sotiqdagi asosiy mijozlari: Hindiston, AQSh, Tailand,
Yaponiya, Buyuk Britaniya, Singapur, Shri Lanka. Pul birligi — rufiya (Maldiv
rupiyasi).

Mamlakat katta yoshdagi aholisining aksariyati savodsiz. Boshlangʻich maktabda
oʻqish muddati 5 yil (bolalar 6 yoshdan qabul qilinadi), oʻrta maktabda 5 yoki 6
yil Boshlangʻich maktabda maldiv tilida, oʻrta maktabda ingliz tilida
oʻqitiladi. Quyi kasbhunar maktabi ham bor. Oʻrta maxsus va oliy oʻquv yurtlari
yoʻq. Yoshlar oʻrta maxsus va oliy taʼlim olish uchun Hindiston va Shri Lankaga
boradilar.

Maldivda nashr etiladigan asosiy gazetalar: „Aafathis“ ["Yangi tong", maldiv
(divexi) va ingliz tilidagi kundalik gaz.], „Maldivz nyus bulletin“ („Maldiv
yangiliklari byulleteni“, ingliz tilidagi haftanoma), „Xaviru“ ["Oqshom", maldiv
(divexi) va ingliz tilidagi kundalik gazeta, 1979-yildan]. XANS agentligi,
yangiliklar mahkamasi, 1989-yil tashkil etilgan. Axborot va radioeshittirish
departamenta 1978-yil tuzilgan. Maldivlar ovozi, hukumatning radioeshittirish
xizmati, 1962-yil asos solingan. Maldivlar televideniyesi, 1978-yildan
koʻrsatuvlar olib boradi.



https://uz.wikipedia.org/wiki/Lev_Tolstoy

Lev Nikolayevich Tolstoy (Лев Николаевич Толстой, 28 avgust (9 sentabr), 1828,
Yasnaya Polyana, Tula guberniyasi — 7 (20) noyabr, 1910, Astapovo stansiyasi,
Tambov Guberniyasi) — keng ommaga mashhur rus yozuvchisi, publitsist va diniy
namoyonda, tolstovchilar harakatining ideologi.

Tolstoy Lev Nikolayevich [1828. 28.8(9.9), Tula gubernyasi Yasnaya Polyana
qishlogʻi — 1910.7(20). 11, Lipetsk viloyati, hozirgi Lev Tolstoy bekati;
Yasnaya Polyanada dafn etilgan] — rus yozuvchisi. Rossiyadagi kadimiy dvoryanlar
sulolasidan, graf. Peterburg FA muxbir aʼzosi (1873), faxriy akad. (1900).
1844—47 yillarda Qozon untining arabturk va huquqshunoslik ftlarida oʻqigan.
1851—53 yillarda Kavkazda boʻlib, janglarda ishtirok etgan. 1854 yil Dunay
armiyasiga yuborilgan; iltimosiga koʻra, qamaldagi Sevastopolga utkazilgan. Qrim
urushida qatnashgan. T. 1855 yilda Peterburgga borib, N. A. Nekrasovnnng
"Sovremennik" ("Zamondosh") jurnali va jurnal atrofidagi yozuvchilar (I. S.
Turgenev, I. A. Goncharov, N. G. Chernoʻshevskiy va boshqalar) bilan hamkorlik
qilgan. Bolalik kezlarida rus va arab xalq ertaklari, A.S.Pushkin sheʼrlari,
shuningdek, Yusuf haqidagi Injil rivoyati taʼsirida sheʼrlar yozgan. Birinchi
yirik asari — "Inson kamolotining toʻrt davri" avtobiografik asari ("Bolalik",
1852; "Oʻsmirlik", 1852-54; "Yoshlik", 185557; "Yigitlik", yozilmay qolgan).
Urush lavhalari va askarlarning maishiy turmushi T.ning "Sevastopol hikoyalari"
(1855) toʻplamiga kirgan hikoya va ocherklarida oʻz ifodasini topgan.



https://uz.wikipedia.org/wiki/LGBT

LGBT yoki LBBT qisqartmasi Lezbian, Gay (LBBT shaklida esa Besoqol), Biseksual
va Transseksual odamlarni nomlashda ishlatiladi. Bu qisqartma 1990-lardan beri
qoʻllanilmoqda; avvaliga u LGB koʻrinishida edi. Hozirda LGBT atamasi bilan LGBT
harakatini ham atashadi.

Qisqartmani tashkil etuvchi har bir soʻz tegishli jamoat (submadaniyat)
aʼzolarini bildiradi.

Lezbian atamasi jinsiy moyilligi ayollarga qaratilgan ayolga nisbatan
ishlatiladi.

gey yoki besoqol atamalari jinsiy moyilligi erkaklarga qaratilgan erkakni
bildiradi.

Transseksual atamasi bilan jins oʻzgartirish amaliyotini boshidan kechirgan yoki
transvestizmga moyil shaxslar nomlanadi. Transseksual odamlar "...tugʻilgan
paytdagi jinslari oʻzlariga mos emasligini his etuvchilardir", degan taʼrif
mavjud.

1960-larning seksual inqilobigacha odatiy jinsiy moyillikdan tashqari
moyilliklarga ega kishilar jamiyatda deyarli eʼtiborda boʻlishmagan. Baʼzi
manbalarda bunday odamlar uchinchi jins deb atalganini koʻrish mumkin, biroq bu
atama keng tarqalmadi. Tibbiy atama - gomoseksual - bora-bora haqorat tusini
olgani uchun gey soʻzi qoʻllanila boshlandi; ayol gomoseksuallar ham sezilarli
faollikka erishishganidan soʻng lezbian atamasi bu safga qoʻshildi. Keyin esa
biseksual va transseksual soʻzlari paydo boʻldi.



https://uz.wikipedia.org/wiki/Kyoln

Koʻln — GFRdagi shahar. ReynVestfaliya yerida, Reyn daryosi boʻyida. Aholisi 962
ming kishi (1998). K. — xalqaro transport yoʻllarining yirik tuguni. Xalqaro
aeroport bor. Muhim daryo porti (yillik yuk ortib-tushirish 15 mln. t). K.da
Reyn daryosiga bir nech-ta koʻprik qurilgan. Mamlakatning muhim iqtisodiy,
moliya va savdo markazlaridan. Metallsozlik va mashina-sozlik (traktorsozlik,
kon sanoati uchun uskunalar i. ch., avtomobilsozlik, vagonsozlik va
lokomotivsozlik), elektrotexnika sanoati iqtisodining yetakchi tarmoqlari.
Neftni qayta ishlash va neft kimyosi, toʻqimachilik, kimyo, tikuvchilik,
oziq-ovqat, poligrafiya, parfyumeriya sanoati korxonalari bor. Zargarlik
buyumlari ishlab chiqariladi. K. — ulgurji savdo va kredit-bank ishlarining
yirik markazi. Xalqaro yarmarka va koʻrgazmalar oʻtkaziladi. Metropoliten, un-t
(1388), muzeylar, jumladan badiiy hunarmandchilik, Rim-Germaniya, Sharqiy Osiyo
sanʼati muzeylari va b. bor. Meʼmoriy yodgorliklardan roman cherkovlari
(10—13-a. lar), gotika sobori (13—19-a.lar), cherkovlar (13—16-a.lar), ratusha
(14— 15-a.lar), turar joylar (13-a.), barokko usulidagi cherkovlar (17—
18-a.lar) saqlangan. Shahar mil. av. 1-a.dan maʼlum. 785—1273 y.larda
arxiyepiskoplik markazi, Oʻrta ayerlarda Ganzannng eng muhim shaharlaridan
boʻlgan. 1794—1813 y.larda Fransiya bosib olgan. 1814—15 y.larda Prussiyaga
berilgan. 1918—26 va 1945 y.larda ingliz qoʻshinlari tomonidan egʻallangan. 1949
y.dan GFR tarkibida.

Koʻln, Olmoniya'ning to'rtinchi, Shimoliy Reyn-Vestfaliya Viloyati´ning eng
katta shahridir.



https://uz.wikipedia.org/wiki/Kvebek_(Kanada)

Kvebek — Kanadaning sharqiy qismidagi provinsiya. Mayd. 1540,7 ming km2. Aholisi
7,4 mln.kishi (2001), asosan, kanadalik fransuzlar. Maʼmuriy markazi — Kvebek
sh., eng katta shahri — Montreal. K.ning koʻp qismi Labrador ya.o.da joylashgan,
jan.da Appalachi togʻlarining tarmoqlari (bal. 1311 m gacha) joylashgan,
San-Lavrentiy dare vodiysi pasttekislikdan iborat. K.ning shim. tundra, oʻrta va
jan. kismi oʻrmon. Yanv.ning oʻrtacha t-rasi shim. da —24° dan jan.da —10°
gacha, iyulniki 11—21°, yillik yogʻin 500–1000 mm.

Q.x.ning yetakchi tarmogʻi — sut chorvachiligi. Parrandachilik ham rivojlangan.
Ichki va tashqi suv havzalarida baliq ovlanadi. Sanoat markazlari va portlari:
Montreal va Kvebek. K.ning hozirgi hududida yevropaliklar kelgunga qadar indeys
va eskimos (shim. qismida) qabilalari yashagan. K.ni dastlab (1608) fransuzlar
egallagan. Yetti yillik urush (1756—63) dan soʻng Buyuk Britaniya qoʻliga oʻtdi.
1774 y.da K.nomini oldi. 1867 y.dan Kanada provinsiyasi. K.ning chegarasi 1898
va 1912 y.larda shim.ga tomon ancha kengaydi.



https://uz.wikipedia.org/wiki/Kosta-Rika

Kosta-Rika (Kosta-Rika Respublikasi) poytaxti — San José shahri. BMT aʼzosi
Markaziy Amerikaning eng kichik davlatlaridan biri boʻlgan Kosta-Rika ikki
qitʼani bogʻlovchi yerlarda joylashgan. Poytaxti San-xose shahri boʻlgan bu
davlat 1947-yildagi kelishuvga koʻra AQSh, Chili, Kuba kabi davlatlarga ishonib,
hotirjam kun ko'radi.

Kosta-Rika (Costa Rica), Kosta-Rika Pespublikasi (República de Costa Rica) —
Markaziy Amerikada joylashgan davlat. Maydoni 51,1 ming km². Aholisi 3,77 mln.
kishi (2001). Poytaxti — SanXose shahri Maʼmuriy jihatdan 7 viloyat
(provincia)ra, viloyatlar kantonlarga, kantonlar okruglarga boʻlinadi.

Tasviriy sanʼati 19-asrda paydo boʻldi (haykaltaroshlar F. Gutyerres, X. Mora
Gonsales, rassom E. Egandi Montero). 20-asrning 20- yil larida manzarachilar,
mahalliy grafikachilar maktabi tashqil etildi (F. Amigetti, M. de la Krus
Gonsales va boshqalar); ayniqsa, haykaltarosh F. Suniganing xalq hayoti asosida
yaratgan indeyslar qiyofasi diqqatga sazovor. Xalq sanʼatida hunarmandchilik,
oʻymakorlik, toʻqimachilik, kashtadoʻzlik, kulolchilik va boshqa rivojlangan.



https://uz.wikipedia.org/wiki/Koreyslar

Koreyslar (oʻzlarini Choson saram — Choson mamlakati odamlari deb atashadi) —
Koreyaning asosiy aholisi. KXDR da (22,5 mln. kishi), Koreya Respublikasida (44
mln. kishi), RF da (107 ming kishi), Xitoyda (1,86 mln. kishi), Yaponiyada (670
ming kishi), Oʻzbekistonda (183 ming kishi), Qozogʻistonda (103,3 ming kishi)
yashaydilar. Umumiy soni 70,2 mln. kishi (1990-yillar oʻrtalari). Koreys tilida
soʻzlashadi. Mongoloid irqiga mansub. Dindorlari budda, konfutsiylik va xristian
(presviterianlar) diniga eʼtiqod qiladi. K.ning ajdodlari kadim zamonlardan beri
Koreya ya.o. hududida yashab kelmokda. K.ning shakllanishida 3 ta qabila guruhi
(paleyeosiyo, oltoy, avstronez) qatnashgan. Bunda yetakchi rolni protooltoy
qabilalari oʻynagan. Koreys qabilalarining l-ittifoqi — Choson 1-asrda vujudga
kelgan. Bu aholining etnik tarkibiga katta taʼsir koʻrsatdi. Miloddan avvalgi
1-ming yillikning oʻrtalarida Manjuriyaning jan.da va Koreyaning shim. da Choson
davlati (oʻzlarini choson deb atashlari shundan) tashqil topdi. 10-asr
boshlarida K. yagona xalq sifatida shakllangan. 2-jahon urushidan keyin koreys
xalqi 2 qismga boʻlinib ketdi. Jan.dagi K. va shim.dagi K. boshqa-boshqa tuzum
yoʻlidan ketishdi. 1937— 38 yillarda sobiq shoʻrolar tuzumi zoʻravonlik bilan
Rossiyaning Uzoq Sharq oʻlkasidan 74500 K.ni Oʻzbekiston hududiga koʻchirdi.
Bunga asosiy sabab sobiq shoʻrolar ittifoqi bilan Yaponiya oʻrtasidagi
munosabatlarning keskinlashuvi edi. Oʻsha davrda Koreya ya. o. Yaponiya
tomonidan bosib olingan boʻlib, tub koreys aholisi bilan Uzoq, Sharq hududidagi
K. ning etnik kelib chiqishi bir edi. Oʻzbek xalqi K.ga nisbatan oʻzining yana
mehmondoʻstligi va bagʻri kengligini koʻrsatdi. Ularni uyjoy, ish bilan
taʼminladi, ularga maishiy xizmat, madaniy oʻchoqlar yaratdi, bolalarining
oʻqishi, taʼlim olishi uchun maktablar ochdi. Asosiy mashgʻulotlari sholikorlik.
Chorvachilik, baliqchilik, ipakchilik, hunarmandchilik bilan ham
shugʻullanishadi.

Koreyslar (Koreyscha — choson saram) — Koreyaning tub aholisi. KXDRda 24
million, Janubiy Koreyada 50-million. Umumiy soni 81-million kishi. Shuningdek,
Rossiyada 108-ming, Oʻzbekistonda 184-ming, Qozogʻistonda 104-ming (1992)
Koreyslar istiqomat qilishadilar. Antropologik tarafidan Koreyslar mongoloid
irqiga kiradi. Koreys tilida gaplashishadi.

Koreyslarning milliy kiyimi, ayniqsa, oq matodan tikiladi. Erkaklar keng balaqli
shim, nimcha, xalat, ayollari uzun beldamcha, qisqa kofta, dambal kiyadi. Milliy
tasviriy sanʼati, arxitektura xotiralar. Koreyslarning milliy fol'klorlik
ijodlari, xalq musiqalari, qadimgi afsonalari yaxshi saqlangan. Musiqa bilan
raqs sanʼati yaxshi rivojlangan. Ulaning milliy asboblariga komungo, kayagim,
fleyta, baraban kiradi.

Koreyslar buddizm diniga mansub xalq. Koreyslarning oz miqdori — xristian dinini
qabul qilgan. 3 — 4 asrlarda Koreyaga budda dini keng avj olib, oʻrta asrlarda
konfutsiychilik qattiq taʼsir qiladi. 19-asrlarda Koreyaga xristian dini ham
kirdi, biroq u din keng avj ola olmadi

Koreyslarning milliy taomlari — achchiq tuzi oʻtkir baliq bilan koʻkat.
Koʻrayslar qadimdan dehqonchilik bilan shugʻullanib kelganlar. Ayniqsa, guruch,
arpa, tariq, sholi oʻsimliklari, mevali daraxtlar va koʻkatlar ekadi. Ipak
qurtini parvarish qiladilar. Dengiz yiqasidan baliq ovi bilan shugʻullanadi.
Kulolchilik, boltachilik, toʻqimachilik, va kundalikka kerakli buyumlar yasash
hunari yahshi avj olgan.



https://uz.wikipedia.org/wiki/Kommunizm

Kommunizm aslida lotincha soʻz bo‘lib, „umumiylik, mushtaraklik, birgalik,
ahillik“ degan maʼnolarni bildiradi. Kommunizm (lot. communis — umumiy) —
xususiy mulkchilikni inkor qilishga asoslangan turli karashlarning umumiy nomi
(ibtidoiy K., xayoliy K., "kazarma" K.i va boshqalar). Unga koʻra, yagona umumiy
(ijtimoiy) mulk jamiyat ijtimoiy-iqtisodiy tuzilishining asosini tashqil qiladi.
Bu gʻoya "ideal jamiyat" nomi bilan Platon, keyinroq T.Mor, T.Kampanella,
Sh.Furye va boshqalarning asarlarida ilgari surildi, K. yoki kommunistik jamiyat
nomi bilan 19—20-asrlarda K.Marks, F.Engels va VM.Lenin asarlarida nazariy
ifodasini topdi. Markscha tarixiy jarayon haqidagi qarashga binoan, K. —
kapitalizm oʻrnini egallaydigan va oʻz taraqqiyotida 2 bosqich (faza) —
sotsializm deb ataladigan quyi bosqich hamda toʻla K. deb ataladigan yuqori
bosqichni bosib oʻtadigan ijtimoiy-iqtisodiy formatsiyadir. K. nazariyotchilari
bu ikki bosqichning oʻziga xos jihatlari hamda umumiy tomonlari mavjudligini
koʻrsatishga urinishgan. Umumiy tomoni iqtisodiy jihatdan yagona ijtimoiy mulkka
asoslanganligi, oʻziga xos tomoni esa — mehnat taqsimoti tamoyili bilan
belgilanadi, deb uqtirishgan. Chunonchi, ular K.da "har kimdan qobiliyatiga
yarasha, har kimga ehtiyojiga yarasha" tamoyili amal qiladi, "K.da muhim
ijtimoiy tafovutlar boʻlmaydi, hamma teng boʻladi", "davlat oʻz vazifasini
bajarib boʻladi va barham topadi", deb hisoblashgan.

Hozirgi vaqtda ayrim davlatlar sotsializmni bozor munosabatlari bilan bogʻlashga
harakat qilmoqsalar, K. toʻgʻrisidagi qarashlarga oʻz xususiyatlarini hisobga
olgan holda yangicha yondoshmoqdalar. Lekin yaqin oʻtmishda K. yoki kommunistik
jamiyat qurish yoʻlini tanlagan davlatlarning aksariyati bugungi kunda mustaqil
davlatlar sifatida oʻzlariga xos rivojlanish yoʻlidan bormoqdalar.

Kommunistcha g‘oyalarda insoniyatning eng olijanob orzulari, inja tilaklari
mujassamlanadi. Kommunizm asoslarida, inson, inson bo‘lganidan beri yaxshilikni
qumsaydi, yaxshilik saltanatini barpo etishni orzu qiladi, bu saltanatda hamma
teng, bir-biriga mehribon, g‘amxo‘r bo‘ladi. Unda har qadamda, har ishda adolat
qaror topadi, zulm, haqsizliklar unutiladi, odamlar urush neligini esdan
chiqaradi. Hamma yurtlar, hamma elatlar, hamma xalqlar bir-biriga qo‘lni berib,
bir-biriga ko‘maklashib, bunyodkor mehnat bilan band bo‘ladi-degan gʻoya ilgari
suriladi.



https://uz.wikipedia.org/wiki/Ko%CA%BBl

Koʻl — chuqur joylarda toʻplangan tabiiy suv havzasi. Yerning barcha iqdim va
landshaft zonalari — issiq, moʻʼtadil va sovuq, koʻp yogʻinli yoki qurgʻoqchil
r-nlarida mavjud. Koʻpchilik K.lar dengizga muayyan daryo orqali oʻtib tushadi.
Qurgʻoqchil joylarda oqmas K. ham koʻp. Eng katta oqmas K.lar — Kaspiy dengizi
va Orol dengizidkr. K. oʻrnining paydo boʻlishiga qarab bir necha turga
boʻlinadi. Yerning ichki kuchlari taʼsirida paydo boʻlgan tektonik K. katta va
chuqur boʻladi (Kaspiy, Yuqori koʻl, Viktoriya, Orol dengizi, Guron, Michigan,
Tanganika, Nyasa, Baykal, Issiqkoʻl). Zilzila natijasida daryo oʻzaniga togʻ yon
bagʻirlarining qulab tushishidan yuzaga kelgan qulama (toʻgʻonli) K. (Pomirdagi
Sarez koʻli, Yashilkoʻl, Zarafshon, havzasidagi Iskandarkoʻl, Ozarbayjondagi
Goʻkkoʻl va boshqalar) ham tektonik K. hisoblanadi; vul k a n i k K. sungan
vulkanlar kraterida, lana qoplamalarining chuqur, pastqam joylarida hosil
boʻladi; gid roge n K. daryo, dengiz va yer osti suvlari faoliyati natijasida
vujudga keladi. Gidrogen K. daryo kayirlarining pastqam joylarida hosil boʻlgan
qayir K., qoldiq oʻzan oʻrnidagi K., deltaning pastqam joylarida vujudga kelgan
delta K., ohaktosh va gips kabi jinslardan tarkib topgan joylarning choʻkishi
natijasida hosil boʻladigan karst K., abadiy muzloq yerdar choʻkkan joylardagi
termokarst K., ostki qat-lamlardagi jinslarni yer osti suvlari yuvib ketishi
natijasida tashkil topgan laguva K., limanlarning dengizdan ajralib krlishi
natijasida shakllangan liman K.ga boʻlinadi. Glyasiogen K. muzliklarning erozion
va akkumulyativ faoliyati natijasida vujudga keladi. Ular daryo vodiylarining
morena yotqiziqlari bilan toʻsilib qolishi natijasida yoki morena yotqiziqlari
orasidagi chuqurliklarda hosil boʻlgan morena K. va togʻ yon bagirlaridagi kar
muzliklari oʻyib ketgan joylarida hosil boʻlgan kar K.ga boʻlinadi. Suv
omborlari va hovoʻzlar sunʼiy K. deyiladi.

K.dan baliqchilik, suv transporti, suv taʼminoti, sugʻorishda, har xil mineral
tuzlar, shifobaxsh balchiqlar olish maqsadida foydalaniladi. Yer sharidagi
barcha K.larning umumiy maydoni 2,1 mln. km². Oʻzbekistonda 250 ga yaqin K. bor.
Ular, asosan, Sirdaryo va Amudaryo qayirlarida, Xorazm vohasi va Amudaryo
deltasida joylashgan (yana q. Koʻlshunoslik). Tasniflanishiga koʻra, Oʻzbekiston
hududida 2 tipdagi K. joylashgan: 1) togʻ K., 2) tekislik K. Koʻllarning togʻli
hududlarda koʻproq joylashishi iqlimiy va morfologik-gidrografik xususiyatlarga
bogʻliq, chunki togʻlar daryolar okib tushishini shakllantiruvchi namlik
akkumulyatorlari sifatida xizmat qiladi. Shuningdek, ularda qulay geomorfologik
va geotektonik sharoitlar ham mavjud. Togʻ K. dan: Ixvach, Bodak, Shavorkoʻl,
Urungach, Koʻksuv va boshqa maʼlum. Togʻ K. toza, chuchuk va oʻta chuchuk
suvlarning potensial manbaidir. K.ning Oʻzbekiston hududida notekis tarqalishi,
ularning shikastlanishiga taʼsir qiluvchi asosiy tabiiy omillar (iqlim, relyef,
geologik tuzilish va oqim)ning nihoyat darajada xilma-xilligidan. Tekislik
hududlardagi katta koʻl maydonlari, koʻp miqdordagi oqimli daryo suvlari
shakllanadigan hamda namlikka boyroq togʻlarga tutashgan tekislik iqlimining
quruqligi natijasida paydo boʻlgan.



https://uz.wikipedia.org/wiki/Kavkaz

Kavkaz - bu geografik mintaqa hisoblanib, Yevroosiyodagi togʻli mintaqa,
Sharqiy-Yevropa pasttekisligining janubida yaʼni Yevropa va Osiyo qitʼalarining
chegarasida joylashgan. Gʻarbdan Qora dengiz, sharqdan Kaspiy dengizi mintaqani
oʻrab olgan.

«Kavkaz» (nomining kelib chiqishi hozircha aniqlanmagan, ehtimol u Qora
dengizning janubiy sohilida qadimda yashagan "Kavkaz" xalqining nomidan boʻlsa
kerak, deb taxmin qilinadi. Kavkaz atamasi dastlab mil.av. 479-yilda yunon
dramaturgi Esxilning "Zanjirband Prometey" tragediyasida qayd etilgan). Shimolda
Kuma-Manich botigʻidan, janubda tabiiy geografik va geologik jihatdan shartli
ravishda Kavkazorti respublikalarining Turkiya va Eron bilan boʻlgan davlat
chegaralarigacha choʻzilgan. Maydoni 500 ming km2. Shimoliy Kavkaz va Kavkazorti
boʻlinadi. Ular oʻrtasidagi chegara Katta Kavkazning Bosh (yoki Suvayirgʻich)
tizmasidan oʻtadi.

Relyefi asosan, togʻlardan iborat. Taman yarimorolidan Apsheron yarimoroligacha
Katta Kavkaz togʻlari choʻzilgan. Bu togʻlarning shimoliy etaklaridan
Kuma-Manich botigʻigacha boʻlgan hudud Kavkazoldi deb ataladi. Katta Kavkazdan
janub da Kolxida va Kura-Arake pasttekisliklari bor. Kavkazning janubi-sharqida
burmali Tolish togʻlari (balandligi 2477 m gacha) va Lenkoran pasttekisligi
joylashgan. Kavkaz janubining oʻrta va gʻarbiy qismlarini Kavkazorti togʻligi
egallagan.

Kavkaz Oʻrta dengiz geosinklinal mintaqasiga kiradi. Orografiyasida Kavkazoldi
yosh platformasi (plitasi), Katta Kavkaz megantiklinoriysi, Rioni-Kura togʻ
oraligʻi bukilmalari zonasi va Kichik Kavkaz megantiklinoriysi ajralib turadi.
Kavkazoldi plitasi shimoli-gʻarbiy qismining zamini tokembriy Ukraina kristalli
massivining yer tagidagi janubi-sharqiy davomidir. Kavkazoldining qolgan qismi
oʻrta paleozoy burmali zaminiga mansub. Kavkazoldi choʻkindi jinslar qoplami
miotsengacha toʻplana borgan. Miotsen oxirida Stavropol qirlari koʻtarilib,
Azov-Kuban botigʻini Terek-Kuma botigʻidan ajratib qoʻygan. Pliotsen oxirida
Terek va Sunja tizmalarining antiklinal zonalari paydo boʻlgan. Katta Kavkaz
markaziy qismining shimoliy yon bagʻri Kavkazoldi plitasining chekkasi boʻlib,
bu yerda yangi tektonik harakatlar boʻlib turadi. Janubroqda Yon tizmaning
intensiv gersin burmalanish zonasi Pshekish-Tirniauz yoriklari zonasidan
ajralgan. Yanada janubroqda, bosh tizma zonasida gersin metamorfik majmuasi
koʻtarilgan. Rioni-Kura togʻ oraligʻi bukilmalari zonasi va Kichik Kavkaz
megantiklinoriysining zaminini yuqori tokembriy — quyi kembriy metamorfik
majmuasi tashkil qilgan.

Kavkaz har xil foydali kazilmalarga boy. Bosh tizma va Katta Kavkazning janubiy
yon bagʻrida, Kichik Kavkazda rangli metall konlari, Shimolda Osetiya-Alaniya,
Gurjistonda qoʻrgʻoshin va rux, Kabarda-Balkariya va Zangezur (Armaniston)da mis
va molibden, Ozarbayjonda temir rudasi, alunit, Tkibuli, Tkvarchelida
toshkoʻmir, Chiaturada marganets konlari bor. Ozarbayjon,
Checheniston-Ichkeriya, Ingushiya, Dogʻiston respublikalari, Krasnodar va
Stavropol oʻlkalarida neft qazib olinadi. Kavkaz turli xil mineral suv,
binokorlik materiallari va boshqa minerallarga boy.

Kavkaz moʻtadil va subtropik iqlim mintaqasi chegarasida joylashgan. Yanvarning
oʻrtacha darajasi Kavkazoldida —2, —5°, Gʻarbiy Kavkazorti (Kolxida
pasttekisligi)da 4,5—6°, Sharqiy Kavkazorti (Kura-Araks va Lenkoran
pasttekisligi)da 1—3,3°. Iyulning oʻrtacha darajasi gʻarbida 23—24°, sharqida
25—29°. Yillik yogʻin sharqida 200–400 mm, gʻarbida 1200–1800 mm. Gʻarbiy va
Markaziy Kavkaz yon bagʻirlariga 2500 mm dan 4000 mm gacha yogʻin yogʻadi.

Katta Kavkazda muzliklar koʻp. Umumiy soni 2200 dan ziyod, maydoni 1428 km2.
Kavkaz daryolari Kaspiy (Kura va irmogʻi Araks, Sulak, Terek, Kuma), Qora dengiz
(Rioni, Inguri va b.) va Azov dengizlari (Kuban) havzalariga mansub. Kavkaz
daryolarida koʻplab GESlar qurilgan (Kurada Mingechaur va Zemo-Avchala GESlar,
Katta Kavkaz daryolarida Xrami, Rioni va boshqa GESlar bor). Eng yirik koʻli —
Sevan.

Kavkazoldining tekislik landshaftlari moʻtadil mintaqaga, Kavkazorti esa
subtropik mintaqaga kiradi. Gʻarbiy va Oʻrta Kavkazoldining landshaftlari
dashtlardan iborat. Stavropol qirlarining balandroq qismlari, Mineralniye Vodi
atroflari, Sunja tizmasining gʻarbiy qismlari va Katta Kavkazning qiya
tekisliklarini oʻrmonli dasht egallagan. Sharqiy Kavkazoldida och tusli kashtan
tuproqlardagi shuvoqli chala choʻl landshafti zonal landshaftdir. Kura-Araks
pasttekisligining chala choʻllarida ondasonda shoʻrxok choʻllar ham uchraydi.
Kolxida va Lenkoran pasttekisliklarida nam subtropik landshaftlar tarqalgan.
Katta Kavkazning janubiy yon bagʻrining quyi qismi, Kichik Kavkazning shimoliy
yon bagʻri va Tolish togʻlarida subtropik oʻrmon landshaftlari bor. Kavkaz
togʻlarida togʻ-oʻrmon landshaftlari hukmron. Sharqiy Kavkaz (Dogʻiston) va,
qisman, Markaziy Kavkaz, Armaniston togʻligining lava platolari va
tekisliklarida togʻ-dasht landshaftlari uchraydi. Katta Kavkazning eng baland
choʻqqilarida glyasialnival landshaftlari tarqalgan.

Kavkazda Kavkaz, Teberda, Ritsa, Dilijon va bshqa qoʻriqxonalar bor. Kavkazda
Rossiya Federatsiyasi hududining bir qismi, Ozarbayjon, Armaniston, Gruziya,
Turkiyaning sharqiy va Eronning shimoli-gʻarbiy qismi joylashgan. Kavkazda yirik
kurort rayonlari, Kavkaz Mineral Suvlari, Qora dengiz boʻyi kurortlari, turizm
va alpinizm markazlari bor.



https://uz.wikipedia.org/wiki/Karate

Karate - jangari sport turi. Vatani Yaponiya. Karate so`zining ma`nosi "bo`sh
qo`llar". Karate sport turini Yaponiyalik Gitin Funokoshi yaratgan.

Karate, karate (yaponcha — hech narsasiz qoʻl b-n) — qurolsiz oʻzini-oʻzi himoya
qilish, inson tanasining nozik joylariga qoʻl yoki oyoq b-n zarbalar berishga
asoslangan sport kurashining bir turi. K.ning hozirgi qoidalari 20-a.ning
boshlarida yaponcha jiujitsu yakkakurashini takomillashtirish asosida
shakllangan. Uning dastlabki usul va qoidalarini G.Funakosi (1869— 1957,
Yaponiya) ishlab chiqqan. K.chilar 8X8 m tatamida yakkama-yakka yoki jamoa
boʻlib musobaqalashadi, bajarilgan zarba usullariga qoʻyilgan baholarga qarab
gʻoliblar aniqlanadi. Xalqaro K. federatsiyasi (WUKO)ra 1968 y.da asos solingan.
U 157 milliy federatsiyani birlashtiradi (2002), Oʻzbekiston milliy K.
federatsiyasi unga 1996 y. kirgan. 1970 y.dan jahon chempionatlari oʻtkazib
kelinadi (har 2 y.da). K. Osiyo, Lotin Amerikasi mamlakatlari, AQSH, Ispaniya,
Fransiya va b. davlatlarda taraqqiy etgan. Oʻzbekistonda K. 20-a.ning
80-y.laridan ommalasha boshladi. 1995 y.da respublika K.chilari bitta
federatsiyaga birlashdi (K.da 4 ta yoʻnalishda musobaqalar uyushtiriladi).
Federatsiyaning barcha viloyatlarda boʻlimlari bor. Oʻzbekistonda 60 mingdan
koʻproq kishi K. b-n shugʻullanadi, 40 dan ziyod K. klublari roʻyxatdan oʻtgan
(2002). Nurxon Nafasov, Alisher Sodikrv, Mixail Golovanov kabi tajribali
murabbiylar qoʻl ostida shugʻullangan Ilhom Karimov, Otabek Qosimov, Sofiya
Kaspoʻlatova, Doniyor Xolmatov, Azamat Ali Qalandarov singari K.chilar jahon
kubogi va Osiyo chempionatlarida sovrinli oʻrinlarni egallashgan.



https://uz.wikipedia.org/wiki/Jinoyat

Jinoyat — jinoyat qonunida nazarda tutilgan ijtimoiy xavfli qilmish. Muayyan
qilmishni J. deb hisoblash masalasi har bir davlatda oʻzining ijtimoiy tuzumi,
aholining turmush tarzi, milliy xususiyatlari, urf-odatlari, anʼanalari va h. k.
ga muvofiq xalqaro huquq meʼyorlari eʼtiborga olingan holda hal etiladi. Qilmish
J. ekanligini aniqlash uchun quyidagi umumiy belgilar nazarga olinadi: 1)
qilmishning ijtimoiy xavfliligi; 2) aybning mavjudligi; 3) jazoga sazovorligi.
Har qanday jinoiy qilmishda mazkur belgilarning barchasi birdaniga mavjud
boʻlishi shart, ulardan biri mavjud boʻlmasa, qilmishni J. emas, deb hisoblashga
asos topiladi. J.lar oʻz xususiyati va ijtimoiy xavflilik darajasiga koʻra:
ijtimoiy xavfi katta boʻlmagan; uncha ogʻir boʻlmagan; ogʻir; oʻta ogʻir J.larga
boʻlinadi. J.lar tajovuz obʼyektiga koʻra, shaxsga qarshi J., iqtisodiyot
sohasidagi J., jamoat xavfsizligi va jamoat tartibiga qarshi J., davlat
hokimiyatiga qarshi J., ekologiya sohasidagi J., harbiy xizmatni oʻtash
tartibiga qarshi J., tinchlik va insoniyat xavfsizligiga qarshi J.ga boʻlinadi.
Aybning shakliga koʻra esa qasddan sodir etilgan J. va ehtiyotsizlik orqasida
sodir etilgan J.ga boʻlinadi. Shaxs oʻz harakati yoki harakatsizligini va bundan
kelib chiqadigan jinoiy oqibatni anglagan, oʻz harakatlarini boshqara oladigan
boʻlsagina qilmishi J. hisoblanadi. Subʼyekt yoshiga yetmagan va aqli noraso
shaxslar tomonidan sodir etilgan ijtimoiy xavfli qilmish J. sanalmaydi va ularga
nisbatan J. qonunida nazarda tutilgan majburlov choralarini qoʻllash mumkin
emas. OʻzR Jinoyat kodeksida qilmishning jinoiyligini istisno etadigan
holatlarning quyidagi 6 turi belgilangan: 1) kam ahamiyatli qilmishlar; 2)
zaruriy mudofaa; 3) oxirgi zarurat; 4) ijtimoiy xavfli qilmish sodir etgan
shaxsni ushlash vaqtida zarar yetkazish; 5) buyruq yoki boshqa vazifalarni ijro
etish; 6) kasb yoki xoʻjalik faoliyati bilan bogʻliq asosli tavakkalchilik
(36—41-moddalar). Mazkur harakatlar tufayli kelib chiqqan oqibatlar jinoiy
oqibat hisoblanmaydi, qilmish ham J. sanalmaydi. Alohida olingan muayyan bir J.
va umuman jinoyatchilik sodir etilishiga taʼsir koʻrsatuvchi ijtimoiy omillar,
xrdisalar, jarayonlar boʻladi. J. sabablari oʻrganilayotganda ana shular hisobga
olinadi. Jumladan, birinchidan shaxsning oʻzi, uning dunyo qarashi,
qiziqishlari, jamiyat va davlatga, yon atrofidagi kishilar va oilaga munosabati,
unda salbiy sifatlarning shakllanishi va kuchayishi; ikkinchidan — shaxs
tarbiyalangan, voyaga yetgan oilaviy va ijtimoiy muhit; uchinchidan — J. sodir
etilgan vaqtdagi sharoit, vaziyatga eʼtibor beriladi.



https://uz.wikipedia.org/wiki/Jez_davri

Jez davri (miloddan avvalgi 2— 1-ming yillik) — ibtidoiy jamoa davrida jezdan
mehnat qurollari ishlangan tarixiy bosqich. Ibtidoiy odamlar bir necha yuz va
ming yillar davomida mehnat qurollarini faqat toshdan yasab keldilar. Miloddan
avvalgi 4-ming yillikning boshlariga kelib, ayrim joylarda (Oʻzbekiston
yerlarida miloddan avvalgi 3-ming yillik oxiri — 2-ming yillikda) turli
zeb-ziynat bezaklarini, baʼzi mehnat qurollarini misdan yasay boshlaydilar. Bu
davrda misdan yasalgan mehnat qurollari moʻrt va yumshoq boʻlganligidan
mustahkamroq qotishma olish uchun izlanish davom etgan va maʼlum davrdan soʻng
qalayni misga qorishtirib jez (bronza) kashf etildi. Natijada mehnat
qurollarining turi koʻpaydi, jezdan keskirroq tigʻli qurol-yarogʻlar, roʻzgʻor
va kosmetika buyumlari, maʼbudalar, naqshdor muhrlar yasala boshladi. Ovchilik
va terimchilik ijtimoiy va iqtisodiy hayotda oʻzining dastlabki ahamiyatini
yoʻqotdi. Ot, eshak, tuya va hoʻkizdan transport vositasi sifatida foydalanildi.
Hayvonlarga qoʻshiladigan aravalar vujudga keldi.

Bu davrda xoʻjalikning , asosan, yaylov chorvachiligi va dehqonchilikka
asoslangan ishlab chiqarish shakli qaror topdi. Amudaryo va Zarafshonning quyi
qismi, Fargʻona vodiysining shim.-sharqiy qismi va jan. Surxon vohasi tabiiy
geografik jihatdan qad. dehqonchilikning kelib chiqishi va rivojlanishi uchun
qulay boʻlgan. Atrofdagi choʻl va dashtlarda, asosan, chorvador qabilalar
yashagan. Bu davrda Oʻzbekiston jan. va Afgʻoniston shim.da rivojlangan Baqtriya
(Amudaryo boʻyi) dehqonchilik madaniyati vujudga keldi. Oʻzbekistonda uchta
asosiy dehqonchilik vohasi — Sherobod, Shoʻrchi va Bandixon shakllangan. Bu
joylarda qad. ilk shahar madaniyati shakllana boshlagan. Jez davriga mansub
Sopollitepa, Mirshodi, Moʻlali, Jarqoʻton kabi urugʻ jamoasining turar joylari —
qishloq qoʻrgʻonlari, ilk shaharlari va qabrlar topilgan. Ularning baʼzilari
qalʼali, mustaxkamlangan va ayrimlari mustahkamlanmagan. Dehqonlar vohalarda
bugʻdoy, arpa, suli, paxta yetishtirganlar. Uylardan don omborxonalari,
yorgʻuchoqlar, ketmoncha, hovoncha dastalari topilgan. Kulolchilikda charxdan
foydalanganlar. Sopollitepadan topilgan ashyolar aholining oʻsha davrdagi
hunarmandchiligi, turmushi, sanʼati haqida boy material berdi. Bu yerda murakkab
va oʻziga xos 3 qatorli mudofaa devori boʻlgan, maydoni qariyb 1 ga kvadrat
shakldagi qoʻrgʻon qazib ochildi. Qoʻrgʻondagi mahallalar koʻchalar bilan
boʻlingan. Uylarda moʻrili oʻchoq, ayrim xonalarda sandal oʻrni, ganch suvoq
qoldiqlari topildi. Topilmalar hunarmandchilik, xususan, metallurgiya (mehnat va
mudofaa qurollari, idishlar, bezak, koʻzgu), kulolchilik, toʻqimachilik (ip va
ipakdan toʻqilgan mato qoldiqlari), yogʻochsozlik (qurilish konstruksiyalari, uy
jihozlari) va boshqa yuksak rivojlanganligini koʻrsatdi. Qalʼada 20 dan ziyod
kulolchilik xumdoni ochib oʻrganildi. Kulolchilikda yuqori sifatli nafis
idishlar (qadah, koʻza, xum, choynak, piyola, kosa, lagan va h.k.) tayyorlangan.

Xorazmda miloddan avvalgi 2-ming yillikning 2-yarmida Jez davrining Tozabogʻyop
madaniyati mavjud boʻlgan. Bu madaniyat Burgut shalʼa vohasidagi Tozabogʻyop
kanali yaqinidan topilgan. Dehqonchilik va irrigatsiya tarmoqlari ancha
rivojlanganligi bilan farq qiladi (Ongqa-2, Qavat-3 makonlari, Koʻkcha-3 va
boshqa mozorqoʻrgʻonlar). Aholi, asosan, choʻl, zonalarida tomi qamish bilan
yopilgan kulba va yarim yertoʻlali chaylalarda yashagan, xonaki chorvachilik,
zaxkash va nam yerlarda obikor dehqonchilik bilan shugʻullangan. Bu davrda
metall quyish texnikasi yuksak boʻlgan. Yassi tubli chizma boshoqsimon
naqshlangan idishlar topilgan. Jez metallurgiyasi keng rivojlangan. Xorazmda
soʻnggi jez — ilk temir davriga Suvyorgan (miloddan avvalgi 2-ming yillik) va
Amirobod (miloddan avvalgi 1-ming yillik boshi) madaniyatlari mansub. Suvyorgan
madaniyati qabilalari yogʻoch ustunli toʻgʻri burchakli chaylalarda yashagan.
Oʻchoq atrofidan sirti qizilga boʻyalgan sopol idishlar topilgan. Topilmalar
ichida mikrolitlar koʻp uchraydi. Bu madaniyat 3 bosqichni (Qamishli, Bozor,
qalʼa, Qovunchi) oʻtgan. Urugʻ jamoalari ovchilik, podachilik va dehqonchilik
bilan shugʻullangan. Ijtimoiy hayotda dastlab ona urugʻi anʼanalari kuchli
boʻlgan, lekin keyingi ikki bosqichda erkaklarning jamoadagi mavqei ortgan.
Ayollar erlarga iqtisodiy jihatdan karam boʻla bordi. Katta oila jamoalarida ota
huquqi qaror topib mustahkamlandi. Endi qarindoshlik otaga qarab belgilandi,
urugʻlar ichidagi munosabatlar otaning iqtisodiy va ququqiy hukmronligi asosida
qurilib, bolalar ota mulkiga merosxoʻr boʻla boshladi. Amirobod madaniyati
odamlari yarim yertoʻla uylarda yashagan, uylarning markazida katta oʻchoq
boʻlgan. Sopol idishlari tagi yassi, dagʻal ishlanib, boshoqsimon naqsh
berilgan. Aholi urugʻ jamoalariga birlashib dehqonchilik va chorvachilik bilan
shugʻullangan. Sugʻorish tarmoqlari yaxshi rivojlangan. Yakkaporson-2 dan jez
igna, oʻroq, suyak dastali bigiz, oʻq-yoy paykonlari topilgan.

Fargʻona vodiysida soʻnggi Jez davriga mansub Chuyet madaniyati aholisining
asosiy mashgʻuloti dehqonchilik, chorvachilikdan iborat boʻlgan. Xom gʻishtdan
uylar yasalgan, mudofaa inshootlari qad koʻtargan. (q. Dalvarzintepa).

Quyi Zarafshonning Zamonbobo madaniyati soʻnggi Jez davrining Andropove
madaniyatita juda yaqindir. Andronovo madaniyatining yuqori bosqichiga mansub
yodgorliklar Xorazmda, Toshkentdagi Koʻkcha mozorida, Buxoro viloyati Qorakoʻl
tumanida, Urgut tumanining Moʻminobod qishlogʻida, Chirchiq daryosi boʻyida —
Achchiqkoʻl va Sergeli tepalarida topilgan. Toshkent vohasida soʻnggi jez — ilk
temir davri Burganli madaniyatida aksini topgan. Bu vaqtda ibtidoiy jamoa davri
shiddat bilan yemirilib, qabilalar oʻrtasida dastlabki sinfiy munosabatlar
vujudga keldi.

Juda keng tadqiqotlar natijasida shu narsa aniqlandiki, miloddan avvalgi 2-ming
yillikning oxiri va 1-ming yillikning birinchi choragida Oʻrta Osiyo hududida
dastlabki qad. davlat tuzilmalarining paydo boʻlishi kuzatiladi. Qarnab choʻldan
shu madaniyatga oid qad. maʼdan konini topilishi (1999) qad. Xorazmdagi
davlatchilikning iqtisodiy negizlari kuchli boʻlganidan dalolat beradi.



https://uz.wikipedia.org/wiki/Ittriy

Ittriy (lot. Yttrium), Y — Mendeleyev davriy sistemasining II guruhiga mansub
kimyoviy element. Tartib rakami 39, atom massasi 88,9059. Tabiiy Ittriy ning
bitta barkaror izotopi 39Y maʼlum. Yer poʻstida massa jihatidan 2,0-10~3%,
dengiz suvida 3-10~4 mg/l Ittriy bor. Ittriy boshqa nodir metallar b-n
birgalikda ksenotim, fergyusonit, evksenit, gadolinit va b. minerallar tarkibida
uchraydi. Ittriy — oqish kumushrang metall. Zichligi 4,45 g/sm3. Suyuqlanish
t-rasi 1528°, qaynash t-rasi 3320° atrofida. Brinell boʻyicha kattikligi 628
MPa, unga mexanik ishlov berish oson. Ittriy havoda yupqa mustahkam oksid parda
b-n qoplanadi. Metall holdagi Ittriy ilk bor Ittriy Vyoler tomonidan 1828 yil da
ajratib olingan. Ittriy qaynoq suvda havo kislorodi taʼsirida sekin oksidlanadi,
mineral kislotalar b-n oson (ftorid kislotadan tashqari) reaksiyaga kiri-shadi.
Quyida Ittriyning eng muhim birikmalari haqida maʼlumot keltirilgan.

Ittriy poʻlat va choʻyanlarga legirlovchi, issiqqa chidamliligini oshiruvchi
qoʻshimcha sifatida, qiyin eriydigan, lyuminofor va lazer materiallar olishda
qoʻllaniladi. ITUZUM (Solanum) — ituzumdoshlar oilasiga mansub oʻtsimon
oʻsimliklar, chala butalar va butalar, baʼzan past boʻyli daraxtlar
(tropiklarda) turku-mi, dorivor oʻsimlik. 1700 ga yaqin turi bor. Aksariyat
turlari Jan. Amerikada tarqalgan. Ayrim mamlakatlarda pal-lali Ittriy (Ittriy
laciniatum) dorivor oʻsimlik sifatida ekiladi (bargi va poyasida solasonin va
salamargin alkaloidlari koʻp). Oʻzbekistonda begona oʻt hisoblanadigan guli
binafsha rang , mevasi qora (Ittriy nigrum) va qizil turi uchraydi. Poyasi
sershox, tik usadi, boʻyi 90 sm gacha. Barglari oddiy va mu-rakkab, tuxumsimon,
oʻyiq. Mevasi — koʻsakcha, qora yoki qizil dumaloq rezavor. Iyul—okt.da gullab
mevalaydi. Bir oʻsimlik 40 mingtagacha urugʻ beradi. Urugʻlari qattiq qobikli,
tuttroqda uzoq vaqtgacha unuvchanlik qobiliya-tini saqlaydi. Oʻzbekistonning
hamma viloyatlarida ekinzor dalalarda begona oʻt sifatida koʻp uchraydi.
Ittriyning do-rivorlik xususiyatlari ham bor. Xalq tabobatida tomoqnafas
yoʻllari xas-taliklarini davolashda mevasidan foydalaniladi.



https://uz.wikipedia.org/wiki/Ism

Ism, ot — bolaning tugʻilganligi qayd etilayotganda unga beriladigan nom. Ism
shaxslarni oila, avlod, mahalla, jamoa doirasida ajratishga imkon beradi.
Odatda, chaqaloqqa Ismni otaonasi, qarindosh-urugʻ, oiladagi keksa kishilar
tanlaydilar. Qanday Ism qoʻyilishi estetik va etik tamoiillar, Ism
tanlovchilarning orzu-istaklari, tasavvur va dunyokarashlari, milliy xu-susiyat
va b. bilan bogʻlangandir. Ism qoʻyishda dinning taʼsiri, ayniqsa, kuchli
boʻldi. Xristianlik vujudga kelib, monoteistik dinga aylanganidan keyin
Bibliyaaagi paygʻambarlarning Ismlari jahondagi koʻpgina xalqlarda ommaviy
Ismlar boʻlib qoldi. Islom dinining tarqalishi Markaziy Osiyo xalqlari, xususan,
oʻzbeklarda bu din tushunchalari bilan bogʻliq Ismlarning koʻpayishiga olib
keldi. Xalqimiz Qurʼoni karimda tilga olingan Allohning goʻzal ismlarini (q.
al-Asmo al-Husno), Muhammad (s.a.v)ning nomlarini oʻz farzandlariga qoʻyishni
rasm qildi. Xullas, har bir Ism muayyan sabab bilan paydo boʻlib, oʻzining
tarixi, geografik tarqalishi, hududi va maz-munigaega. Qadimqadimdan Ism
qoʻyishning turli rasm-rusm, udumlari saqlanib qolgan, chunki bolaning sogʻ
boʻlishi, yashab ketishi, kelgusi baxti unga qoʻyiladigan Ism bilan bogʻliq
boʻladi, deb hisoblangan. Kishiga muvaffaqiyatli tanlangan Ism uning taqdiri,
hayotiga katta taʼsir koʻrsatadi, Ism odamning ruhiyatini oʻzida mu-jassam
qiladi, kishi oʻz Ismiga oʻxshay-di, deb ishonishgan. Musulmon oilalarida bolaga
Ism qoʻyish bilan bogʻliq alohida marosim oʻtkazib kelinadi (q. Aqiqa).



https://uz.wikipedia.org/wiki/Investitsiya

Investitsiya — (nemischa „Investition“, lotincha „Investio“) soʻzidan olingan
boʻlib, asosan, ishlab chiqarishga uzoq muddatli qoʻyilmalar sarfi, yaʼni
xarajatlar yigʻindisi deb talqin etilgan. Investitsiya — foyda (daromad) olish
yoki ijtimoiy samaraga erishish maqsadida, davlat, xuquqiy va jismoniy shaxslar
(investorlar) tomonidan cheklangan imkoniyatlardan samarali foydalanib,
cheklanmagan extiyojni qondirish uchun iqtisodiyotning turli soxalariga maʼlum
muddatga sarflangan barcha turdagi boyliklardir.

Investitsiya (lot. investio — oʻrash) — iqtisodiyotni rivojlantirish maqsadida
oʻz mamlakatida yoki chet ellarda turli tarmoklarga, ijtimoiyiqtisodiy
dasturlarga, innovatsiya, tadbirkorlik loyihalariga uzok, muddatli kapital
kiritish (qoʻyish). Pulning vaqt (zamon)ga bogʻliq qiymati nazariyasiga koʻra,
I. kelajakda naf olish maqsadida mablagʻlar qoʻyishdir. I. kapitalni muayyan
muddatga bogʻlashni yoki band qilishni bildiradi. Bundan asosiy maqsad kapital
qiymatini saklab qolish yoki boʻlmasa kapital qiymatini vaqtda oʻstirib
borishdir. Iqtisodiy mazmuni jihatdan I. turli faoliyatlarga safarbar etilgan
moddiy, nomoddiy boyliklar va ularga boʻlgan huquqlarni aks ettiradi. I.
sifatida pul, qimmatli qogʻozlar (aksiya, obligatsiya, sertifikat, veksel), yer,
bino, inshoot kabi boyliklar, intellektual mulk boʻlgan ilmiy kashfiyotlar,
ixtirolar va b. ishlatiladi. I. loyihalariga mablagʻ qoʻyuvchilar — investorlar
davlat, kompaniya, korxona, chet ellik fuqarolar, aholi va b. boʻlishi mumkin.

Real investitsiya asosiy fondlar va aylanma mablagʻlarga investorlar tomonidan
qoʻyiladigan barcha turdagi boyliklar. Moliya investitsiyalar — qimmatli
qogʻozlar (aksiya, obligatsiya) sotib olishga va bank depozitlariga uzoq
muddatga jalb qilingan qiyilmatlar. Intellektual investitsiyalar-
mutaxassislarni tayyorlash, tajriba, ilmiy tekshirish, litzensiya va nou-xou
berish, avtorlik huquqi va boshqalar.

Ichki investitsiyalar — mamlakat hududida ichki investorlar tomonidan amalga
oshiriladigan investitsiyalar hisoblanadi. Tashqi investitsiyalar — foyda olish
maqsadida chet el investrolari tomonidan boshqa davlat iqtisodiyotiga
qkyiladigan investitsiyalardir.



https://uz.wikipedia.org/wiki/Internet_domeni

Domen (lot. dominium — mulk) — 1) Gʻarbiy Yevropada oʻrta asrlarda pomestye
(votchina)ning bir qismi, yer egasi (feodal) unda oʻz xoʻjaligini yurgizgan; 2)
qirolga tegishli vorisiy yerlar yigʻindisi (qirol D.i).

Domenning vazifasi bor-yo'g'i saytingiz nomini internetda esda qolarli
bo'lishini ta'minlash uchun kerak. Agar siz bepul hosterlardan birining
xizmatidan foydalanadigan bo'lsangiz, sizga domen sotib olishning keragi
bo'lmasligi mumkin. Chunki sizga ular sayt nomini ham birga berishadi. Masalan:
***.nm.ru yoki ***.awardspace.com. Bunda *** - siz beradigan nom. Sayt nomining
bunday ko'rinishi sizga qanday taassurot beradi? Albatta, uchinchi darajali
domendagi saytlar nomi u qadar ta'sirli va esda qolarli bo'lmaydi. Solishtirib
ko'ring: www.comsoft.uz va www.comsoft.narod.ru. Agar siz saytni internetga
joylashtirsangiz-da, lekin unga domen sotib olmasangiz, sizning saytingiz nomi
quyidagicha ko'rinishga ega bo'ladi: http://80.80.210.217/ Bu IP-manzil sizning
saytingiz joylashgan server kompyuterning IP-manzili. Odatda bunday ko'rinishda
saytni ochishga yo'l qo'yilmaydi. Ochiq ko'rinib turgan IP-manzil xakerlar uchun
o'ljaning o'zginasi bo'lishi mumkin. Domenlar narxi ham turlicha: Oʻzbekistonda
.com, .net, .org, .net domenlarida saytni ro'yhatdan o'tkazish bir yilga
o'rtacha 20 ming so'm bo'lsa, G'arbliklar ushbu domenlar uchun yiliga o'rtacha
10-13 ming so'm (8-10$) so'rashadi (Ammo arzoniga yopishmasdan, bir narsani ham
hisobga oling: Oʻzbek domen registratorlari firibgarlikka yo'l qo'yishmaydi.
Yevropa va AQShdagi registrator-saytlarning aldamasligiga kim kafolat beradi?).



https://uz.wikipedia.org/wiki/Inglizlar

Inglizlar britanlar, (oʻzlarini inglish deb ataydilar) — xalq. [[Buyuk
Britaniyaning asosiy aholisi. Umumiy soni (48,5 mln. kishi, 1990-y.lar
oʻrtalari), jumladan, [[Buyuk Britaniyada 44,7 mln. kishi, Kanadada 1 mln.
kishi, Avstraliyada 940 ming kishi, AQShda 650 ming kishi, JAR da 230 ming
kishi, Hindistonda 200 ming kishi, Yangi Zelandiyada 188 ming kishi yashaydilar.
Ingliz tilire. gaplashadi. Dindorlar, asosan, anglikanlar. Yevropeoid irqiga
mansub. Britaniya o.larida mil. av. 1ming yillik oʻrtalarida kelt qabilalari
(brittlar va b.) yashar edi. Mil. 5—6-a.larda bu yerlarga materikdan german
kabilalari — angllar, sakslar, yutlar kelib oʻrnashdilar. Ular kelilarning bir
qismini oʻzlariga singdirdi, bir kismini esa Shotlandiya, Uels va Kornuoll
togʻlariga siqib chiqardilar. 7— 10-a.larda, anglosaks elati vujudga keldi.
Angliya 1066 y.da normannlar tomonidan bosib olindi. 13—14-a.larga kelib
anglosakslar va normannlar yagona ingliz xalqiga uyushdi. 16-a.da ingliz jonli
va adabiy tili vujudga keldi. 17—19-a.larda Angliya boshqa qitʼalardagi koʻpgina
mamlakatlarni oʻz mus-tamlakasiga aylantirdi. Koʻplab I. mustamlaka
mamlakatlariga koʻchib bordilar. Natijada I. koʻpgina xalqlar — amerikaliklar
(AKShda), avstraliyaliklar, yangi zelandiyaliklarnnt shakllanishida asosiy
komponentlardan biri boʻldi.

I.ning hayoti va ijtimoiy turmushida anʼanaviy xususiyatlar koʻp saklanib qolgan
(yana q. [[Buyuk Britaniya).



https://uz.wikipedia.org/wiki/Hosting

Hosting (ingl. "web-hosting") - Internet hosting xizmatining bir turi bo'lib,
jismoniy va yuridik shaxslarga o'zlarining web-sahifalarini internetga uzluksiz
ulangan web-serverlarga joylashtirish xizmatini nazarda tutadi. Saytni
Internetga joylashtirish uchun birinchi navbatda unga joy kerak. Veb-sahifalarni
Internet provayderi serverida joylashtirish va qo'llab-quvvatlash hosting deb
ataladi. Joy beruvchi kompaniya esa hoster deyiladi. Albatta "tekinga mushuk
oftobga chiqmasligi" aniq, lekin bepul xizmat ko'rsatuvchi hosterlar ham ko'plab
topiladi (ular chet davlat saytlari). Ammo ular pullik hosterlarchalik xizmat
ko'rsata olmaydi.

Bepul hostingni yaxshi tomonini shundoq ham bilib olgan bo'lsangiz kerak. Uning
yagona qulayligi - bepulligi xolos! Bepul hostingni yomon tomonlari: 1) O'z
mijozi saytiga joy berishda o'z reklamasini ham tiqishtiradi. "Sizdan ugina,
bizdan bugina" degandek, siz o'z saytingizni bepul hosterga joylashtirasiz va
ularning reklamasini o'z saytingizda "namoyish" etasiz. Internetda (chatda
emas!) kamida 6 oylik tajribaga ega foydalanuvchi bepul hosterlarni "o'ta
yoqimli" reklamalaridan osongina ajrata oladi. www.nm.ru, www.by.ru,
www.boom.ru, www.narod.ru (oʻzbek saytlaridan eslay olmadim) saytlari sizga
hosting xizmatini bilan birgalikda, o'z reklamasini ham "taqdim etadi". Reklama
chiqarmaydigan bepul hosterlar ham mavjud. Ularga www.50webs.com, www.xlphp.net,
www.awardspace.com'larni misol qilsa bo'ladi. Yuqorida sanab o'tilgan hosterlar
xizmatidan foydalanadigan bo'lsangiz, sizning saytingiz ikkinchi darajali
domenda bo'ladi. (Bu haqda batafsil pastroqda tanishamiz). 2) Dasturlash
tillarini qo'llab quvvatlamaydi. Ko'pgina bepul hosterlar dasturlash tillari -
PHP, CGI, ASP, MySQL - xullas birortasiniyam qo'llab-quvvatlamaydi. Siz o'z
saytingizni HTML va Javascriptda yaratgan bo'lsangiz, bu band sizga taalluqli
emas (Ammo dasturlash tillarisiz qanday qilib doimiy ishlaydigan sayt
yaratmoqchisiz?). 3) Saytingiz ishlash tezligi past bo'ladi. Bepul xizmat
ko'rsatuvchi hosterlar server-kompyuterining ishlash tezligi uncha yuqori
bo'lmaydi. Buning ustiga sayt AQShda yoki Yevropaning qaysi bir burchagida
turgan server kompyuterda joylashgan bo'lsa ochilishi ham sekinlashadi.

Pullik hostingni tanlayotganda quyidagilarga e'tibor qaratish lozim bo'ladi: 1)
disk makoni; 2) Internet kanalining o‘tkazish qobiliyati (kengligi) ; 3)
fayllarni boshqarish usullari: veb-forma yoki FTP bayonnomasi orqali erkin
foydalanish; 4) standart skriptlar to‘plami; 5) server tomonida dasturlashtirish
mumkinligi (SSI, PHP, ASPlarni qo‘llab-quvvatlash, cgi-bin katalogi); 6)
serverda ma’lumotlar bazalaridan erkin foydalanish – o‘z ma’lumotlar bazalarini
yaratish va ishlatish mumkinligi; 7) shell erkin foydalanish; 8) htaccess fayli
orqali serverni konfiguratsiya qilish mumkinligi; 9) log fayllardan erkin
foydalanish; 10) uchinchi darajali domenlarni taqdim etish (name.you_name.ru,
name1.you_name.ru va boshqa turdagi manzil); 11) bir yoki bir necha pochta
qutisini qo‘llab-quvvatlash; 12) uzluksiz elektr energiyasi bilan ta’minlash.
Pullik hosting kompaniyalar Oʻzbekistonda asta-sekin ko'payib bormoqda va
raqobatga qarab narxlari arzonlashmoqda. Ammo hosterlarning tariflari
bir-biridan sezilarli darajada farqlanadi. Misol uchun, ko'zga ko'ringan
hosterlar - Arsenal-D va Sarkor kompaniyalarining host-tariflarini solishtirib
ko'ramiz: Arsenal-D: 50 Mb uchun oyiga 3000 so'm sarflanadi. 100 Mbgacha 6000 va
200 Mbgacha 12000 so'm.* Sarkor esa ikki baravar qimmat: 50 Mb uchun oyiga 7000
so'm, 100 Mbgacha 12500 va 500 Mbgacha 41000 so'mni sarflashni talab qiladi. Bir
narsani tan olish kerak, ko'p miqdorda joy ajratuvchi hosterlar kam. Joy
beruvchilar asosan 20 Mb dan 500 Mb gacha bo'lgan oraliqni ma'qul ko'rishmoqda.
Shu sababli ham biror portal-sayt ochmoqchi bo'lsangiz, o'z kompyuteringizni
Internetga to'g'ridan-to'g'ri ulab server sifatida ishlatganingiz maqsadga
muvofiq. Pullik hosterlar barchasi hech bo'lmaganda PHP va CGIni
qo'llab-quvvatlaydi. Va albatta ishlash tezligining yuqoriligi. Agar oʻzbek
hosterlari xizmatidan foydalanadigan bo'lsangiz, sayt ochilishi ham nisbatan
tezroq bo'ladi.



https://uz.wikipedia.org/wiki/Hind

Hind (sanskritcha Sindxu, pushtu tilida Abba-Sin — daryolar otasi) — Xitoy,
Hindiston va Pokistondagi daryo. Uz. 3180 km, havzasining maydoni 980 ming km2.
Kaylas tizmasi (Tibet togʻligi)dan, 5300 m balandlikdan boshlanadi. Yuqori
oqimida chuqur tektonik vodiyda qoyali daralar hosil qilib, oʻrta va quyi
qismida Hindgang tekisligining gʻarbiy qismidagi keng vodiyda irmoqlarga
boʻlinib oqadi va Arabiston dengiziga delta (maydoni 8 ming km²) hosil qilib
quyiladi. Asosiy irmoqlari: oʻngdan — Gilgit va Kobul, chapdan — Satlaj. H.
togʻlarda erigan qor-muzlik suvlaridan, qolgan qismida musson yomgʻirlaridan
toʻyinadi. Bahor va yozgi toʻlinsuv davrida suv sathi toglarda 10–15 m,
tekisliklarda 5– 7 m gacha koʻtariladi. Suv toshqinlaridan himoya qilish
maqsadida daryo oʻzani katta masofada marzalar bilan oʻralgan. Haydarobod shahri
yaqinida suv sarfi 3850 mUsek., eng yuqorisi 30 ming m³/sek. dan ziyod. Quyi
oqimida sugorishga koʻp suv sarflanishi va bugʻlanishi natijasida suvi kamayadi.
Qurgʻoqchil yillar quyi oqimida Arabiston dengizigacha yetib bormay, baʼzan
qurib qoladi. Daryo yiliga 450 mln. t oqiziq keltiradi. H. havzasida 11 mln. ga
yer sugʻoriladi. Koʻplab toʻgʻon va boshqa irrigatsiya inshootlari qurilgan.
Kobul daryosi quyilgan joydan boshlab vaqt-vaqti bilan kema qatnaydi. H. boʻyida
Haydarobod, Sukkur shaharlari, deltasi yaqinida Karochi dengiz porti joylashgan.



https://uz.wikipedia.org/wiki/Haykaltaroshlik

Haykaltaroshlik - tasviriy sanat turi; borliqni hajmli shakllarda, makonda uch
oʻlchamda tasvirlashga asoslanadi. Tasvir obʼyekti, asosan, inson; shuningdek,
hayvonlar (anima-listika), tabiat (manzara) va narsalar (natyurmort). H.ning 2
asosiy koʻrinishi — aylanib kuzatish imkonini beruvchi dumaloq haykal hamda
faqat bir tomondan koʻrishga moʻljallangan boʻrtma (qabariq) tasvir relyef turi
farqlanadi. Relyef, oʻz navbatida, yuzaga nisbatan bir oz boʻrttirib
ishlanadigan barelyef hamda tasvir yuzaga nisbatan ancha boʻrttirib ishlanadigan
gorelyefta boʻlinadi; shuningdek nursoya oʻyini hisobiga tasvir koʻzga
tashlanadigan tekis yuzaga ishlanadigan yana oʻyma koʻrinish mavjud.

H. bajaradigan vazifasi va mazmuniga koʻra bir necha turlarga boʻlinadi:
monumental haykaltaroshlik, bezak haykaltaroshligi, dastgohH. (q. Dastgoh
sanʼ-ati), mayda haykaltaroshlik turlari oʻzaro yaqin aloqada rivojlanadi hamda
oʻziga xos xususiyatlarga ega. Meʼmorlik sanʼati bilan bogʻliq boʻlgan
monumental H.ka muhim tarixiy voqealar, atoqli shaxslar xotirasini
abadiylashtirish maqsadida oʻrnatilgan monument, yodgorliklar, H. ansambllari
kiradi, ular oʻzida katta mazmunni ifodalaydi hamda mustaqil ahamiyatga ega;
biroq H.ning bu turi bevosita muhit, meʼmoriy insho-otlar hamda tabiat bilan
uygʻun boʻlishi lozim, bu unga yanada ulugʻvorlik va taʼsirchanlik baxsh etadi.
Monumental H.ka xos boʻlgan xislatlardan biri qahramonlarni koʻtarinki ruhda
tasvirlash-dir. Monumental H. asarlari uzoqdan koʻrishga moʻljallanganligi
sababli, katta-katta yaxlit shakllardan keng foydalaniladi; odam yuzidagi mayda
unsurlar, kiyimdagi buklanishlar, mayda qismlar koʻrsatilmasligi mumkin.



https://uz.wikipedia.org/wiki/Grammatika

Grammatika (yun. grammatike, gramma soʻzidan — harf, yozish) — tilshunoslikning
tilning grammatik tuzilishini, yaʼni soʻzlarning shaklga ega boʻlish
qonuniyatlarini, shuningdek, soʻz birikmalari va gaplarni tuzish qonuniyatlarini
oʻrganadigan boʻlimi. G. 2 qismdan — morfologiya va sintaksisdan iborat.
Morfologiyada soʻzning grammatik turkumlari va morfologik kategoriyalar, soʻz
shakllari, sintaksisda esa soʻz shakllarining gap tarkibida oʻzaro birikish
yoʻllari, ran va uning kategoriyalari, gapning tuzilish turlari bayon qilinadi.
Demak, G.da soʻz shakli, grammatik maʼno, grammatik shakl, grammatik kategoriya,
ran va uning kategoriyalari haqidagi tushunchalar markaziy oʻrinni egallaydi.
Tilda oʻzining doimiy ifodalovchisiga ega boʻlgan, soʻz shakli va gapga xos
umumlashgan maʼno grammatik maʼno sanaladi. Maʼlum grammatik maʼnoni ifodalash
uchun xizmat qiladigan moddiy vosita grammatik shakl hisoblanadi. Grammatik
shakllarni grammatik kategoriyani tashkil etgan unsurlar deyish mumkin. Aslida
grammatik shakl deganda, maʼlum grammatik maʼnoning moddiy tomoni tushuniladi.
Grammatik shakl grammatik kategoriyani tashkil etgan qismlarning bir tomonini —
shakliy tomonini ifodalaydi. Shu bois, grammatik kategoriyalar grammatik
shakllarning munosabatidan yuzaga kelgan umumiylik, deyilsa mantiqan toʻgʻri
boʻlmaydi. Chunki grammatik kategoriya tarkibiga kirgan har bir qism ham, oʻz
navbatida, shakl va mazmun munosabatidan tashkil topgan yaxlitlikdir. Shu
sababli ayrim mualliflar grammatik kategoriya tarkibiy qismlari uchun grammema
atamasidan foydalanmoqdalar.



https://uz.wikipedia.org/wiki/George_H._W._Bush

Jorj Bush Gerbert Uoker — Amerika Qoʻshma Shtatlari tarihida 41-prezident va
taniqli siyosatdon sifatida iz qoldirgan davlat arbobi. U 12-iyun 1924-yili
Milton shahrida(Massachusetts shtati) tavvalud topgan. Otasi -Preskott Sheldon
Bush AQSh Respublikachilar partiyasining aktiv ishtirokchilaridan va „Brown
browzers Harriman and company“ Nyu-york bankining aksionerlaridan hisoblangan .
Otasi 1952-1963 Konnektikut shtatining AQSh Kongressidagi senatorligi vazifasini
ado etgan. Onasi — Doroti Uoker Uolker oilasining Nyu-york banki
qarindoshlaridan boʻlgan.Jorj Bush Yel Universitetini tamomlagan. Oliy
maʼlumotiga nisbatan ekonomist. 1942 — 1945 oʻz hohishi bilan AQSh harbiy dengiz
aviatsiya boʻlimida hizmat qiladi. Keyinchalik 1950 — 1960 yillarda Jorj Bush
avvalgi ishini tadbirkorlik faoliyati bilan Texas shtatida boshlaydi. U avval
„Zapata petroleum“ neftqazish kompaniyasiga asos soladi, 1960-yillar orasiga
kelib esa oʻzining koʻpmillionli korporatsiya va umumkengash chegaralangan
kompaniyasini 1966-yilga kelib sotib yuboradi. 1970-yillar boshida Jorj Bush
mavqega erishish harakati bilan AQSh Respublikachilar partiyasida hayotining
asosiy faʼoliyatini boshlaydi. Faoliyat davri 1967 — 1971 yillarda AQSh
Kongresida namoyandalar palatasi aʼzosi Texas shtatidan, 1971 — 1972 yillarda
Birlashgan Millatlar Tashkilotida AQShning doimiy namoyandasi,1973 — 1974
yillarda Respublikachilar partiyasi]]ning milliy qoʻmitasi raisi, 1974 — 1975]
yillarda Pekin shahridagi AQSh aloqa topshiriqlari boshqaruvchisi, 1976 — 1977
yillarda Markaziy Razvedka Boshqarmasini 11-direktorligi vazifalarida ish
yuritib Amerika Qoʻshma Shtatlarining oldinga olib chiqishda ulkan hissalar
qoʻshgan. Jorj Bush ilk bor 1980-yili prezidentlik saylovlarida AQSh
Respublikachilar partiyasi tomonidan prezidentlikga davogarlik huquqini ilgari
surgan. 1981-1989 yillarda Amerika Qoʻshma Shtatlari Administratsiyasinining
43-vitse-prezidenti sifatida va 1989-yilning 20-yanvaridan 1993-yilgacha
umumhalq ovozi bilan AQShning 41-prezidenti etib saylanadi. Shuningdek Jorj Bush
Gerbert Uoker va uning toʻngʻich farzandi (kichik atamasi bilan) George
BushAQShning 43-prezidenti Amerika va Butun dunyo tarihida birdaniga bir
oilaning ikki nasldoshi prezidentlik sururini xis etgan insonlar sarasidan joy
olishdi. Turmush oʻrtogʻi Barbara Bush. Ikkita qizi-Polina va Doroti,
oʻgʻillari-Jorj, Jeb, Nil va Marvin.



https://uz.wikipedia.org/wiki/Galliy

Galliy (Gallium), Ga — [[Mendeleyev davriy sistemasi]]ning III guruhiga mansub
kimyoviy element; tartib raqami 31; atom massasi 69,72; barqaror izotoplari:
Ga""(61,2%) va Ga71(38,8%). Sunʼiy radioaktiv izotoplaridan Ga72 (yarim
yemirilish davri 14,2 soat) radioaktiv indikator sifatida qoʻllaniladi. Galliyni
1875 yilda fransuz kimyogari Lekok deBuabodran kashf etgan va Fransiyaning
lotincha nomi b-n "galliy" deb atagan. Galliy kumush kabi oqish-kulrang metall.
Tabiatda nodir minerallar: zengeit Ga(OH)3 gallit CuGaS2 va b. holida uchraydi.
Galliy Yer poʻstlogʻida ogʻirlik jihatidan 1,8-10-3%, dengiz va okean suvlarida
3-1O"5% ni tashkil qiladi.Atom radiusi 0,139 nm-. Qattiq Galliyning zichligi
5,904 g/sm3 (20° da), suyuqlanish t-rasi 29,5°; qay-nash t-rasi 2205°. Galliy
kimyoviy xossalari jihatidan alyuminiyga juda oʻxshaydi, havoda keyingi
oksidlanishdan himoyalovchi oksid parda b-n qoplanadi. Bosim ostida
qizdirilganda Galliy suv b-n birikib gidroksid hosil qiladi. Galliy gidroksid
Ga(OH)3 amfoter. Galliy oddiy sharoitda mineral kislotalar b-n taʼsirlanib
tuzlar, ishqor eritmalari yoki ishqoriy metallar karbonatlari b-n reaksiyaga
kirishib gid-roksogallatlar beradi. Xona t-rasida xlor va ftor b-n, brom b-n esa
—35° dayoq (20° da — alangalanish b-n), qizdirilganda yod b-n reaksiyaga
kirishadi. Vodorod, azot, uglerod, kremniy va bor b-n birikmalar hosil qilmaydi.
Galliy koʻpgina metallar b-n gallidlar hosil qiladi. Ulardan ahamiyatlilari NbGa
va Y3Ga dir. Galliy margimush, fosfor, surma b-n birikib, tegishli galliy
arsenid, galliy fosfid, galliy antimonid, oltingugurt, selen va tellur b-n
600—1100° da xalkogenidlar hosil qiladi. Ga2S3 — oq (zichligi 3,650 g/sm3), och
sariq (3,74 g/sm3) yoki toʻq sariq kristall modda. Suyuqlanish t-rasi 1125°.
Ga2S2 — sariq rangli kristall modda, suyuqlanish t-rasi 1015°; zichligi 3,75
g/sm3. Ga2Se2— toʻq qizil kristall modda. Suyuqlanish t-rasi 960°, zichligi 5,03
g/sm3; yarimoʻtkazgich sifatida qoʻllaniladi. Ga2Te3— qora rangli kristall
modda. Suyuqlanish t-rasi 810°; zichligi 5,582 g/sm3. Galliy va uning
birikmalariga 1050—1200° da ammiak taʼsir ettirib galliy nitrid GaN olinadi.
Uning suyuqlanish t-rasi -1700°; zichligi 6,1 g/sm3; radiotexnikada, dielektrik
qoplamalar tayyorlashda va istiqbolli lazer material sifatida qoʻllaniladi.
Galliy, asosan, alyuminiy va rux xom ashyolarini qayta ishlashda hosil
boʻladigan chiqindilardan olinadi. Galliy yuqori t-ralarni oʻlchaydigan
termometrlar, yarimoʻtkazgichlar, maxsus optik shishalar tayyorlashda
ishlatiladi.



https://uz.wikipedia.org/wiki/Evolutsiya

Evolyutsiya (biologiyada) - tirik organizmlarning tarixiy oʻzgarishi. E.da
tabiiy tanlanish taʼsirida mutatsiyalardan organizmlarning tashqi muhit
sharoitiga moslanishiga olib keladigan belgilar va xususiyatlar kombinatsiyasi
shakllanadi. Evolyutsion oʻzgarishlar dastlab yoʻnaltirilgan oʻzgarishlar
tarzida populyatsiyalarda namoyon boʻladi (q. Mikroevolyuiiya). E.ning elementar
omillari qatoriga mutatsiya va tabiiy tanlanish bilan birga populyatsiyalardagi
individlar sonining oʻzgarib turishi va populyatsiyalarning alohidalanishi (q.
Genlar dreyfi), shuningdek, meyotik drayv (geterozigotalarning ajralishida
genlar chastotasiga nisbatan tasodifan taqsimlanishning buzilishi) ham kiradi.
Populyatsiyalardagi evolyutsion oʻzgarish yangi turlarning hosil boʻlishiga (q.
Tur hosil boʻlishi) yoki turining oʻzgarishiga olib keladi. E. sabablari,
harakatlantiruvchi kuchlari, mexanizmlari, tezligi va uning umumiy qonuniyatlari
evolyutsion biol. oʻrganadi (q. Evolyutsion taʼaimot). Baʼzan "E." terminining
filogenez termini sinonimi sifatida ham qoʻllaniladi. "E." soʻzi birinchi marta
Shveysariya tabiatshunosi va faylasufi Sh.Bonne (1762) tomonidan embriologiyaga
oid ishlarda qoʻllangan.

Biologiyada evolutsiya (lot. evolution — „avj olish“) atamasi ostida organizmlar
guruhi ichidagi irsiy belgilardagi farqlar kelib chiqishi tushuniladi. Bu
belgilar nasl qoldirish oqibatida ajdodlardan avlodlarga koʻchirulivchi genlar
ifodalanishidir. Shu genlardagi mutatsiyalar oʻzgargan yoki yangi belgilar
keltirib chiqarib, organizmlar orasidagi farqlarni paydo qila oladi. Yangi
belgilar, shuningdek, organizmlar guruhlari yoki turlar orasida (gorizontal gen
koʻchishi oqibatida) ham kelib chiqishi mumkin. Biologiyada, evolutsiya ushbu
belgilarning tabiiy tanlanish va/yoki genetik dreyf oqibatida tayinli bir guruh
ichida keng tarqalishi yoki aksincha, yoʻqolib ketishida namoyon boʻladi, deb
qabul qilingan.

Tabiiy tanlanish yashab qolish va nasl qoldirish uchun foydali belgilarning
saqlanib qolishi va yoyilishi, zararli belgilarning esa kamayishiga sabab
boʻluvchi jarayondir. Bu hodisa foydali belgilarga ega organizmlarning nasl
qoldira olishi qobiliyati kuchayib, shu belgilarning keyingi avlodlarga
qoldirilishi tufayli yuz beradi. Koʻp avlodlar davomida belgilarning kichik,
tasodifiy va omadli oʻzgarishlari oqibatida moslashuvlar roʻy berib, shu
belgilarga ega organizmlar tabiiy tanlanadi. Genetik dreyf esa irsiy belgilar
chastotasida tasodifiy oʻzgarishlar hosil qiladi. Genetik dreyf oqibatida paydo
boʻlgan oʻzgarishlar saqlanib qolishi berilgan individ yashab qolib, nasl
qoldirish-qoldirmasligiga bogʻliq boʻladi.

Turlarning bir taʼrifi ularni oʻzaro qoʻshilib, nasldor avlod qoldira oladigan
organizmlar guruhidir, deydi. Biroq, turlar oʻzaro koʻpayishdan xoli guruhlarga
ajralganida, mutatsiya, genetik dreyf va yangi belgilarning tabiiy tanlanishi
avlodlar davomida farqlar yigʻilishiga va yangi turlar paydo boʻlishiga olib
kelishi mumkin. Organizmlar orasidagi oʻxshashliklar ular shunday jarayon orqali
umumiy ajdoddan (yoki umumiy genofonddan) kelib chiqqanligidan guvohlik beradi.

Yerdagi turlarning vaqt oʻtishi bilan oʻzgargani XIX asr boshlaridayoq maʼlum
boʻlsa-da, bu qanday qilib yuz bergani noaniq edi. Evolutsiyaning tabiiy
tanlanish vositasida roʻy berishi haqidagi nazariya shu oʻzgarishlar yuz berishi
mexanizmini izohlab berdi; bu Charles Darwin va Alfred Russel Wallace tomonidan
oʻrtaga tashlangandi va Darwin'ning 1859 yilgi Turlarning kelib chiqishi haqida
kitobida yoritilgandi. Bu nazariya odamlar ilohiy kuch tomonidan hayvonot
olamidan ajratilganiga ishonuvchi diniy peshvolar qarshiligiga uchradi.
1930-larda Darwin tabiiy tanlanishi Mendel'ning nasldorlik nazariyasi bilan
qoʻshilib, zamonaviy evolutsion sintez shakllandi; u evolutsiya birliklari
(genlar) va mexanizmi (tabiiy tanlanish) orasida aloqa oʻrnatdi. Bu nazariya
koʻp narsani izohlovchi va bashorat qila oluvchi boʻlib chiqib, zamonaviy
biologiyaning asosiy tashkillashtiruvchi prinsipiga aylandi va Yerdagi hayot
shakllari orasidagi farq va oʻxshashliklarni tushuntirib bera oldi.



https://uz.wikipedia.org/wiki/Ertak

Ertak — xayaq ogʻzaki poetik ijodining asosiy janrlaridan biri; toʻqima va
uydirmaga asoslangan sehrlisarguzasht va maishiy xarakterdagi epik badiiy asar.
Asosan, nasr shaklida yaratilgan. M. Koshgʻariyning "Devonu lugʻotit turk"
asarida etuk shaklida uchraydi va biror voqeani ogʻzaki tarzda hikoya qilish
maʼnosini bildiradi. E. Surxondaryo, Samarqand, Fargʻona oʻzbeklari orasida
matal, Buxoro atrofidagi tuman va qishloqlarda ushuk, Xorazmda varsaqi, Toshkent
shahri va uning atrofida choʻpchak deb ataladi. E. hayot haqiqatining xayoliy va
hayotiy uydirmalar asosida tasvirlanganligi, tilsim va sehr vositalariga
asoslanishi, voqea va harakatlarning ajoyibgʻaroyib holatlarda kechishi,
qahramonlarning gʻayritabiiy jasorati bilan folklorning boshqa janrlaridan farq
qiladi. E.larda uydirma muhim mezon boʻlib, syujet voqealarining asosini tashkil
etadi, syujet chizigʻidagi dinamik harakatning konflikt yechimini taʼminlaydi.
Uydirmalarning turli xil namunalari taʼlimiyestetik funksiyani bajaradi, janr
komponenti sifatida oʻziga xos badiiy tasvir vositasi boʻlib xizmat qiladi.
Uydirmalar voqea va hodisalarni hayotda boʻlishi mumkin boʻlmagan yoki mavjud
boʻlgan hodisalar tarzida tasvirlaydi. Xayoliy va hayotiy uydirmalarning
ishtiroki, syujet chizigʻida tutgan oʻrni va vazifasiga koʻra, E.ni 2 guruhga —
xayoliy uydirmalar asos boʻlgan E., hayotiy uydirmalar asos boʻlgan E.larga
boʻlish mumkin. Xayoliy uydirmalar asosidagi E. syujeti moʻʼjizali, sehrli;
hayotiy uydirmalarga asoslangan E. syujeti esa hayotiy tarzda boʻlib, unda real
voqea-hodisalar tasvirlanadi. E.da, asosan, uch maqsad hikoya qilinadi.
Birinchisida ideal qahramonning jasorati, yovuz kuchlarga qarshi chiqib, xalq
manfaatini himoya qilishi, ikkinchisida, asosan, bosh qahramonning oʻzga yurt
malikalariga yoki parizodlariga oshiq boʻlib uylanishi, kasalga dori topishi,
ajdar va devlar olib qochgan kishilarni ozod qilishi, uchinchisida esa
adolatsizlikka, zulmga qarshi chiqishi kabi maqsadlar bayon qilinadi. Birinchi
maqsad pahlavonning faol harakati va gʻayritabiiy kuchqudrati bilan amalga
oshsa, ikkinchi maqsad passiv qahramonga yordam beruvchi tilsim vositalari
yordamida, uchinchi maqsad esa bosh qahramonning aqlidroki, tadbirkorligi bilan
amalga oshadi.



https://uz.wikipedia.org/wiki/Elvis_Presley

Elvis Aaron Presley (8-yanvar 1935, Tupelo, Missisipi shtati — 16-avgust 1977,
Memfis) — Amerikalik qoʻshiqchi va aktyor. Rok musiqa asoschilaridan. Oʻlimidan
3 oʻnyillik oʻtgan boʻlsada, Elvis XX asrning eng muvaffaqiyatli qoʻshiqchisi
boʻlishni davom ettiryapti. Uning mashhurligi shunchalik kengki, hatto
koʻpchilik odamlar uni faqatgina oti bilan — «Elvis» deb chaqiradilar. Elvis
shuningdek, Gospelz (diniy qoʻshiqlar), blyuz, kantri kabi amerika ommabop
musiqa janrlari negizida oʻziga xos, joʻshqin va ehtirosli ijro uslubini
yaratgan, "Rock’nʼroll qiroli" unvoniga sazovor boʻlgan (Amerikada asosan
faqatgina "Qirol" (The King) deb ataydilar)

Elvis Presley 1935-yil 8-yanvarda Tyupelo, Missisipi shtatida Vernon va Gladys
Presley oilasida dunyoga kelgan. Elvisning egizaki — Jesse Garon tugʻilishi
bilan oʻlgan. Presley oilasi juda kambagʻal edi. 1938-yil otasi soxta chek
ishlab chiqarganlikda ayblanib qamalgandan keyin ahvollari yanada yomonlashadi.
Otasi 2 yildan keyingina qoʻyib yuboriladi. Elvisning bolaligi din va musiqa
qamrovida oʻtadi. Tez tez cherkovga borar va cherkov xorida ishtirok etar edi.
Presleyning tarbiyasiga onasi katta ahamiyat qaratar, kattalarga hurmatni
oʻrgatar edi. 11 yoshga toʻlganida Elvisga velosipedga almashtirib gitara olib
berishadi. Bunday tanlovga uning birinchi musiqiy yutugʻi — yarmarkada milliy
«Old Shep» qoʻshigʻini kuylagani uchun olgan mukofoti sabab boʻladi.

1948-yilning sentyabr oyida Presley oilasi Memfisga koʻchib ketish majburiyatida
qoldilar. U yerda Elvisning otasi uchun ish topish imkoniyati kengroq edi. Aynan
Memfisda Elvis zamonaviy musiqaga yanada koʻproq qiziqa boshladi. Radio orqali
country, milliy estrada va qoralar musiqasini (blues, boogie-woogie,
ritm-and-blues) tinglar edi. Shuningdek u tez-tez Memfisdagi Bill-stritga borib,
qora musiqachilarining ijrolarini tomosha qilar, qoralar magazinlarini aylanar
edi. Oʻsha yer tasirida Elvisning oʻziga hos yorqin kiyinish tarzi kelib
chiqgan.

1953-yil yozda maktabni tugatgach Presley ogʻir yuk haydovchisi boʻlib ishga
kiradi. Aynan oʻsha vaqtlar Presley Sam Phillipsga tegishli ovoz yozish
studiosiga kirib, 8 dollarga bir juft gitara navosi ostida qoʻshiq yozdiradi.
«My Happiness» va «Thatʼs When My Heartache Begins» qoʻshiqlaridan iborat
boʻlgan 1 nusha bosilgan plastinkani onasiga sovgʻa qiladi. Lekin asosiy maqsad
oʻz ovozini eshitib koʻrish boʻladi. Shundan keyin u qatʼiyan musiqachi
boʻlishga qaror qiladi. Faqat qaysi janrda ijro qilishni bilmayotgan edi —
Gospel, Cherkov gimnlarinimi yoki countrymi. U bir qancha klublarda chiqishga
ham ulguradi. Phillips studiosining kotibasi Presleyning maʼlumotlarini yozib
oladi (ijrosi qaysi qoʻshiqhining ijrosiga yaqin deb soʻralganida, u unday
qoʻshiqchi yoʻq deb javob beradi). Phillipsga qoʻshiqchi kerak boʻlganida
albatta telefon qilishlarini iltimos qiladi (Phillipsning asosan qoralar
musiqasini yozadigan oʻz leybli — Sun Records boʻladi). Elvis oʻzi uchun
1954-yil yana bitta plastinka yozadi.

1954-yilning iyun oyida Sam Phillips Sun Records uchun bir qancha qoʻshiq
yozdirmoqchi boʻladi. Shun maqsadda tanish gitarachi Scotty Moore va
kontrabaschi Bill Blackni chaqiradi. Vokalist ham kerak edi. Kotibaning
eslatmasi bilan Elvisni ham chaqiradilar. Boshida hech narsa oʻhshamaydi.
Repetitsiyalar bir qancha hafta davom etadi. 5-iyulda musiqachilar «I Love You
Because» balladasini yozib boʻlgach «Thatʼs All Right (Mama)»ni yozishni
boshlaydilar. Presley, Moore va Black qoʻshiqga kutilmagan ritm beradilar.
Studiodagi ovozlarni eshitib Phillips musiqachilardan nimani ijro
etayotganlarini soʻraydi. Ular esa bilmasliklarini aytdilar. Phillips yana bir
martta chalishlarini soʻraydi va qoʻshiqni yozib oladi. Shu tarzda «Blue Moon Of
Kentucky»ni (Bill Monroening hit qoʻshigʻi) ham yozadilar.

«Thatʼs All Right» singli (orqasida esa «Blue Moon Of Kentucky») 1954-yil 19
iyulda 20 ming nushada chiqarildi. Xuddi shu formulaga asoslangan holda (bir
tarafida blues, bir tarafida esa country) bir yilni ichida «Good Rockinʼ Tonight
/ I Donʼt Care If The Sun Donʼt Shine» (sentyabr 1954), «Milkcow Blues Boogie /
You’re A Heartbreaker» (yanvar 1955), «Baby, Letʼs Play House / I’m Left, You’re
Right Sheʼs Gone» (aprel 1955), «I Forgot To Remember To Forget / Mystery Train»
(avgust 1955) qoʻshiqlarini chiqardi. Bu qoʻshiqlar nafaqat Elvis uchun, balki
oʻz yuksalishida Elvisga burchli boʻlgan Sun Records uchun ham katta yutuq edi.
Presleyning chiqgan bu plastinkalariga oʻsha paytlar rock'n'roll deb emas, balki
countryning yangi talqini deb atalar edi. Hatto oʻsha paytlar Elvisning laqabi
«Hillbilly Cat» (Hillbilly — Countrydagi eski bir nom) edi.

1954-yilning yozida Presley, Moore va Black endi endi sahnaga chiqa boshladilar
(Afishalarda ularni birgalikda «Blue Moon Boys» deb nomlangan edilar). Oʻsha
yilning sentyabr oyida Neshvilda boʻlib oʻtgan mashhur «Grand Ole Opry»
radiokonsertidagi muvaffaqqiyatsizlikga qaramay, «Blue Moon Boys» konsert
ijrolaridagi yutuqlari ortib borayotgan edi. Ular koʻpincha Janubga, ayniqsa
Texasga gastrollarga borar edilar. Baʼzan ular bilan Sun Recordsning endi endi
porlayotgan yulduzlari Johnny Cash va Carl Perkins sahnaga chiqar edilar.
1954-yil oktyabr oyidan boshlab «Blue Moon Boys» «Louisiana Hayride»
radiokonsertlarining muntazam ishtirokchilari boʻldilar. Aynan oʻsha paytlar
Elvisning oʻziga xos xareografiyasi tashkil topa boshlagan.

Bu konsertlar va chiqarilayotgan yangi singllar tufayli Elvisni oʻsha regionda,
keyinchalik esa «Billboard» jurnali xit-paradida country kategoriyasi boʻyicha
«I Forgot To Remember To Forget» singli birinchi oʻringa chiqgandan keyin
mamlakat boʻylab mashhurligi orta boshladi.

Bu muvaffaqiyat oʻsha paytlar country musiqasi yulduzi Hank Snowga homiylik
qilgan polkovnik Tom Parkerning eʼtiborini jalb qildi. 1 yil kuzatuvdan soʻng
1955-yil avgust oyida Elvis bilan shartnoma imzolaydi. Parker Sun Records
imkoniyatlari cheklangan ekanligini bilar edi va shuning uchun yanada yirikroq
leybl qidirayotgan edi. Nihoyat 1955-yil 20 noyabrda RCA Records bilan shartnoma
imzolaydilar. (Shuningdek RCA Elvisning Sun Recordsdagi butun yozuvlar
katalogini 40 000 dollarga sotib oladilar, ulardan 5 000 dollari Elvisning
oʻziga tegishli edi.)

1956-yil Elvis uchun burulishli yil edi. U nafaqat milliy balki butun dunyoviy
mahshurlikka erishgan edi. Elvisning RCAdagi birinchi singli taʼsirli
«Heartbreak Hotel» blues janridagi qoʻshiq edi. Qoʻshiq Sun Recordsda yozilgan
qoʻshiqlarga umuman oʻhshamas edi. Shu sababli RCA xavotirda edi. Lekin
xavotirlari nooʻrin edi: singl 1-oʻrin oldi million ekzemplyardan koʻproq
tarqaldi. Undan keyin esa «Blue Suede Shoes» va «I Want You, I Need You, I Love
You» singllari, shuningdek birinchi uzoq chaladigan albom («Elvis Presley»)
chiqarildi. Ayna oʻsha paytlarda birinchi martta teleshoularda chiqishga
boshladi va amerikaliklarda shok yaratdi, hamda minglab amerikan oʻsmirlarining
sevgisiga sazovor boʻldi. Musiqa, harakatlar, oʻzini tutishi, kiyimi va
Elvisning yoshligi umuman boshqacha edi, country ijrochilaridan katta farq qilar
edi. Yoshlarning unga uygʻongan sevgisi bilan bir qatorda kattalarda unga
nisbatan salbiy qarashlar bor edi (ayniqsa 1956-yil iyul oyida Milton Berlening
shouidagi chiqishi katta yoshlilarda unga nisbatan negativ reaksiyaga sabab
boʻlgan). Uni imidjiga «isyonchi» nomini berishgan. Elvis esa hech qachon oʻzini
unday his qilmas edi.

1956-yilning yozida «Hound Dog / Donʼt Be Cruel» singli chiqariladi, kuzda esa
ikkinchi albom - «Elvis» chiqariladi. Singl ham albom ham chartlarda 1-oʻrinni
oladi. Plastinkalarni chet elda ham chiqartirgan Elvis umumjaxon mashhurlikni
qoʻlga kiritadi (ayniqsa Buyuk Britaniya va Germaniyada). Oʻsha paytlar Tom
Parker Elvisning yagona impresariosi edi.

Koʻp yillar oʻtgach Tom Parker AQSh ga 1920-yillarning ohirlarida Gollandiyadan
kelgan noqonuniy immigrant ekanligi oʻrtaga chiqdi. Uning haqiqiy nomi Andreas
Cornelis van Kuijk edi. 1948-yil polkovnik boʻlgan. Elvis hayot ekanligida bu
faktlar hali maʼlum emas edi.

Populyar musiqada erishgan yutuqlari unga Gollivudga yoʻl ochadi. Bundan
foydalanib Tom Parker 20th Century Fox va Paramount studiolari bilan
shartnomalar tuzadi. Elvis roʻl olgan birinchi film «Love Me Tender» filmi edi.
Filmning premyerasi 1956-yil 15 noyabrda boʻlib oʻtdi. Filmda Elvis ikkinchi
darajali roʻl oʻynaydi va atigi toʻrt ta qisqa qoʻshiq kuylaydi. Shunday
boʻlsada oʻsha hafta hamma faqat Elvis uchun kinoteatrlarga boradi. Elvisning
eng eski orzusi — aktyor boʻlish amalga oshadi. 1957-yil yana «Loving You» va
«Jailhouse Rock» kabi ikki film yana chiqadi. Ikki film ham oniy
muvaffaqiyatlarga erishadi.

Elvis oʻz idollari James Dean va Marlon Brando oʻynagan dramatik roʻllarni
qumsar edi. Lekin kinostudiolar unga u qoʻshiq ayta olishi uchun oson roʻllar
berar edilar. Shunday qilib u oʻz muhlislarini ishonchini oqlar edi. Elvisning
toʻrtinchi filmi — «King Creole» (1958) da oʻynagan roʻli uning eng artistik
roʻllaridan hisoblanadi. Avval bu roʻl James Dean uchun moʻljallangan edi.
Elvisning birinchi filmlarining musiqiy manbalari yuqori sifatli edi. Filmlar
bilan parallel «Too Much», «All Shook Up», «Donʼt», «A Big Hunk OʻLove» kabi
yangi singllar ham chiqarildi.

1958-yilning 24 martida Elvis 1956-yildan beri qoʻshiqchi qidirayotgan armiyaga
chaqiriladi. Bu xabar mamlakat yoshlarining qarshiliklariga sabab boʻladi:
armiya va prezidentga bu chaqiruvni bekor qilishlari haqida maktublar
yuvoriladi. Armiya uchun Elvisning chaqirilishi hizmat nufuzining ortishi va
yangi askarlarni diqqatini jalb qilish edi. 1958-yilning oxirida Elvisni Gʻarbiy
Germaniya, Fridbergga yuvoradilar. Bundan oldin Elvisni shaxsiy hayotida
tragediya roʻy bergan edi: 14 avgustda Memfisda onasi vafot qiladi.

Armiyada Elvis el qatori butun oddiy vazifalarni bajo keltiradi. Lekin boʻsh
vaqtlarini boshqa askarlardan farqli oʻlaroq oʻtkazdi: Yevropani kezdi, yangi
avtomobillar sotib qoldi (faqatgina 1958-yil iyunda studiyada yozildi). Presli
alohida kvartirada Amerikadan kelgan doʻstlari bilan yashar edi. Keyinchalik bu
doʻst va qarindoshlar guruhi matbuotda "Memfis mafiyasi" nomini oldi.
«Mafiya»ning aʼzolari kundan kunga koʻpayib borar edi. Ular doim Elvis bilan
edilar. Ular Elvis uchun qoʻriqchi, lakey, musiqachi va albatta doʻst kabi
vazifalarni bajarar edilar. Aynan ular Germaniyadagi bir kechada 14 yoshli
Prissilla Bulye bilan tanishtiradilar. Prissilla keyinchalik Elvisni hayotida
muhim oʻrin oladi.

1960-yil, 3 martda Elvis hizmatdan boʻshatiladi va Amerikaga qaytadi. Keyin
tezda studiyada yozish ishlari boshlatilib yuboriladi, Elvis 1958-yil iyundan
beri hech narsa yozmagan edi. Buning natijasida bir oydan keyin Elvisning eng
yahshi ishlaridan biri — «Elvis Is Back!» albomi chiqariladi. «O sole mio»,
«Sorrento», «La Paloma» kabi Yevropa qoʻshiqlarini inglizchada kuylaydi.
1960-yil davomida «Stuck On You», «It’s Now Or Never» («O sole mio») va «Are You
Lonesome Tonight?» kabi yangi singllar chiqaradi. Bu rok-n-roll emas edi.
Elvisning nafaqat musiqasidagi balki imidjidagi oʻzgarishlar yaqqol koʻzga
tashlanar edi. Uning ijodi nafaqat rok-n-roll muhlislari, balki butun populyar
musiqa tinglovchilari uchun edi. Bundan tashqari Tom Parker Preslining
faoliyatini yanada daromatliroq — kino sferasiga qaratadi. Konsertlar
toʻhtatilgan edi, lekin kinolar orqali Elvisni yilda bir necha marotaba butun
dunyoda millionlarcha inson koʻra olar edi.

Armiyadan soʻng birinchi olingan filmi, amerikalik tankistni Germaniyadagi
hizmati haqidagi «Askar blyuzi» filmi. Film 1960-yilning eng tijoriy
muvaffaqiyatli filmlaridan biri boʻladi. Film uchun yozilgan 12 qoʻshiq ham
shunday mashhurlik qozonadi. Filmning muvaffaqiyati Parkerni ham Preslini ham
toʻgʻri tanlov qilinganligiga ishontirdi. Filmning ketidan «Porlayotgan yulduz»
va «Wild In The Country» filmlari chiqdi. Kinostudiyalarning maqsadi Elvisga
oddiy badiiy kinoformat berish edi, shu sababli filmlarda deyarli qoʻshiqlar
yoʻq edi. Ammo bu filmlarni tijoriy muvaffaqiyatsizlik kutayotgan edi. Oʻshanda
musiqiy-komik janrga qaytish qarori olinadi va buning natijasida «Moviy Gavayi»
(1961) filmi olinadi. Bu filmning muvaffaqiyati qoʻshiqchining keyingi yoʻlini
belgilab berdi: u deyarli oddiy, gollivudcha boʻlmagan albomlar yozishni
toʻxtatdi: 1960-yildan 1968-yilgacha faqatgina 5 ta bunday albom chiqarildi
qolgan 20 tasi film uchun yozilgan qoʻshiqlardna iborat edi.

Film syujetlari filmda faqat 10-12 ta qoʻshiq kuylashga moslanib tuzilar edi.
Elvisga sportsmen, hindu, arab asiri, zamonaviy fotograf, tankist, kovboy,
bokschi kabi juda ekzotik rollar berildi. Filmlar atayin Elvis uchun yozilar
edi. Elvis bilan birga Gollivudning mashhur yulduzlari: Charles Bronson,
Ann-Margaret, Sinatra Nancy, Ursula Andress va hatto kichik epizodda chaqaloq
rolida Kurt Russel oʻynaydilar. Preslining filmlari butun oila uchun
moslashtirib olinar edi.

1963-yilning martida Presli pomestyesi — «Greyslend»ga Prissilla Bulyeni olib
keladilar. Prissilla bilan Elvis Germaniyadan kelgandan soʻng aloqani davom
ettirgan edi. Uning ota-onasi va Preslining kelishib olganliklariga koʻra har
kuni Katolik maktabiga borish sharti bilan Prissilaga Greyslendda yashashga
ruhsat beriladi. Preslining butun vaqti Gollivudda filmlarda suratga olinish va
«memfis mafiyasi» bilan oʻtirishlar oʻtkazish bilan oʻtar edi. 1966-yilda
polkovnik va Prissillaning ota-onasining majburlovlari ostida Elvis unga
turmushga chiqishni taklif qilishga majbur boʻladi. Toʻy 1967-yil 1 mayda boʻlib
oʻtadi. Boshida Elvisga oila hayoti yoqadi, lekin 1968-yil fevral oyida qizi —
Liza-Marining tugʻilishidan keyin Elvis oilasidan uzoqlasha boshlaydi va eski
hayot tarziga qaytadi.

1960-yillarda bitlomaniya amerika hayotiga ham kirib kelgan edi. 1964-yil
Beatlesning amerikaga birinchi tashrifida Presley jonli efirda telegramma bilan
ularni salomlaydi. Oʻshandan keyin liverpultoʻrtligi va ularning yoshlik idolini
uchrashtirishga urinishlar boshlandi. Ohiri 1965-yil 27 avgustda Kaliforniyada,
Preslining uyida uchrashuv boʻlib oʻtadi. Bu uchrashuv yashirin tarzda
oʻtqaziladi: hech qanday fotografiyalar, press-relizlarga ruxsat boʻlmaydi.
Musiqachilar sovgʻalarini almashadilar va 1 soatdan keyin gitaralarida
oʻynaydilar.

Presli bilan uchrashuv Bitlzda chuqur taassurotlar qoldiradi. Elvisda esa
aralash hislar boʻladi. Chunki uning musiqasining mashhurlikdan chiqishiga aynan
Bitlz sababchi boʻladi.

1967-yilda suratga olinishda davom etayotgan filmlar Elvisga malol kelayotgan
edi. Yilda 3 ta film olinayotgan edi. Shartnomalarda qutilish ham oson emas edi.
Muammo faqatgina shartnomalarda emas edi. U vaqtga kelib rok musiqasi juda
oʻzgargan edi. Oʻnlarcha britan guruhlari qoʻshiqlarini oʻzlari yozar va kuylar
edilar. Elvisga ularni orasida joy yoʻq edi. Ohirgi martta 1967-yilda uning
qoʻshiqlari hit-paradda 1-oʻrinni olgan edi. Kino-qoʻshiqlardan farqli va
ulardan yahshiroq nimadur shart edi Elvisga. 1967-yilning boshi va 1968-yilning
ohirlarida Elvis kantri tarzida singllar yozishni boshlaydi: «Guitar Man»
(1967), «U. S. Male» (1968). Lekin faoliyatidagi asl burilish 1968-yilning
yozida boshlanadi.

1968-yilda Tom Parkerning aqliga Elvisni televideniyega opchiqish fikri keladi.
Loyiha qoʻshiqchi bilan rojdestvo kechasi sifatida tanitildi. Ammo Parkerning bu
loyihasi amalga oshmadi. NBC prodyuseri Stiv Binder Elvisda shunchaki «White
Christmas» qoʻshigʻini ijro etishdan koʻra radikalroq va yanada qiziqroq narsa
qilish hohishini his qildi. Natijada oʻrtaga bir qancha boʻlimdan iborat
qiziqarli shou chiqdi: Jam sessionlar. Jam sessionda tomoshabinlar qarshisida
jonli ijro hayajoni Elvisni musiqiy ildizlariga: Blues va Rock’n rollga
qaytardi. Suratga olish 1968 -yil 27-30 iyunda boʻlib oʻtti. Qora charmdan
rock’n roll qiroli imidji uchun mos kiyingan Elvis, «Heartbreak Hotel», «Blue
Suede Shoes», «All Shook Up» kabi eski hitlari va «Guitar Man», «Big Boss Man»,
«Memories» va yana bir qancha yangi qoʻshiqlardan ijro qiladi. Shouning apofeozi
«If I Can Dream» qoʻshigʻi boʻladi. Shou 1968-yil 3 dekabr kuni NBC kanalida
namoyish qilinadi. Shou kritiklar tarafidan maqtovlar oladi. Shou Elvisga
musiqaga boʻlgan qiziqishini qaytaradi. Elvis filmlarda suratga tushishga davom
etti, lekin ularda qoʻshiq aytishni yigʻishtirib qoʻyadi. Elvisning ohirgi filmi
«Change of Habit» (1969) filmi boʻladi. 1969-yil Elvis butunlay Gollivuddan
«Graceland» ga qaytadi.

NBCdagi teleshou Elvisga yangi musiqiy format qidirishda oʻziga ishonch olib
keldi. 1969-yilning qishini Memfisdagi «American Studios»da prodyuser Chips
Moman bilan oʻtqazadi. Bu mehnatning natijasida bir yilning oʻzida ikki ta albom
chiqariladi: «From Elvis In Memphis» va «Back In Memphis». Qoʻshiqchining
faoliyatida bu ikki albom eng yaxshilardan biri hisoblanadi. Yahshi sifat esa
yangi singllarning muvaffaqiyatlari bilan isbotlangan edi («In The Ghetto»,
«Suspicious Minds» va «Donʼt Cry Daddy»).



https://uz.wikipedia.org/wiki/Dzudo

Dzyudo (yaponcha dzyu — yumshoq, do — yoʻl) — sport yakkakurashi. D.ga
Yaponiyada prof. Dzigoro Kano (1860—1938) 1882 y.da asos solgan. U yaponlarning
jiu-jitsu yakkakurashidan inson salomatligiga ziyon yetkazmaydigan usullarini
olib, D.ni jismoniy barkamollikka yetaklaydigan sport turi sifa-tida
shakllantirdi. D.chilar kimano (oq kalta kamzul va cholvor) kiyib, yalant oyokda
tatami (gilam) ustida bellashadilar. Asosan 7 vazn toifasida (erkaklarda 60, 66,
73, 81, 90, 100, 100+, ayollarda 48, 52, 57, 63, 70, 78, 78 + kg) musobaqa
uyushtiriladi, kurash erkaklarda 5 min., ayollarda 4 min. da-vom etadi. Tik
turib kurashilganda raqiblar (chalish, siltab tashlash, yel-kadan oshirib otish
va h.k.) usullar qoʻllab bir-birlarini tatamiga yiqitib baho olishga harakat
qiladilar. Yotib kurashilganda qoʻl-oyoqlarni qayirish, ogʻritish va boʻgʻish
usullarini qoʻllab, raqibining yelkasini tatamiga 30 sek. davomida bosib turib
yengishga (yengilganini tan olishga majbur etishga) ruxsat etiladi. Usullar
bajarilishiga qarab, kurashchilarga "koko", "yuko", "vazari" va "ippon" baxrlari
beriladi ("ippon" — sof gʻalaba, 2 ta "vazari" — gʻalaba, "yuko" va "koko"
baxrlari sanab borilib, yakunda ino-batga olinadi).

Oʻzbekistonda D. bilan 20-a.ning 80-y.laridan shugʻullaniladi. D.ning ayrim
jihatlari oʻzbek kurashiga oʻxshash boʻlgani uchun tez ommalashdi. D.
chilarimiz, ayniqsa, mustaqillik yillarida yuqori natijalarga erishdi, ular
nufuzli musobakalarda 30 dan ziyod medal b-n takdirlanishdi. Jumladan, Armen
Bagdasarov olimpiada (1996) va Osiyo oʻyinlarida (1998) — kumush, Farhod
Toʻrayev jahon chempionatida (1999) — kumush va "A" toifasidagi musobaqalarda
(1998, 2001) — 2 ta oltin, Egamnazar Akbarov jahon universiadasida (2001) —
oltin, "A" toifasidagi musobaqalarda Kamol Murodov (1998) va Vladimir Shturbabin
(1999) — oltin, Suzanna Ahmedova Osiyo chempionatida (1999) — bronza medallarini
qoʻlga kiritishgan.

Dzyudo(yaponcha:柔道)- soʻzma-soʻz tarjima qilinganda „Yengil yoʻl“ maʼnosini
anglatadi. Sharq yakka kurashlari orasida mashhur boʻlgan bu sport turi vatani
Yaponiya boʻlib XIX asr boshlarida 嘉納 治五郎 tomonidan dzyudo qonun qoidalari
yaratilgan.

Olimpiada oʻyinlari dasturiga 1964-yili kiritilgan ushbu sport turi,
Oʻzbekistonda ham ommaviy sport turlaridan biri hisoblanib, mustaqil Oʻzbekiston
tarixida Olimpiada oʻyinlarida qoʻlga kiritilgan 21 ta medaldan 4 tasi
dzyudochilar hissasiga toʻgʻri keladi.



https://uz.wikipedia.org/wiki/Drezden

Drezden — Germaniyaning Saksoniya o'lkasidagi shahar. Drezden so'zining ma'nosi
eski sorbcha "Drježdźany" so'zidan olingan bo'lib, "botqoqlik aholisi" ma'nosini
bildiradi. Elba daryosi boʻyida joylashgan. Saksoniya yerining maʼmuriy markazi.
Aholisi 535,810 kishi (2013).Drezden aholi soni bo'yicha Germaniyaning o'n
ikkinchi katta shahri. Mamlakatning yirik sanoat va madaniyat markazlaridan
biri. Daryo porti, t. y. va avtomobil yoʻllari tuguni. Xalqaro aeroport bor.
Mashinasozlik, ayniqsa elektrotexnika va radioelektronika, priborsozlik, optika
buyumlari i. ch. va anik, mashinasozlik (rentgen va kino apparaturalari) sanoati
rivojlangan.Drezdenda Volkswagen AG tomonidan oliy toifadagi VW Phaeton
mashinalari ishlab chiqariladi. Shuningdek shahar Airbus A380 samolyoti qismlari
ishlab chiqarishda faol ishtirok etadi.Shaharda o'z faoliyatini boshlagan
mashhur kompaniyalardan biri bu Dresdner Bank AG hisoblanadi. Dresdner Bank
17.11.1872 yili aynan Drezden shahrida tuzilgan. Mazkur bank hozirda
Germaniyaning uchinchi eng katta banki hisoblanadi. Qadimdan chinni va shisha
buyumlar ishlab chiqariladi. Tikuvchilik, trikotaj, poyabzal,
kimyofarmatsevtika, poligrafiya, mebel va oziq-ovqat (ayniqsa, tamaki va
shokolad) korxonalari bor.



https://uz.wikipedia.org/wiki/Don_ekinlari

Don ekinlari, donli ekinlar — don uchun ekiladigan ent muhim qishloq xoʻjaligi
ekinlari guruhi; Don ekinlari doni insonning asosiy oziq-ovqat mahsuloti;
sanoatning koʻpgina tarmoklari uchun xom ashyo, shuningdek, chorva mollari uchun
yem. Donining tarkibi va mahsuloti isteʼmol qilinishi jihatdan gʻalladoshlarga
mansub gʻalla ekinlari (bugʻdoy, javdar, arpa, iyuli, suli, makkajoʻxori,
joʻxori va boshqalar), shu jumladan yormabop ekinlar (tariq, joʻxori va marjumak
va boshqalar), dukkakdoshlarga mansub dukkakli don ekinlari (loviya, noʻxat,
soya, vika va boshqalar) boʻlinadi. Don ekinlari ichida gʻalla ekinlari yetakchi
rol oʻynaydi. Botanik shakli xilma-xilligiga karamay, ular kupgina umumiy
morfologik xususiyatlarga ega. Poyasi — havol poxolpoya (bugʻdoy, sholi, suli)
yoki yumshoq toʻqimalar bilan toʻlgan (makkajoʻxori, joʻxori). Bargi qin hamda
tasmasimon shakldagi barg plastinkasidan iborat. Qinning barg plastinkasi bilan
tutash joyida ingichka tilcha boʻlib, u poxolpoya bilan tutashgan boʻladi.
Tilchaning har ikkala tomonida quloqchalar joylashadi, ammo ayrim gʻalla
ekinlari (suli, sholi) da quloqchalar boʻlmaydi. Toʻpguli boshoq (bugʻdoy,
javdar, arpa) yoki roʻvak (suli, tariq, sholi, joʻxori). Gʻalla ekinlari
toʻpguli bir qancha boshoqlardan tashkil topadi, ular boshoq doʻngchalarida yoki
roʻvakning markaziy va yon shoxchalarida joylashadi. Gullari ikki jinsli,
makkajoʻxorida ayrim jinsli. Mevasi doncha. Gʻalla ekinlari doni tarkibida
uglevodlar (quruq moddaga nisbatan 60—80%), oqsil (quruq moddaga nisbatan
7—20%), fermentlar, vitaminlar V,, RR va provitamin A kup. Vegetatsiya davriga
qarab Don ekinlari kuzgi hamda bahorgi (ertagi va kechki) ga boʻlinadi.



https://uz.wikipedia.org/wiki/Dezoksiribonuklein_kislota

Dezoksiribonuklein kislota (DNK) — nuklein kislotalarining bir turi. Tarkibida
dezoksiriboza, azot asoslaridan adenin (A), guanin (G), sitozin (S) va timin (T)
hamda fosfat kislota boʻladi. Barcha tirik organ izmlar hujayrasida uchraydi va
koʻpchilik viruslar tarkibiga kiradi. Tirik organizmlarda irsiy belgilarni
saklash va nasldan-naslga oʻtkazish vazifasini bajaradi. DNK ning nukleotidli
tarkibi, yaʼni uning birlamchi strukturasi har bir organizm uchun oʻziga xos va
qatʼiy individual boʻlib, biologik informatsiyaning kod shaklda (q. Genetik kod)
yozilishidir. DNK ning genetik ahamiyatini dastlab O. Everi shogirdlari bilan
birga aniklagan (1944, AQSH). DNK tarkibidagi nukleotidlarning oʻzaro munosabati
maʼlum qonuniyatlarga boʻysunadi. Bu qonuniyatlar E. Chargaff (AQSH) tomonidan
aniklangan (1950). Bu kridaga asosan DNK dagi purin asoslarining yigʻindisi
pirimidin asoslarining yigʻindisiga teng boʻlib, bunda A ning miqdori T
miqdoriga va G ning miqdori S miqdoriga teng . Mazkur qoidalarga asoslanib D.
Uotson va F. Krik DNK ning strukturaviy modelini kashf etishdi (1953). Bu
modelga koʻra, DNK molekulasi qoʻsh spiral hosil qiluvchi ikkita polinukleotid
zanjirdan tashkil topgan va har ik-kala zanjir bir umumiy oʻqqa ega. Zan-jirning
bir oʻrami orasidagi masofa 34 A ga teng va 10 ta nukleotid krldi-gʻidan tashkil
topgan (V-shakl). Polinukleotid zanjirlarning pentozafosfat guruhlari
spi-ralning tashqi to-monida, azot asoslari esa ichki tomonida joylashgan.
Polinukleotid zan-jirlar bir-biriga nisbatan teskari yoʻnalgandir. DNK ning bir
zanjiridagi nukleotidlarning ketma-ketligi, ikkinchi zanjirdagi nukleotidlarning
ketma-ketligini taʼminlaydi yoki ular komplementar (toʻldiruvchi) hisoblanadi.
Komshtementarlik nuklein kislotalarning strukturaviy va funksional tuzilishida
universal prinsip hisoblanadi. Koʻpchilik tabiiy DNK molekulalari qoʻsh zanjirli
va toʻgʻri chiziqli holda uchrasada, birok, ular juda katta mol. m.ga ega
boʻlgan molekulani kichik xdmda joylash uchun buklangan, halqa, superspiral va
boshqa shakllarni olishi mumkin. Ayrim viruslar DNK si bir zanjirli boʻladi.
Prokariotlar hujayrasida DNK bitta xromosomada mujassamlashgan boʻlib, mol. m.si
10’ dan ortiq va uz. taxminan 1 mm ga teng . Eukariotlar hujayrasidagi DNK
asosan yadroda de-zoksinukleoprotein (DNP) shaklda boʻlib, xromosoma yoki
xromatinning asosiy tarkibiy qismi hisoblanadi. Yadrodan tashqari DNK
mitoxondriy va xloroplast tarkibida ham uchraydi. Abdukarim Zikiryoyev.



https://uz.wikipedia.org/wiki/Chig%CA%BBatoy_tili

Chig‘atoy tili, yoki chig‘atoy turkiy (chigʻ. جغتای — jaĝatāy yoki ترکی — Turkī;
oʻzb. ﭼﯩﻐﻪتاي, chig‘atoy tili, чиғатой тили; uygʻ. چاغاتاي تىلى/чағатай тили) —
XV—XVI asrlarning 2-yarmida Movarounnahrning temuriylar qaramogʻidagi oʻlkalarda
klassik til sifatida koʻproq rasmiylashuv va bir xillikka erishgan oʻrta asrlar
oʻrta osiyo-turkiy yozma-adabiy tilidir.

Arab-forsiy lugʻat boyligini va turk lahjalarining qarluq, qipchoq va oʻgʻuz
guruhlari vakillari bilan yaqin yashaganligi va ular orasida faol aloqalari
bilan oʻzaro bogʻlangan boshqa sheva shakllarini oʻz ichiga qamrab olib,
shevalar usti tiliga aylandi.

Hozirgi oʻzbek va uygʻur tillari chigʻatoy tilining toʻgʻridan-toʻgʻri
davomchilari hisoblanadi, shu sababli uni baʼzan qadimgi oʻzbek tili yoki
qadimgi uygʻur tili deb nomlaydilar.

Turkologlar orasida chigʻatoy tilini izohlashda va uning davriy chegaralarini
aniqlashda bir xillik yoʻq, lekin shuni hisobga olish qabul qilinganki, XIII—XIV
asrlardan boshlab va XX asr boshlanishigacha u tilda Oʻrta Osiyoda yozganlar.
O'rta Osiyoda millatlararo muloqot tili boʻlgan.

Turkiy tilli qrimchaqlar XIX asr oxirigacha oʻz tilini „chigʻatoy“ deb
nomlaganlar. Hozirgi kunda Afg'onistonda baʼzan turkman tilining tekin shevasini
chigʻatoy tili deb ataydilar.

Turkshunoslar orasida chigʻatoy tilini izohlashda va uning davriy chegaralarini
aniqlashda bir xillik yoʻq, lekin shuni hisobga olish qabul qilinganki, XIII—XIV
asrlardan boshlab va XX asr boshlanishigacha u tilda Oʻrta Osiyoda yozganlar.
Oʻrta Osiyoda millatlararo muloqot tili boʻlgan.

XV asr oxirlarida chigʻatoy tilida qadimiy uygʻur qoraxoniylar adabiyoti
anʼanalaridan uzoqlashuvi va hozirgi oʻzbeklarning ajdodlari xalq tiliga
yaqinlashuvi kuzatiladi. Bu davrda adabiy til grammatikasi tizimida hozirgi
oʻzbek tiliga oʻtish chegaralari belgilab olindi.

Chigʻatoy tili qoraxoniy tilining avlodi hisoblanadi, lekin, shuningdek, oʻz
ichiga samarqand (hozirgi oʻzbek tili) va andijon (hozirgi uygʻur tili)
shevalari elementlarini ham qamrab olgan, qadimgi uygʻur tilining merosi oldingi
chigʻatoy asarlari yozilgan uygʻur grafikasi hisoblanadi.



https://uz.wikipedia.org/wiki/Carl_Linnaeus

Carl Linnaeus (shved tilidagi asl ismi Carl Nilsson Linnæus, 23-may, 1707 –
10-yanvar, 1778) — binominal nomenklaturaga asos solgan shved botanigi, zoologi
va shifokori boʻlgan. U zamonaviy taksonomiya va ekologiyaning otasi deb
ataladi. Uning ishlarining asosiy qismi lotin tilida yozilgan boʻlib, lotinchada
uning ismi Carolus Linnæus deya, 1761-yildan soʻng Carolus a Linné deb yozilgan.

LINNEY (Linne, Linnaeus) Karl (1707.23.5, Rosxult - 1778.10.1, Upsala) — shved
tabiatshunosi. Shvetsiya FA akad. va uning birinchi prezidenta (1739 yildan),
Parij FA akad. (1762 yildan). Lund va Upsala un-tlarida oʻqigan, Upsala unti
prof. (1741 yildan). Oʻsimlik va hayvonlarning zamonaviy sistematikasiga asos
solgan, binar nomenklaturani fanga kiritgan. L. turni ikki nom, yaʼni tur va
urugʻ (turkum) nomi bilan atashni taklif etgan; sinf, turkum (tartib), urugʻ
(turkum), tur va variatsiya tushun-chalarini anikdab bergan. L. 1500 oʻsimlik
turlarini tavsiflab berdi. Oʻsimliklarni 24 sinf, hayvonlarni 6 sinf (sut
emizuvchilar, qushlar, amfibiyalar, baliklar, chuvalchanglar va hasharotlar)ga
ajratadi. Amfibiyalarga suvda va quruqlikda yashovchilar hamda sudralib
yuruvchilarni kiritadi. Odamni hayvonlar sistemasi (sut emizuvchilar sinfi,
primatlar turkumi)ga kiritish oʻsha davrda hukmron boʻlgan dunyoqarashlarga zid
edi. L. sistemasi kup xususiyatlarga kura, sunʼiy bulsa ham oʻz davrida katta
ijobiy ahamiyat kasb etdi. U 10000 dan ortiq usimlik, 4200 dan ortiq hayvon
turlarini tavsiflab berdi. L. tibbiyot, oʻsimliklarning iqlimga moslanishk va
boshqa masalalarga bagʻishlangan bir qancha asarlar yaratdi. Upsala shahrida
Gʻarbiy Yevropada eng yaxshi hisoblangan botanika bogini tashkil etdi.



https://uz.wikipedia.org/wiki/Brom

Brom (lot. Bromum, yun. bromos), Br — Mendeleyev davriy sistemasining VII guruhi
kimyoviy elementi, galogenlardan biri; tartib rakami 35, atom massasi 79,904;
odatdagi sharoitda yoqimsiz hidli, qizgʻishqoʻngʻir suyuqlik. Suyuqlanish
temperaturasi — 7,25°, qaynash temperaturasi 59,2°. Fransuz kimyogari Brom Brom
Balar 1826 yilda Oʻrta dengiz tuz konlarining shoʻr suvini oʻrganayotganda
Bromni kashf etgan. Tabiiy Brom ikkita barqaror izotop: 79Vg (50,54%) va 81Vg
(49,46%) dan iborat. Bromning sunʼiy yoʻl bilan olingan radioaktiv izotoplaridan
80Vg diqkdtga sazovor. Brom Brom Kurchatov shu izotop misolida yadro izomeriyasi
hodisasini kashf etgan. Yer poʻstidagi miqdori (ogʻ. boʻyicha 1,610"%) 10151016
t atrofida boʻlib, doimo xlor bilan birga uchraydi. Bromli tuzlar (NaBr, KBr,
MgBr2) xlorid tuzlarida (osh tuzida Vg miqdori 0,03% gacha, kaliyli tuzlar
silvin va karnallitda 0,3% gacha), dengiz suvida (0,065%), shoʻr koʻllarda (0,2%
gacha) boʻladi. Suyuq Bromning zichligi 3,10 g/sm³ (20°). Suvda oz (100 g suvda
3,58 g), organik erituvchilarda yaxshi eriydi. Brom qattiq, suyuq va gaz holatda
2 atomli molekuladan iborat molekula holida boʻladi. 800° atrofida atomlarga
dissotsiatsiyalana boshlaydi. Dissotsiatsiya yorugʻlik taʼsirida ham kuzatiladi.
Kimyoviy jihatdan Brom faol boʻlib, reaksiyaga kirishish faolligi jihatidan xlor
bilan yod oʻrtasida turadi. Oltingugurt, selen, tellur, fosfor, margimush va
surmalar bilan birikkanda koʻp issiqlik ajraladi, goho alanga hosil boʻladi.
Brom kaliy va alyuminiy bilan tez birikadi. Kislorod, azot va uglerod bilan
reaksiyaga kirishmaydi. Brom kuchli oksidlovchi. Brom suvda eriganda bromid
kislota (NVg) va beqaror boʻlgan gipobromit kislota (NVgO) hosil boʻladi.
Bromning suvdagi eritmasi brom suvi deb ataladi.

Brom dengiz suvlari, koʻlmak va yer osti shoʻr suvlaridan hamda kaliy sanoati
chiqindilaridan olinadi. 1 m³ havoda 1 mg Brom boʻlsa, kishi yoʻtalib, burni
qonaydi, boshi ogʻriydi va boshqa kasalliklarga duchor boʻladi. Konsentratsiya
yuqori boʻlsa, kishi boʻgʻilib qoladi, bronxlari yalligʻlanadi, baʼzan oʻlimga
olib boradi. Brom bromli tuzlar olishda benzinning detonatsion pishiqligini
oshirishda ishlatiluvchi etil bromid hamda dibrometan sintezida koʻllaniladi.
Brom birikmalari fotografiyada, boʻyoqlar sanoatida, insektitsidlar olishda, oʻt
oʻchirishda, tibbiyotda hamda kimyoviy analizlarda ishlatiladi.



https://uz.wikipedia.org/wiki/Bosmachilik

Bosmachilik — Turkistonda sovet hokimiyati va bosqinchi qizil armiyaga qarshi
olib borilgan qurolli harakatga shoʻro hukumati davrida berilgan rasmiy nom.
"Bosmachi" soʻzi aslida turkiy "bosmoq" (hujum qilmoq) feʼlidan yasalgan. Xalq
oʻrtasida "bosmachi" deb harbiy birlikka aloqasi boʻlmagan jinoyatchi unsurlar,
oʻgʻri va bezorilar tushunilgan. Shuningdek birovlarning yurtini bosib olgan
bosqinchilarni ham "bosmachilar" deyish mantiqan toʻgʻri keladi. 1918 yilning
boshidan 1919 yil oʻrtalarigacha boʻlgan arxiv hujjatlarida "bosmachi" soʻzi
uchramasdan, uning oʻrniga "qaroqchi", "bosqinchi" iboralari qoʻllanilgan. 1919
yilning oʻrtalaridan boshlab avval vaqtli matbuotda, soʻngra rasmiy hujjatlarda
"bosmachi" va "bosmachilik" iboralari keng ishlatilgan. Bu iboralar milliy
ozodlik harakatining mohiyatini soxtalashtirish, ajdodlarimizning sovet rejimi
va bolsheviklar hukmronligi hamda qizil armiyaning bosqinchilik siyosatiga
qarshi olib borgan qurolli kurashlarini niqoblash uchun buyuk davlat
shovinistlari tomonidan oʻylab topilgan hamda "banditlik", "qaroqchilik" degan
soʻzlar bilan asossiz ravishda bir qatorga qoʻiilgan (yana q. Istitslolchilik
harakati).

1979—89 yillarda SSSRning Afgʻonistondagi intervensiyasiga qarshi afgʻon
xalqining olib borgan ozodlik kurashi qatnashchilarini ham dastlab sovet
matbuoti "bosmachilar" deb nomladi. Keyinchalik oʻz vatanining mustaqilligi
uchun kurashgan afgʻon mujohidlari "dushmanlar" deb ataldi.



https://uz.wikipedia.org/wiki/Avtobus

Avtobus 8 kishidan ko‘p joyga ega va yo‘lovchi tashish uchun mo‘ljallangan
avtomobildir. Avtobusda odatda yo‘lovchilardan tashqari haydovchi va chiptachi
ham bo‘ladi (lekin ba’zi avtobuslarda chiptani komposterdan olish mumkin;
serqatnov yo‘lda haydovchisiz harakatlana oladigan transport vositalari ustida
ham ish ketmoqda).

Avtobus (avto (mobil) va lot. (omni) dus — hamma uchun) — 9 va undan ortiq
o‘rinli yo‘lovchilar tashiydigan avtomobil. Vazifasiga ko‘ra, shahar A.lari,
shaharlararo A.lar, shahar atro-fi A. lari va maxsus A. larga bo‘linadi. Shahar
A.lari aholi yashaydigan punkt-larda, shaharlararo A.lar aholi yashay-digan
punktlar orasida yo‘lovchilarni tashiydi. Maxsus A.lar sayyoxlar, dam
oluvchilar, samolyotga chiquvchilar, ay-rim idoralar va boshqa uchun
mo‘ljallangan. Shaharlararo A.da yukxona bo‘ladi va o‘rindiqlari uxlab ketish
uchun mos-lashtiriladi. A.lar ikki qavatli qilib ham ishlanadi. A.lar qishda
isitiladi, yezda esa shamollatib turiladi. A.lar 110 km/soat gacha tezlik bilan
yura ola-di. A.ning o‘lchami (uzunligi) 5 m dan ( mikroavtobuslar) 24 m gacha
(qo‘sh A.lar). O‘zbekistonda avtobus ishlab chiqarish istiqlol yillaridagina
yo‘lga qo‘yildi.1999 y.dan Samarqand shahridagi "Sam-KochAvto" qo‘shma
korxonasida shaharlararo qatnashga mo‘ljallangan M 23.9 (23 o‘rindikli;
dvigatelining quvvati 65 kVt, maksimal tezligi 95 km/soat) va M 29 (29
o‘rindiqli; dvigateli-ning quvvati 84,6 kVt, maksimal tezligi 105 km/soat)
rusumli, shuningdek shahar ichida qatnashga mo‘ljallangan M 24.9 (23 o‘rindiqli,
dvigatelining quvvati 65 kVt, maksimal tezligi 95 km/soat) ru-sumli A. ishlab
chiqariladi. Yana q. Avto-mobil, Avtomobil sanoati.

Avtobus atamasi avtomobil hamda lotincha omnibus - "har yerda" so‘zlaridan
qisqartmadir.



https://uz.wikipedia.org/wiki/Avliyo_Valentin_kuni

Avliyo Valentin kuni, Valentin kuni, Avliyo Valentin bayrami yoki Sevishganlar
kuni har yili 14-fevralda nishonlanadi. Avliyo Valentin kuni juda koʻp
mamlakatda nishonlanadi, ammo deyarli barchasida bu kun ish kunidir.

Avliyo Valentin kuni bir yoki bir necha „Valentinus“ ismli xristian
ziyolilarining liturgik nishonlanishidan kelib chiqqan. Avliyo Valentin bilan
bogʻliq eng mashhur martirologga koʻra, Valentin oila qurish taʼqiqlangan
askarlarga toʻylar oʻtkazgani uchun qamalgan. Yana uni Rim Impersiyasida
qiynoqlarga duchor qilingan xristianlarga yordam berishda ayblashgan.
Qamoqdaligida Valentin qamoqxona boshchisi Asteriusning qizini davolagan
deyiladi. Afsonaga koʻra qatl qilinishidan avval Valentin qizga „Sening
Valentiningdan“ deb xayrlashuv xatini yozgan. Bugungi kunda Avliyo Valentin kuni
Ingliz uyushmasida va Luteran cherkovida rasmiy ziyofat kunidir. Pravoslavlar
ham Avliyo Valentin kunini nishonlaydi, ammo 6-iyulda va 30-iyunda. 6-iyul
Rimlik Avliyo Valentin sharofatiga, 30-iyun boʻlsa Hieromartyr Valentin
yepiskopi sharofatiga nishonlanadi.

Bu kun birinchi marta romantik sevgi bilan Geoffrey Chaucer yashagan oʻrta
asrlarda bogʻlangan. Bu paytda ritsarlik madaniyati juda keng tarqalgan boʻlgan.
15-asrga kelib sevishganlar bir-birlariga boʻlgan muhabbatlarini gul sovgʻa
qilib, shirinliklar berib, va „valentinlar“ deb nomlangan otkritkalar yuborib
izhor qila boshlashgan. Bugungi kunda ishlatiladigan Avliyo Valentin kuni
ramzlariga yurak rasmi, kaptarlar va qanotli sevgi farishtasi kiradi. 19-asrdan
boshlab qoʻlda tayyorlangan valentinlar oʻrnini ishlab chiqarilgan otkritkalar
eggallab kelyapti.



https://uz.wikipedia.org/wiki/Asinxron_elektr_dvigatel

Asinxron elektr dvigatel — dvigatel rejimida ishlaydigan asinxron mashina;
elektr energiyasini mexanik energiyaga aylantirib beradi. Ish tarzi stator
chulgʻamlari boʻylab uch fazali oʻzgaruvchan tok oʻtganda vujudga keladigan
aylanuvchi magnit maydonining stator maydoni rotor chulgʻamlarida hosil
qiladigan tok bilan oʻzaro taʼsiriga asoslangan. Rotorning aylanish tezligi
asosan quyidagi for60/71-S_muladan aniqlanadi: p = —~— , bunda:f— taʼminlovchi
tok chastotasi; r — mashina qutblari soni; s— sirpanish, yaʼni rotor nisbiy
tezligining statorning aylanuvchi magnit maydoniga nisbatan orqada qolishini
koʻrsatuvchi son. Aylanish tezligini tok chastotasi, qutblar soni va sirpanishga
taʼsir etib oʻzgartirish mumkin. Tok chastotasini oʻzgartirish energiya
iyerofini cheklagan holda tezlikni ravon oʻzgartirishga imkon beradi. Shuning
uchun chastota boʻyicha boshqariluvchi Asinxron elektr dvigatelni yaratish
asosiy muammolardan biriga aylangan. Asinxron elektr dvigatel elektr
yuritmalarda asosiy dvigatel sifatida ishlatiladi. Quvvati bir necha Vt dan
oʻnlab MVt gacha boʻladi. Asinxron dvigatellar "Arago-Lens diski" xodisasi
asosida ishlaydi..



https://uz.wikipedia.org/wiki/Ashxobod

Ashxobod (turkmancha Aşgabat; arab.— oshiq va fors— obod; 1919-yilgacha Asxobod,
1927-yilgacha Poltorask) — shahar, Turkmaniston poytaxti (1924-yil okt.dan).
Kopetdogʻ tizmasining shim. etaklarida, Axal vohasida. Xalqaro temir yoʻl
oʻtgan. Havo yoʻllari xalqaro ahamiyatga ega. Ashxobod yaqinidan Qoraqum kanali
oʻtadi. Aholisi 712 000 kishi (2001). Turkmaniston aholisining 12,7 % shu
shaharda istiqomat qilishadi.

Ashxobod oʻrnida qadimda karvon yoʻli ustida joylashgan manzilgohlar boʻlgan.
Ashxobod 1881-yil qadimgi Asxobod qishlogʻi oʻrnida Rossiya mustamlakachi
qoʻshinlarining harbiy istehkomi sifatida vujudga kelgan. Keyinroq Zakaspiy
viloyatining maʼmuriy markazi. Ashxobodning vujudga kelishida uning muhim karvon
yoʻllari ustida joylashganligi katta rol oʻynagan. 1885-yil Asxobod — Kaspiy va
1899-yil Asxobod — Toshkent temir yoʻl liniyalarining qurilishi Ashxobodda
sanoatning rivojlanishiga olib keldi. 1917-yil dekabr da Ashxobodda hokimiyatni
bolsheviklar egallab, shoʻrolar hokimiyatini oʻrnatdi. 1918-yil 17-iyunda
bolsheviklar rejimiga qarshi koʻtarilgan qoʻzgʻolon shoʻrolar tomonidan
shafqatsiz bostirildi. 1918-yil I —12 iyulda Ashxobodda hokimiyat eserlar (oq
gvardiyachilar) qoʻliga oʻtdi. 1919 yil 9 iyulda shaharni yana bolsheviklar
egallab oldi. 1924-yil gacha Ashxobod Turkiston ASSR-ning viloyat markazi.
1924-yil 27-okt.dan Turkmaniston poytaxti va 1927-yildan Ashxobod nomini oldi.
1948-yilgi Ashxobod zilzilasida shahar butunlay vayron boʻldi.

Ashxobod— yirik sanoat, maʼmuriy va madaniyat markazi. Yetakchi sanoat
tarmoqlari — mashinasozlik va metallsozlik. Shuningdek kimyo-farmasevtika, oyna,
engil (ip-gazlama, ipak, poyabzal, gilam toʻqish va boshqalar), oziq-ovqat
(goʻsht, vino, un, tamaki) sanoati rivojlangan. Matbuot uyi, kinofabrika bor.

Ashxobod — muhim madaniyat markazi. Turkmaniston Fanlar Akademiyasi, 8 oliy
oʻquv yurti (shu jumladan Turkmaniston universiteti), 4 teatr (shu jumladan,
Turkmaniston opera va balet teatri), tasviriy sanʼat muzeyi, tarix muzeyi,
tarix-oʻlkashunoslik muzeyi (1881-yilda asos solingan), „Niso“ tarix-madaniyat
qoʻriqxonasi mavjud. Ashxobodda „Turkmaniston“, „Ilm“ nashriyotlari, radio va
televidenie, telemarkaz, Turkmaniston telegraf agentligi bor. Turkman va rus
tillarida gazeta va jurnallar nashr etiladi. 1968-yildan „Ashxobod oqshomi“
shahar gazetasi nashr etiladi.

20-asr boshida shaharda toʻgʻri burchakli kesishgan koʻchalar bilan birga radial
yoʻnalishli koʻchalar ham boʻlgan; uylar asosan paxsadan qurilgan. Keyingi
vaqtlarda shahar kengaydi va zamonaviy uylar qad koʻtardi. 1948-yilgi
zil-ziladan keyin Ashxobod butunlay qayta tiklandi. Koʻp qavatli zilzilabardosh
turar joy va jamoat binolari qurildi. 50—90-yillarda bunyod etilgan inshootlar
orasida Hukumat uyi binosi, Turkmaniston Fanlar Akademiyasi majmuasi, Mulla
Nafas nomidagi Akademik drama teatri, qishloq xoʻjalik instituti, universitet,
tasviriy sanʼat muzeyi, „Tinchlik“ kinokonsert zali, markaziy maydondagi Davlat
kutubxonasi binosi, „Ashxobod“, „Inturist“ va boshqa mehmonxonalar bor. 1941 —
45 yillardagi urushda halok boʻlgan jangchilarga yodgorlik oʻrnatilgan. 1991
yildan keyin poytaxtda sharq meʼmoriy uslubi bilan uygʻunlashgan holda koʻplab
yangi binolar, jumladan prezident saroyi va boshqa bunyod etildi.



https://uz.wikipedia.org/wiki/Aroq

Aroq distillangan yuqori darajali alkogolli ichimlikdir. U suv va etanoldan
iborat, shuningdek hid va taʼm beruvchi unsurlar ham qoʻshiladi. Aroq bugʻdoy,
kartoshka, mevalardan tayyorlanadi.

Araq (arab. — ter, bug‘lanish) — spirtli ichimlik; tozalangan etil spir-ti
(hajmi 40 — 50%)ning aktivlash-tirilgan ko‘mir bilan ishlov berilgan suvli
aralashmasi. Don, kartoshka va boshqa mahsulotlarni qayta ishlab olinadi. Yuqori
sifatli A. bir necha marta to-zalanadi. A.ga arpabodiyon, qalampir, murch,
yalpiz va shahrik. o‘simliklar qo‘shib "maxsus araq"lar tayyorlanadi (q.
Vino-araq sanoati).

Anʼanaviy aroq 38% alkogolli boʻladi. Zamonaviy, ukrain, belarus, polyak, rus va
litov andozalariga koʻra tayyorlangan aroq esa 40% alkogollidir. Yevropa
Ittifoqida aroq uchun eng kam alkogol miqdori 37.5% qilib koʻrsatilgan. AQShda
esa bu koʻrsatkich 40% dan kam emas.

Aroqni odatda shundayligicha ichiladi. Biroq u kokteyllar asosi qilib ham
ishlatilishi mumkin, masalan Qonli Mary, Oq Rus kokteyli, Qora Rus kokteyli,
martini va hk.



https://uz.wikipedia.org/wiki/Appalachi_tog%CA%BBlari

Appalachi tog‘lari - Shim. Amerikadagi tog‘lar, AQSH bilan Kanada hududida.
Jan.-g‘arbdan shim.-sharqqa 2600 km cho‘zilgan, eni 300 – 500 km. Eng baland
cho‘qqisi — Mitchell tog‘i (2030 m). Appalachi togʻlari jan.-sharqiy va shim.
qismlari paleozoy erasida burmalangan kristall jinslar (gneyslar, kristalli
slanes-lar, kvarsitlar)dan, jan.-g‘arbiy qismi cho‘kindi jinslar — ohaktosh,
qumtosh, gilli slaneslardan tashkil topgan. Me-zozoy va kaynozoyda tog‘lar
gum-bazeimon 581ko‘tarilgan. Tog‘larni ko‘pdan-ko‘p daryo-lar parchalab
yuborgan. Shim. tomonlari relefini to‘rtlamchi davr muzliklari ancha
o‘zgartirgan. Appalachi togʻlari iqlimini Atlan-tika okeani yumshatib turadi.
Yog‘in 1000 – 1300 mm. Jan.da tog‘ yon bag‘irlari 1000 m balandlikkacha keng
bargli o‘rmonlar, undan yuqorida aralash va igna bargli o‘rmonlar bilan
qoplangan. Appalachi togʻlari da toshko‘mir, neft, temir rudasi, mis, kumush,
kobalt bor. Appalachi togʻlari da 2 ta millim park mavjud. Turizm va ovchilik
r-ni.



https://uz.wikipedia.org/wiki/Anjir

Anjir (Ficus carica L.) — tutdosh-lar (anjirgullilar) oilasiga mansub subtropik
meva turi. Turkiya, Jazoir, Yevropaning jan.da, AQShda katta may-donlarni
egallaydi, Kavkaz, O‘rta Osiyo, Qrimda ham yetishtiriladi. Yovvoyi holda O‘rta
dengiz bo‘yi, Kichik Osiyo, Eron, Shim.-g‘arbiy Hindistonda o‘sadi. A. juda
qadimdan madaniylashtirilgan o‘simlik hisoblanadi (Osiyoda 5 ming yildan,
Yevropada kamida 2 ming yildan beri). Botanik tavsifi. A. daraxtining bo‘yi 4 –
10 m, shoxlari kalin, yoyilib o‘sadi, novda, barg va mevasida sutsimon shira
bor. Bargi yirik, 3 — 7 bo‘lmali, ba’zan bo‘lmasiz, to‘q yashil, orqasida
tu-klari bor. Bir yilda 2 — 3 marta gul-laydi (apr. — may, iyun — iyul, avg .).
Mayda bir jinsli gullardan iborat to‘pguli bo‘lajak "meva" ichida bo‘lib, mayda
blastofaga arilar yordamida chan-glanadi, ba’zilari esa changlanmasdan
(partenogenez) va urug‘ tugmasdan meva qiladi. Mevasida 20 — 24% qand, 0,5 —
4,2% pektin moddalari, 3,4 — 7,4% kle-chatka, 0,1% gacha organik kislotalar,
ka-rotin, kalsiy, temir, fosfor va boshqa bor.Biologik xususiyatlari. A. asosan
bir yillik pishgan novda qalamchalaridan ko‘paytiriladi. 2 — 3 yoshdan meva
tugib, 7 — 10 yoshda g‘arq hosilga kiradi, 50 — 80 yil meva beradi, 150 — 200
yilgacha yashaydi. Bir tupi 50 kg gacha meva qiladi. A. bir mavsumda ikki marta
hosil be-radi. Birinchi hosil (xoki anjir) ancha kam bo‘lib iyun — iyul
oylarida, ik-kinchisi (asosiy) hosil sent. oyida pi-shadi. Xo‘jalik ahamiyati.
Ho‘lligicha yoki qoqi hamda konserva holida iste’-mol qilinadi, jem, murabbo
tayyorlana-di. Xalq amaliyotida A. bargi uzum va mevalarni quritishda ishqor
sifatida, "suti" teri kasalliklarini (kal, so‘gal, 522temiratki), chayon va ari
chaqqan joylarni davolashda ishlatiladi. Agrotexnikasi. A. to‘plari sovuqqa
chidamsiz bo‘lganidan O‘zbekiston sharoitida qishda ko‘milib, bahorda ochiladi.
A. namga ancha talabchan, yengil va serunum tuproqda yaxshi o‘sadi. Sho‘rlangan
yoki shag‘alli tuproqlarda deyarli o‘smaydi. A. tupiga 3 — 4 ta aso-siy tanali
buta ko‘rinishida shakl be-riladi. Yozda bir-ikki marta shu yili chiqqan
qalinlashtiruvchi novdalar, g‘ovlagan novdalar, qurigan shoxlar ke-sib
tashlanadi. Anjirzor bog‘lar vege-tatsiya davrida 9—10 marta sug‘oriladi.
O‘zbekistonda kadeta, sariq anjir, qora anjir, chapla va boshqa navlari ko‘p
ekila-di. Navlari. Kadota. Mevasi o‘rtacha (35 — 40 g), dumaloq-nok shaklida,
sarg‘ish, sal tilimli. Eti och sariq, jigarrang tovlanadi, yumshoq, shirin. Tupi
45 – 50 kg hosil beradi. 30% qoqi tushadi, qoqi tarkibida 71 — 72% qand bo‘ladi.
O‘zbekistonning hamma viloyatlari uchun r-nlashtirilgan. Sariq A. Jaydari nav.
Mevasi yirik (50 — 60 g), sariq, yassi, sal tilimli. Eti sersuv, yumshoq,
shirin. 25% qoqi tushadi, qoqining tarkibida 63 — 70% qand bo‘ladi. Tupi 40 –
50 kg hosil beradi. O‘zbekistonning hamma viloyatlarida tarqalgan bo‘lib,
anjir-zorning 80 — 90% ini tashkil etadi. Qora A. Mevasi o‘rtacha (35 — 45 g),
nok shaklida, to‘q binafsha rangda, tilimli. Eti sarg‘ish, yumshoq, shirin. Tupi
40 – 50 kg hosil beradi. 30 — 35% qoqi tushadi, qoqi tarkibida 70 — 72% qand
bo‘ladi. O‘zbekistonning hamma viloyat-lari uchun r-nlashtirilgan. Chapla.
Meva-si o‘rtacha (35 — 45 g), dumaloq-nok sha-klida, och jigarrang , sal
tilimli, siy-rak tuk bilan qoplangan. Eti yumshoq, shi-rin, ichi havol. 28 — 30%
qoqi tushadi, qoqi tarkibida 70 — 75% qand bo‘ladi. O‘zbekistonning hamma
viloyatlari uchun r-nlashtirilgan.Ad.:Ribakov A. A.,Ostrouxova S. A.,
O‘zbekiston mevachiligi, T., 1967.Rixsivoy Jo‘rayev.



https://uz.wikipedia.org/wiki/Android

Android — Linux yadrosida yaratilgan portativ (tizimli) operatsion tizim boʻlib,
Kommunikatorlar, planshetli kompyuterlar, elekron kitoblar, raqamli pleyerlar,
qoʻl soatlari, netbuklar va smartbuklarda ishlatiladi. Google tomonidan sotib
olingan Android Inc. kompaniyasi tomonidan yaratilgan. Keyinchalik Google tizim
rivojlanishi bilan shugʻullanadigan Open Handset Alliance (OHA) ittifoqini
tuzdi. Android yordamida Java dasturlarni tuzish mumkin. Android Native
Development Kit Sida va boshqa tillarda yoziladigan dasturlarni yaratadi.

2009-yilda platformaning toʻrtta updatelari (yangilashlari) chiqdi. Shunday
qilib, fevralda turli xatolarni tuzatadigan 1.1 versiyasi chiqdi. Aprel va
sentabrda mos ravishda 1.5 „Cupcake“ va 1.6 „Donut“ updatelari chiqdi. „Cupcake“
versiyasi bir qancha oʻzgartirishlar kiritdi: virtual klaviatura, video yozish
va tomosha qilish, brauzer va boshqalar. „Donut“da birinchi marta CDMA
tizimlarini qoʻllash paydo boʻldi. 2009-yilning oktabrida bir nechta Google
akkauntlarini, HTML5 tilidagi brauzerni qoʻllaydigan va bir nechta yangiliklar
kiritilgan Android 2.0 „Eclair“ operatsion tizimi chiqdi. „Eclair“ (2.1)
versiyasida „tirik rasmlar“ paydo boʻldi va ekran blokirovkasinining koʻrinishi
oʻzgardi.

Android ostida ishlaydigan birinchi moslama 2008-yilning 23-sentabrida HTC
kompaniyasining HTC Dream smartfoni (T-Mobile aloqa operatori tomonidan T-Mobile
G1 nomi ostida namoyish etilgan) boʻldi. Tezda boshqa smartfon ishlab
chiqaruvchilari tomonidan Android OT ostida moslamalar chiqarish soʻrovlari
paydo boʻldi. Androidning planshetlarga moslashtirilgan 3-versiyasi (Honeycomb)
chiqqach planshet ishlab chiqaruvchilariga ham Android yoqib qoldi. Google
kompaniyasi ham boshqa ishlab chiqaruvchilar bilan hamkorlikda oʻzining „Google
Nexus“ moslamalarini Android OT ostida chiqara boshladi. Aynan shu moslamalar
birinchi boʻlib yangi versiyalarda chiqadi.

Smartfonlar va planshetlardan tashqari Android AT boshqa moslamalarga ham
oʻrnatiladi. Masalan, 2009-yilda sotuvga Androidda ishlovchi fotoramka sotuvga
chiqdi. 2011-yilda Blue Sky kompaniyasi Android OT ostidagi „aqlli“ i`mWatch
soatlarini chiqardi. 2012-yil avgustda Nikon dunyodagi birinchi Androidda
ishlovchi fotokamerani namoyish etdi. „Google Nexus“ seriyasida smartfon va
planshetlardan tashqari Android ostidagi Nexus Q mediapleyeri mavjud. Shu bilan
birga android rusumidagi televizorlar ham mavjuddir

2012-yil oktabrda Google boshqaruvchi direktori Larri Peyj Android ostidagi
moslamalar soni 500 mln.dan ortgani va har kuni 1,3 mln.ga koʻpayotgani haqida
habar berdi.

2008-yil 22-oktabrda Google Android OT dasturlarining onlayn doʻkoni — Android
Market ochilishi haqida eʼlon qildi. Kelishivga koʻra yaratuvchilar foydaning
70 %ini, operatorlar esa qolgan 30 %ni olishadi. 2009-yil fevralda AQSH va Buyuk
Britaniya yaratuvchilarida Android Marketdagi oʻz dasturlari uchun pul olish
imkoniyati paydo boʻldi. Sony Ericsson kompaniyasi dasturlarning onlayn do`koni
Android Marketda shaxsiy kanalini ishga tushirdi. U kanalda kompaniya tomonidan
tavsiya etilgan dasturlar va oʻyinlar berilgan. 2011-yil dekabrda Android Market
tuzilganidan beri 10 mlrd. dastur koʻchirib olindi.

2012-yil martda Google kompaniyasi „Kitoblar“, „Android Market“, „Musiqa“ va
boshqa servislarni yagona Google Play servisiga birlashtirdi. Googel Play
internet doʻkoni 190ta davlatda ishlaydi, 700 mingdan ortiq dasturga ega,
ochilganidan beri 25 mlrd.ta dastur koʻchirib olingan.



https://uz.wikipedia.org/wiki/Amazon_daryosi

Amazonka — Jan. Amerikadagi daryo, sersuvligi va havzasi maydoni-ning kattaligi
jihatidan dunyoda bi-rinchi o‘rinda, uzunligi jihatidan (6,4 ming km, Ukayali
irmog‘i bilan taxminan 7 ming km) Nil daryosidan keyin ikkinchi o‘rinda turadi.
A. 7180 ming km² maydon-dan suv yig‘adi. Asosiy irmog‘i — Mara-non. Sharqiy
Kordilera tog‘ tizmasini kesib o‘tgandan keyin Amazonka payette-kisligiga
chiqadi va Ukayali daryosi bilan qo‘shilib A.ni hosil qiladi. A.ga taxminan 500
irmoq quyiladi, ko‘pchiligi yirik daryo hisoblanadi. O‘ng tomondan Ukayali,
Jurua, Madeyra, Tapajos, Shingu, chap-dan — Isa, Yapura, Riu-Negru daryolari
qo‘shilib kengaya boradi, o‘rta oqimida 5 km, dengizga quyilish oldida 80–150 km
gacha kengayadi. A.ning chuqurligi o‘rta oqimida taxminan 70 m, quyilish joy-ida
15–45 m. Dare doim sersuv, may — iyunda toshadi. A. yil davomida o‘z havzasidan
1 mlrd. t loyka oqizib kela-di. O‘rtacha suv sarfi 220 ming m³/sek. Aling
irmoqlarida yirik viktoriya-re-giya o‘simligi o‘sadi, suv hayvonlaridan
lamantinlar, delfinlar, suv cho‘chqalari yashaydi. 2000 baliq turi bor. A.
kemalar qatnay oladigan qismining uz. 4300 km. Manaus shahrigacha (okeandan
1690 km) yirik okean kemalari qatnaydi. Asosiy port-lari: Ikitos, Manaus,
Obidus, Santa-rel, Belen.

Amazon daryosi (isp. va port. Amazonas) — Janubiy Amerikada joylashgan dunyoning
ikkinchi eng uzun daryosi.



https://uz.wikipedia.org/wiki/Aliment

Aliment (lot. alumentum — qaramog‘idagi, boqimidagi) — bir shax-sning boshqa
shaxsga majburan yoki ix-tiyoriy ravishda to‘laydigan nafaqasi. A. to‘lash
majburiyatlari asosan nikoh, qarindoshlik, ota-ona, farzandlik, far-zandlikka
olish, bolalarni tarbiyaga olish natijasida kelib chiqadi. Ota-onalar hamda
bolalarning A. borasi-dagi huquq va majburiyatlari O‘zR Oila kodeksi (1998 y. 30
aprel) va boshqa qonun hujjatlarida nazarda tutilgan tartib-qoidalar asosida
amalga oshiriladi. Ularga binoan ota-ona voyaga yetmagan bo-lalariga ta’minot
berishi shart. Mazkur majburiyatini ixtiyoriy ravishda ba-jarmagan ota-onadan
sudning hal qiluv qaroriga asosan A.undiriladi. Voyaga yetmagan bolalarga A.
to‘lash haqida ota-onalar o‘rtasida kelishuv bo‘lmaganda yoki A. ixtiyoriy
ravishda to‘lanmaganda va ota-onadan birortasi ham A. un-dirish to‘g‘risida
sudga da’vo bilan mu-rojaat qilmagan hollarda, vasiylik va homiylik organlari
voyaga yetmagan bolaning ta’minoti uchun ota yoki ona-dan qonunda belgilangan
miqdorda A. undirish to‘g‘risida da’vo qo‘zg‘atishga haqlidir. Voyaga yetmagan
bolalariga A. to‘lash va ularga, shuningdek voyaga yet-gan mehnatga layoqatsiz,
yordamga muhtoj bolalariga ta’minot berishda ota-ona-ning majburiyatlari
tengdir. Voyaga yetmagan bolalariga ta’minot uchun A. to‘lash tartibi va shakli
haqida ota-ona 325o‘rtasidagi kelishuv qonunda belgilan-gan qoidalarga va
bolaning manfaatla-riga zid bo‘lmasligi kerak.Agar voyaga yetmagan bolalariga
ta’-minot berish haqida ota-ona o‘rtasida kelishuv bo‘lmasa, ularning ta’mino-ti
uchun A. sud tomonidan ota-onaning har oydagi ish haqi va (yoki) b. daro-madning
1 bola uchun — 1/4 qismi; 2 bola uchun — 1/3; 3 va undan ortiq bola uchun
yarmisi miqdorida undiriladi. Bu to‘lovlarning miqdori taraflarning moddiy yoki
oilaviy ahvoli va boshqa e’ti-borga loyiq holatlarni hisobga olgan holda sud
tomonidan kamaytirilishi yoki ko‘paytirilishi mumkin. Har bir bola uchun
undiriladigan A. miqdori qonun hujjatlari bilan belgilangan eng kam ish haqining
1/3 qismidan kam bo‘lmasligi kerak.Voyaga yetgan mehnatga layoqatsiz, yor-damga
muhtoj bolalariga ta’minot be-rish ham ota-onaning kelishuviga binoan amalga
oshiriladi, kelishuvga erishil-magan taqdirda esa nizo sud tartibida hal
qilinadi. Bunday bolalarga undi-riladigan A. miqdori A. to‘lashi shart bo‘lgan
ota-onaning oilaviy va moddiy ahvoli sud tomonidan hisobga olinib, har oyda pul
bilan to‘lanadigan kat’iy sum-mada belgilanadi. Ota-ona favqulodda holatlar
(bolaning og‘ir shikastlani-shi, kasal bo‘lishi va boshqalar) tufayli kelib
chiqqan, bolaning ta’minoti uchun zarur bo‘lgan qo‘shimcha harajatlarda ishtirok
etishi shart. Qo‘shimcha harajatlarda ishtirok etishdan bosh tortgan ota(ona)dan
sud ularning oilaviy va moddiy ahvolini hisobga olib, qo‘shimcha hara-jatlarni
qisman pul bilan to‘lanadigan qat’iy summada undirish haqida hal qiluv qarori
chiqarishi mumkin.O‘zbekiston Respublikasi hududida va uning tashqarisida pul
yoki natura tarzida olingan barcha turdagi daromad-lardan A. ushlab qolinadi.
Ota-onadan bolalarga undiriladigan A. miqdori A. to‘lovchining oylik ish haqiga
va (yoki) b. daromadiga nisbatan ulushlar hisobida yoki pul bilan to‘lanadigan
qatiy sum-mada belgilanishi mumkin (O‘zR OK, 96-104-moddalar).Voyaga yetgan,
mehnatga layoqatli far-zandlar mehnatga layoqatsiz, yordamga muhtoj o‘z
ota-onasiga ta’minot be-rishlari va ular to‘g‘risida g‘amxo‘rlik qilishlari
shart. Ota-onasining davlat va nodavlat muassasalari karamog‘ida ekanligi voyaga
yetgan mehnatga layoqatli bolalarni ota-ona haqida g‘amxo‘rlik qilish va ularga
moddiy yordam ko‘rsatish majburiyatidan ozod qilmaydi. Ular bunday yordam
berishdan bo‘yin tovlasa-lar, ta’minot miqdori bolalarning oi-laviy va moddiy
ahvolini hisobga olgan holda sudning hal qiluv qaroriga aso-san belgilanadi.
Voyaga yetgan, mehnatga layoqatli bolalardan undirilayotgan A. miqdori qonun
hujjatlarida belgilan-gan eng kam ish haqi miqdorining 1/3 qismidan kam
bo‘lmasligi kerak (O‘zR OK, 109-110-moddalar).Oila a’zolari va boshqa
shaxslarning , er-xotinlar va sobiq er-xotinlarning , qarindoshlar va boshqa
shaxslarning A. maj-buriyatlari, A. to‘lash to‘g‘risida keli-shuv tuzish, A.
larni to‘lash va undirish tartibiga oid qonun-qoidalar OKning V bo‘lim,
14—18-boblarida belgilab be-rilgan.Ana shunga ko‘ra, A. to‘lashi shart bo‘lgan
shaxs A.ni ixtiyoriy ravishda shaxsan yoki o‘z arizasiga muvofiq ish-lab turgan
joyida yoxud pensiya, nafaqa, stipendiya va boshqa turdagi mablag‘ olayotgan
joyida to‘laydi. Voyaga yetmagan bolalar uchun olinadigan A. arizaga muvofiq
ushbu kodeksning 99-moddasida belgi-langan miqdorlarda ushlab qolinadi. A.
to‘lovchining ish, o‘qish joyi yoki turar joyi o‘zgarganligi haqida xabar qilish
majburiyati ham bor. Bu majburiyat bo‘yicha A. ushlab qolishi lozim bo‘lgan ish
beruvchi (tashkilot ma’muriyati) uch kun muddat ichida xabar berishi kerak.
Shuningdek A. to‘lashi shart bo‘lgan shax-sning qo‘shimcha ish haqi yoki boshqa
daro-madi to‘g‘risida sud ijrochisi hamda A. 326oluvchi shaxs yuqorida
ko‘rsatilgan mud-datda xabardor qilinadi. A. to‘lashdan bo‘yin tovlaganlik uchun
jinoiy javob-garlik O‘zR JK 122 va 123-moddalarida ko‘rsatilgan. Moddiy yordamga
muhtoj bo‘lgan, voyaga yetmagan yoki mehnatga layoqatsiz shaxsni moddiy
ta’minlashdan bo‘yin tovlash, ya’ni sudning hal qiluv qaroriga binoan
undirilishi lozim bo‘lgan mablag‘ni jami 3 oydan ortiq muddat mobaynida
to‘lamaganlikda ayb-li deb topilgan shaxs eng kam oylik ish haqining 50
baravarigacha miqdorda ja-rima yoki 3 yilgacha axloq tuzatish ishlari yoxud 6
oygacha qamoq bilan jazolanadi. Voya-ga yetgan shaxslarning mehnatga layoqatsiz
va moddiy yordamga muhtoj bo‘lgan ota-onani yoki ular o‘rnini bosuvchi
shaxslar-ni moddiy ta’minlashdan shunday bo‘yin tovlashi ham yuqoridagicha
jazolanadi.



https://uz.wikipedia.org/wiki/Akvarium

Akvarium (lotincha aqua - "suv", arium - "joy", "xona") manzarali baliqlar
saqlash va boqish uchun ishlatiluvchi shaffof devorli idishdir. Ba’zan
akvariumlarda baliqlardan tashqari suvoʻtlar, suvda ham quruqlikda yashovchilar
yoki suvda yashovchi sut emizuvchilar boqilishi mumkin. Akvariumni suvli vivariy
deb ham atashadi.

Akvarium (lot. aqua — suv) — 1) suv hayvonlari va o‘simliklarini ti-rik saqlash
va ko‘paytirish uchun foyda-laniladigan shisha idish. Foydalanish maqsadi va
organizmlar uchun zarur bo‘lgan sharoitga binoan A.ning tuzilishi, shak-li va
o‘lchami har xil bo‘ladi. A.odatda yaxlit shishadan yoki sinchi metalldan,
devori shishadan yasaladi. A. yasash uchun ba’zan organik shishadan ham
foydala-niladi: Standart A. to‘g‘ri burchakli, ba-landligi bilan eni bir xilda,
bo‘yi enidan 1,5 marta uzunroq qilib yasaladi. Devor-ga qo‘yiladigan A.ning
oldingi devori egik bo‘ladi. A. tubiga yuvib tozalan-gan daryo qumi
(zarrachalarning o‘lchami 2–4 mm) solinadi. Baliq boqish uchun A. suvi
kislorodga to‘yingan, undagi mineral tuzlarning tarkibi va nisbati muayyan
miqdorda bo‘lishi lozim. Suvni kislorodga to‘yintirish uchun A. da suv
o‘simliklari o‘stiriladi, o‘simliklar har kuni 10—12 soat davomida yoritib
turiladi. Yorug‘likda o‘simliklar akvari-um baliqlari nafas olganida chiqadigan
karbonat angidrid gazini o‘zlashtirib, 259kislorod ajratib chiqaradi, suvda-gi
mineral moddalarni shimib oladi. Suvni doimo toza saqlash uchun A. devo-ri
tozalab turiladi, suv tubiga cho‘kkan chiqindilar olib tashlanadi, bug‘langan
suvning o‘rni to‘ldirib turiladi. A. da suv yuzasida (ruchchiya, salviniya, suv
sa-lati va boshqalar) va suv qa’rida qalqib tura-digan (elodeya, urut,
lyudvigiya va boshqalar), suv tubiga yopishib o‘sadigan (vallisneriya,
o‘qyoybarg , aponogeton, exinodorus, krip-tokorina va boshqalar) o‘simliklar
o‘stirish mumkin. A.ning ustini shisha bilan yopib, qopqoqni cheti havo kirib
turishi uchun bir oz ochib qo‘yiladi. Ilmiy lab.larda, ba’zan xonadonlarda ham
A. suvi nasos yordamida havo yuborish bilan kislorod-ga to‘yintiriladi, qum va
faollashti-rilgan ko‘mir orqali o‘tkazib tozalab turiladi; 2) i. t. o‘tkazish
yoki namoyish qilish maqsadida dengiz yoki chuchuk suv hayvonlari va
o‘simliklari namunala-rini tirik holda saqlaydigan muassasa. U suv hayvonlari va
o‘simliklarining hayoti o‘rganiladigan va namoyish eti-ladigan ilmiy muassasalar
va hayvonot bog‘larida (shu jumladan Toshkent hayvonot bog‘ida) barpo etilgan.
Dast-labki A. 19-a.ning 2- yarmida qurila boshlagan (Sevastopol —1871, Neapol
—1872). Dengiz hayvonlarini o‘rganish uchun A. odatda dengiz sohiliga yaqin
joyda quriladi. Eng yirik A. Neapol, Bombey, Sevastopolda qurilgan. Dengiz A.
ba’zan okeanarium deb ham ataladi.

Odatda akvarium deyilganda, xonaki akvarium tushuniladi. Xonaki akvarium hajmi
koʻpi bilan 1000 litr boʻlishi mumkin. Bundan tashqari, jamoat akvariumi deb
ataluvchi katta hajmli (7500 kub metrgacha) akvariumlar ham mavjud boʻlib, ular
hayvonot bogʻlarida, okeanariumlardagi yirik dengiz hayvonlarini saqlash va
namoyish qilish uchun quriladi.



https://uz.wikipedia.org/wiki/Aksiya

Aksiya — bu uning egasi hissadorlik jamiyati kapitaliga oʻzining maʼlum
hissasini qoʻshganligiga va uning foydasidan dividend shaklida daromad olish
huquqi borligiga guvohlik beruvchi qimmatbaho qogʻozdir. Bundan tashqari, aksiya
korxonani boshqarishda qatnashish huquqini ham beradi.

Aksiya (frans. action — farmoyish; ruxsatnoma, faoliyat) — aksiyador jami-yat
chiqargan qimmatbaho qog‘oz. O‘z egasi-ning aksiyadorlar jamiyati kapi-talida
hissasi borligini va shunga muvofiq, topilgan foydaning bir qismini divi-dend
shaklida olishini, uni boshqarishda ishtirok etish huquqini tasdiqlaydi. A.
qimmatli qog‘ozlarning keng tarqalgan qismi, hissabay qog‘ozlar turkumiga
kiradi. A. chiqargan jamiyat emmitent, uni sotib olganlar esainvestorlar deb
ataladi. A. dastlab emmitent tomoni-dan birlamchi bozorda sotiladi, so‘ngra u
ikki-lamchi bozorda (fond bozorida) qaytadan oldi-sotdi etiladi. A. bevosi-ta
emmitent yoki vositachilar tomonidan sotiladi. O‘zbekistonda A. aholiga
xu-susyiylashtirish investitsiya fondlari (XIF) va ularga qarashli maxsus
maga-zinlarda sotiladi. O‘zbekistonda 1997 y. 5 ta investitsiya fondi ishladi.A.
davlat korxonalari aksiyador ja-miyatlarga aylantirilgan chog‘da va yangi-dan
aksiyadorlar jamiyatlari tuzilgan paytda chiqariladi. O‘zbekistondagi A. davlat
mulkini aksiyadorlash jarayo-nida 1989 yildan boshlab chiqarilgan. A. egasining
nomi yozilgan va taqdim etgan kishiga tegishli A.ga bo‘linadi. O‘zbekistonda
aholi orasida birinchi turdagi A. tarqalgan. A. oddiy va im-tiyozli turlarga
bo‘linadi. Oddiy A. dividend miqdori kafolatlanmagan, lekin aksiyadorlar
majlisida ovoz berish huquqini ta’minlovchi A.; imtiyozli A. dividend oldindan
belgilangan, lekin ovoz berish huquqini ta’minlamaydigan A. egasining o‘zida
yoki depozitariylarda saqlanadi. Mac, 1995 yilda "Vaqt" milliy depozitariysida
2040 aksiyadorlik jamiyatlarining umumiy nominal miqdori 4 mlrd. so‘mlik
aksiyalari saqlandi.

Aksiyalar maxsus tovar sifatida sotiladi va sotib olinadi, shu sababli oʻzining
narxiga ega. Aksiyada ifodalangan pul summasi uning nominal qiymati deyiladi.
Aksiyaning fond bozorida sotiladigan narxi aksiya kursi deb atalib, u olinadigan
dividend miqdoriga toʻgʻri mutanosib, foiz miqdoriga esa teskari mutanosiblikda
boʻladi. Xaridor aksiyani undan olinadigan daromadi bankka qoʻyilgan puldan
keladigan foizdan kam boʻlmagan taqdirdagina sotib oladi. aksiya aksiyadorga 2
xil huquqni beradi: 1) mulkiy huquq. 2) nomulkiy huquq. aksiyalarni ro'yxatga
olish bo'yicha fond bozorida qayd etilgan va qayd etilmagan turlari bor.
Aksiyalar investorni quyidagi xususiyatlari bo'yicha jalb qiladi: 1. Ovoz
berish. 2. Kapitalni o'sishi. 3. Qo'shimcha imtiyozlar. 4. Keyingi emissiyaga
yozilish huquqi. 5. Mulkka egalik qilish huquqi.



https://uz.wikipedia.org/wiki/Agnostitsizm

Agnostitsizm (yun. a - in-kor qo‘shimchasi, gnosis — bilish) — borliqni,
voqelikdagi narsa va hodisalarni, ularning mohiyatini bi-lish mumkinligini
qisman yoki mutlaqo inkor etuvchi nazariya. A. vakillari borliqning cheksizligi,
nihoyasizligi va murakkabligi, inson sezgi a’zolari im-koniyatlarining
cheklanganligiga asos-lanib borliqni bilish mumkin emas deb hisoblaydi. A.ning
yirik vakillaridan biri ingliz faylasufi David Yum, in-son aqli sezgilarimiz
bergan ma’lumot-larga tayanib voqelikni biladi, lekin, sezgi a’zolarimiz bizga
to‘g‘ri va to‘liq ma’lumot beradimi, sezgilarimiz aks ettirayotgan voqelikning
o‘zi mavjudmi, degan masalalarni o‘rtaga tashlagan va shu asosda olamni bilish
mumkinligini rad etgan, ob’ektiv voqelikning mavjud-ligiga shubha bildirgan (bu
jihatdan Yum A.i skeptitsizmning bir ko‘rinishi sifatida namoyon bo‘ladi).
A.ning ik-kinchi bir yo‘nalishi nemis faylasufi Immanuil Kant falsafasida
ifodalan-gan. I.Kant tashki olamni ikkiga: "biz uchun narsa" va "narsa o‘zida"ga
ajra-tib tushuntiradi, olamning biz bil-gan va bilib olishimiz mumkin bo‘lgan
qismini "biz uchun narsa" deb ataydi. Olamning "narsa o‘zida" qismining ay-rim
jihatlarinigina bilish mumkin bo‘lsa ham, uning asl mohiyatini bilish mumkin
emas deydi. Bilish ob’ekti-ning cheksizligini, nihoyasizligini, hodisalar ichki
mohiyatining tubsizli-gini mutlaqlashtirish A.ning gnoseolo-gik ildizlariga
kiradi. Haqiqatda, har qanday narsani bir qarashda, bir zumda har taraflama
bilib bo‘lmaydi, uni bi-lib olish uchun muayyan vaqt kerak bo‘ladi. Shuningdek,
har qanday narsani va uning mohiyatini bilib olishimiz uchun yordam-chi qurol va
vositalarning qay darajada takomillashganligi jiddiy ahamiyatga ega. Bizga
nisbatan keyingi avlodla-rimizning tajribalari yanada boyib, takomillashib
boradi va natijada ular bizlarga nisbatan ko‘proq narsalarni biladi. Biz sezgi
a’zolarimizning bi-lish imkoniyati yetmagan ob’ektlarni aql va tafakkur kuchi
bilan bilib boramiz. Bilish shu tarzda yaxlit va uzluksiz ja-151rayondir. Inson
aql-tafakkuri fan va amaliyetni taraqqiy ettirishga, bilish va izlanish
vositalarini takomillash-tirishga yo‘l ochadi.Baxtiyor To‘rayev.

Agnostitsizm (yunoncha a- - boʻlishsizlik qoʻshimchasi va gnosis - "bilim")
teologiya, oʻlimdan soʻnggi hayot, xudo kabi metafizik mavzularga oid ma’lum
iddaolarning haqiqiy yechimini bilish ilojsiz ekanini ta’kidlovchi falsafiy
dunyoqarashdir. Bunga sabab sifatida obyektiv reallikni oʻrganish doim subyektiv
bilish orqali kechishi koʻrsatiladi. Odatda agnostitsizm xudoning mavjudligi
yoki emasligi masalasiga oid dunyoqarashga aytiladi. Agnostitsizm dunyoqarashiga
ega shaxs agnostik deyiladi. Aksar agnostiklar ateistlar bilan bir qatorga
qoʻyilsa-da, ba’zi agnostiklar teist boʻlishlari ham mumkin.

Agnostitsizm atamasi 1869-yili Thomas Henry Huxley tomonidan gnostitsizmni rad
etuvchi falsafiy oqimni nomlash uchun oʻrtaga qoʻyildi.



https://uz.wikipedia.org/wiki/Aflotun

Aflotun yoki Platon (yun.: Πλάτων) (mil.av. 428/mil.av. 427 – mil. av. 348/mil.
av. 347) qadimgi yunon faylasufi boʻlgan. Ustozi Suqrot va shogirdi Arastu bilan
birgalikda Aflotun Gʻarb madaniyatini shakllantirdi. U shuningdek matematik,
yozuvchi hamda Afinadagi ilk akademiya asoschisi boʻlgan.

Falsafa tarixida P. taʼlimoti turlicha qabul qilingan. Unga "ilohiy ustoz"
(antik davr), xristian dunyoqarashining muboshiri (bobosi), sof sevgi faylasufi
va siyosiy xayolparast (Uygʻonish davri) sifatida qaralgan. P.dan 30 ga yaqin
katta va kichik asar qamda xatlari saqlanib qolgan. Asarlari dialog shaklida
yozilgan. Ulardan muhimlari: "Apologiya" (Sokratni qimoya qilish), "Kriton"
(qonunni hurmag qilish haqida), "Laxet" (mardlik haqida), "Harmid" (aql bilan
ish qilish haqida), "Menon" (notiqlik sanʼati mohiyati haqida), "Bazm" (eros
haqida), "Fedr" (eydoslar haqidagi taʼlimot), "Fedon" (adolat haqida), "Davlat"
(adolat haqida), "Teetet" (bilim haqida), "Timey" (kosmologiya), "Qonunlar",
"Siyosatdon", "Fileb" va boshqa P.ning asarlari asrlar davomida Gʻarbda, Sharqda
maʼlum va mashhur boʻlgan, koʻp tillarga tarjima qilingan, ularga sharxdar
yozilgan. "Davlat" asariga Ibn Rushd, "Qonunlar"ga Forobiy sharhi eʼtiborga
loyiq. Forobiyning sharhi "Talxi-su navomisi Aflotun" ("Aflotun qonunlari
mohiyati") deb ataladi. Bu asar 1993 y. "Fozil odamlar shaxri" kitobida nashr
etilgan. 2002 y. Aflo-tunning "Qonunlar" asari Toshkentda uzbek tilida nashr
etildi. Yozuvchi Omon Muxtorning "Aflotun" romani chop qilindi (T., 1998).

Aflotunning aniq tugʻilgan sanasi noma'lum. Antik manbalarga asosan, koʻpchilik
tadqiqotchilar Aflotun mil.av.428-427 yillarda Afinada yoki Eginada tugʻilgan
deb hisoblashadi. Antik odatga koʻra 7- targelion (21-may) uning tugʻilgan kuni
hisoblanadi.

Aflotun aristokratik oilada dunyoga kelgan; otasi Ariston (mil.av. 465-424)
Attikaning soʻnggi qiroli Kodr avlodidan boʻlgan, onasi Periktionaning
ajdodlaridan biri Afinalik islohotchi Solon boʻlgan.



https://uz.wikipedia.org/wiki/Zumrasha

„Zumrasha“ (rus. Кузнечик) — rus yozuvchisi Oleg Tixomirov qalamiga mansub
qissa. Asarni Muborak Boboyeva oʻzbek tiliga tarjima qilgan. Qissada 1917-yilgi
Oktabr inqilobi janglarida halok boʻlgan 15 yoshli Alyosha Kuznetsov ismli
oʻsmir haqida soʻz yuritiladi. „Zumrasha“ 1985-yil ingliz tilida Grasshopper:
The Little Soldier nomi bilan „Raduga“ nashriyotida chop etilgan.

Qissada yosh inqilobchi Alyosha Kuznetsov haqida hikoya qilinadi. 1917-yilgi
oktyabr voqealari davomida Alyosha Moskvada boʻladi. Alyosha opasi bilan
barrikadalarda proletar inqilobi ishini himoya qiladi. Jangchilar Alyoshani
Zumrasha deb atay boshlaydilar. Zumrasha bir necha marta zaraur paytda jangda
ishtirok etayotgan drujinachilarga oʻq-dori yetkazib beradi. Endi 15 yoshga
toʻlgan Alyosha dushman oʻqidan halok boʻladi.

Asarni ruschadan oʻzbekchaga Muborak Boboyeva 1974-yil Moskvada „Molodaya
gvardiya“ nashriyotida chop etilgan ikkinchi nashridan tarjima qilgan. Oʻzbekcha
nashr 1978-yil Toshkent shahrida „Yosh gvardiya“ nashriyotida chop etilgan.
Oʻzbek tilidagi nashni tayyorlashda yana quyidagi shaxslar ishtirok etgan:
A. Shomirzayev – muharrir, N. Kirillova – rassom, Q. Aliyev – rasmlar muharriri,
G. Ahmadjonova – texnik muharrir, M. Nabiyeva – musahhih. Kitob adadi – 30 000
nusxa.



https://uz.wikipedia.org/wiki/Zebralar

Zebralar, Afrika yovvoyi otlari (Equus) — otlar kenja urugʻi. Tanasining uz.
200—240 sm, boʻyi yagʻrinidan 120—140 sm, dumi — 47— 54 sm, vazni 350 kg gacha.
Tanasining rangi — oq va qora koʻndalang yoʻlyoʻl chizikdi (himoya rangi). Yoli
kalta va tik, dumining uchida uzun qillardan iborat popugi bor. Ochiq dashtlarda
10—30 tadan poda boʻlib yuradi. Juda ehtiyotkor, tez yuguradi. 1—1,5 yoshida
voyaga yetadi. Homiladorlik davri 346—390 kun. Qoʻlga oʻrganadi, tutqinlikda
koʻpayadi. Ot va eshak bilan chatishadi. Z.ning 4 turi bor. Togʻ zebrasi (Ye.
zebra) Jan.Gʻarbiy Afrikada tarqalgan, koʻrinishi eshakka oʻxshaydi, 3. orasida
eng kichigi. Burchellov zebrasi (Ye. burchelli) Sharqiy va Markaziy Afrikada
tarqalgan. Grevi zebrasi (Ye. grevyi) Sharqiy Afrika (Jan. Efiopiya, Somali,
Keniya)da tarqalgan, ancha yirik, toychasining yelkasidan dumigacha tik va toʻq
qizil juni boʻladi. Bu belgi otlar qad. ajdodlarining yoli faqat boʻynida emas,
orqasida ham boʻlganligini koʻrsatadi. Hoz. qirib yuborilgan kvaggi zebrasi
Jan.Sharqiy Afrikada yashagan, koʻrinishi otga oʻxshagan. Qimmatli terisi uchun
koʻplab ovlanishi tufayli 3. soni keskin kamayib ketgan. Togʻ va grevi Z.i
Tabiatni muhofaza qilish xalqaro ittifoqi Qizil kitobiga kiritilgan (yana q. Toq
tuyoqlilar).



https://uz.wikipedia.org/wiki/Yuz_yillik_urush

Yuz yillik urush (13371453) — Angliya va Fransiya oʻrtasida Giyen (12-asrdan
inglizlar mulki), Normandiya, Anju (inglizlar tomonidan 13-asrda qoʻldan boy
berilgan), Flandriya uchun boʻlgan urush. Angliya qiroli Eduard III (Fransiya
qiroli Filipp IV ning nevarasi) ning Fransiya taxtini daʼvo qilishi bahona
boʻlgan. Angliya Sleyse (1340), Kresi (1346), Puatye (1356) yaqinidagi janglarda
gʻolib chiqqan. 1360 yil Bretanda tuzilgan bitim Fransiyaning kattagina hududi
Angliyaga oʻtganligini tasdiqladi. 14-asrning 70-y.larida inglizlarning deyarli
hammasi Fransiyadan haydab chiqarildi. Biroq Azenkur yaqinidagi gʻalabadan soʻng
(1415) inglizlar burgundiyaliklar bilan hamkorlikda Fransiyaning shim.ni bosib
olgan. Ingliz bosqinchilariga qarshi xalq kurashiga Janna D’Ark rahbarlik
qilgan. Uning boshchiligida fransuz qoʻshinlari 1429 yil Orlean qamalini yorib
oʻtgan. Yuz yillik urushu. inglizlarning Bordoda soʻzsiz taslim boʻlishlari
bilan tugagan (1453). Angliya Fransiya hududida faqat Kale shahrinigina qoʻlda
tutib qolgan (1558 yilgacha). Yuz yillik urushu. markazlashgan fransuz
davlatining qaror topishida muhim bosqich boʻlgan.



https://uz.wikipedia.org/wiki/Yaponlar

Yaponlar (oʻzlarini nixondzin — quyoshli oʻlka odamlari deb atashadi) — xalq,
Yaponiyaning asosiy aholisi (123,6 mln. kishi). Umumiy soni 125,6 mln. kishi
(1990-y.lar oʻrtalari). Yapon tilida soʻzlashadi. Dindorlari — asosan,
sintoistlar va buddaviylar; xristianlar va sinkretik dinlarga eʼtiqod
qiluvchilar ham bor. Antropologik jihatdan mongoloid irqiga mansub. Ya.ning
oʻziga xos etnik xususiyatlari ayrim mayda orollarda va Ryukyu arxipelagida
yashovchi aholida saqlanib qolgan. Ya. qabila sifatida mil. av.
1-mingyillikoʻrtalarida Janubiy Koreya ya.o.dan Yapon o.lariga eneolit davri
madaniyati (Yayon madaniyati)ni tarqatuvchi katta guruhning koʻchib kelishi
natijasida shakllangan. Bunga qadar bu yerda ayn va qisman malayyapolinez
qabilalari yashagan. Ularning oʻzaro aralashuvi natijasida kelgindi qabilalar
tili ustuvor mavqeni egallagan. qadimiy yapon qabilalarining elat boʻlib
uyushuvi mil. 4-asrda birinchi umumyapon davlati (Yamato podsholigi)ning tashkil
topishi bilan tugagan. Yapon elati Osiyoning qadimiy sivilizatsiyalari (Xitoy,
Koreya, Hindiston) taʼsirida rivojlangan. Qishloq aholisining asosiy mashgʻuloti
— sugʻorma dehqonchilik (sholi), baliq ovlash, shahar aholisida esa
hunarmandchilik hisoblangan. Ya. chinni, loklangan buyumlar ishlab chiqarish,
toʻqimachilik va badiiy hunarlar bilan shugʻullangan. Koʻpgina hunarlar saklanib
qolgan. Ya. qadimgi va eng yuqori darajada rivojlangan madaniyat va sanʼatga
ega. Hozirda shaharlik Ya.ning katta qismi yuksak taraqqiy etgan sanoatda band.



https://uz.wikipedia.org/wiki/Xorijiy_investitsiya

Xorijiy investitsiyalar — chet el investorlari tomonidan yuqori darajada daromad
olish, samaraga erishish maqsadida mutloq boshqa davlat iqtisodiyotining,
tadbirkorlik va boshqa faoliyatlariga safarbar etadigan barcha mulkiy,
moliyaviy, intellektual boyliklaridir. Chet el investitsiyalari ichki
investitsiyalardan farqli holda tashqi moliyalashtirish manbaiga kiradi. Ular
milliy iqtisodiyotga chetdan, ularning kelishini ragʻbatlantirgan holda jalb
qilinadi. Lekin chet el kapitalini jalb qilishning hamma shakllari ha
moliyalashtirishning tashqi manbai bulmasligi mumkin. Bu birinchi navbatda foiz
to'lovlari bilan qaytarishni talab etadigan kreditlar va qarzlarga taaluqli.
Chunki, chet el kreditlari va xalqaro moliya institutlari qarzlari maʼlum vaqt
o'tgach asosiy qarz bilan birga belgilangan foizlarining qaytarilishini talalb
etadi. Chetdan jalb etiladigan xorijiy investitsiyalar bilan chet eldan
kiritiladigan kreditlarninig o'ziga xos farqlari mavjuddir. Bu borada xorijiy
investitsiyalar risklar doirasi bilan chet el kreditlari risklari kengligi
farqlanadi.



https://uz.wikipedia.org/wiki/Xitoy_Xalq_Respublikasi

Xitoy, Xitoy Xalq Respublikasi (xitoycha 中華人民共和國 - 中华人民共和国 - Zhōnghuá Rénmín
Gònghéguó), XXR — Markaziy va Sharqiy Osiyoda joylashgan davlat. Dunyoda aholisi
eng kup va maydoni jihatidan eng yirik davlatlardan biri. Sharqda Tinch
okeanning Sariq, Sharkay Xitoy va Jan. Xitoy dengizlari bilan oʻralgan. Maydoni
9,6 mln. km². Aholisi 1 mlrd. 292 mln. 750 ming kishi (2003). Poytaxti — Pekin
sh. Maʼmuriy jihatdan 23 provinsiya (Xitoy Taypeyi ham shu hisobga kiradi), 5
muxtor rn va markazga boʻysinuvchi 4 shahar (Pekin, Shanxay, Tyendzin,
Chunsin)ga boʻlinadi.

Bu davr kurashuvchi yoki urushuvchi davlatlar davri (Django davri — mil. av.
475—221) deb nomlandi. Mazkur davrda urush Sin, Chin, Chu, Xan, Jao, Vey, Yan
kabi 7 davlat orasida yuz berdi. Django davrida temir i.ch., undan kurol yasash
tez rivojlandi. Bu hol dehqonchilik taraqkiyotiga taʼsir koʻrsatdi.
Hunarmandchilik ixtisoslasha boshladi, savdosotiq taraqqiy etdi, shaharlar
qurildi va u devorlar bilan oʻraldi. Yerga xususiy egalik paydo boʻldi. Sinfiy
qaramaqarshilik va turli podsholiklar oʻrtasida avj olgan siyosiy kurash
mafkurada ham oʻz aksini topdi. Mil. av. 6—3-a.larda konfutsiychilik, daosizm,
moizm (faylasuf Motszi taʼlimoti) va boshqa falsafiy oqimlar shakllandi. Django
davrida podsholiklar oʻrtasida olib borilgan urushlar Sin podsholigining
gʻalabasi bilan tugallandi. Natijada X.da birinchi markazlashgan Sin imperiyasi
(mil. av. 221—207) barpoetildi. Imperiyaning asoschisi va birinchi imperatori
Sin Shixuandi mamlakatni birlashtirish va mustahkamlashga qaratilgan qator
islohotlar oʻtkazdi. Uning davrida xunlarga qarshi mudofaa devorini qurish
maqsadida shim.dagi podsholiklar devorlari birlashtirilib, Buyuk Xitoy devori
barpo etildi. Ogʻir zulmga javoban xalq gʻalayonlari koʻtarilib, mil. av. 206
yilda Sin imperiyasi tugatiddi. Lyu Ban (Gao dzu) yangi sulola va imperiya —
Birinchi Xan imperiyasiga (mil. av. 206—mil. 25 ylar) asos soldi. Xan imperiyasi
davrida yirik savdo markazlari (Loyan, Chendu, Xandan, Lindzi) paydo boʻldi,
tovarpul munosabatlari, ichki va tashqi savdo rivojlandi. Sharqiy Turkiston
orqali gʻarbga — Oʻrta Osiyo va Yakin Sharq mamlakatlariga boradigan savdo yoʻli
rivojlantiridsi (q. Buyuk ipak yoʻli). Bu davrda quldorlikning eng yuqori
darajaga koʻtarilishi Gʻarbiy Xan imperiyasida ijtimoiy ziddiyatlarning avj
olishiga sabab boʻldi. Dehqon, askar va qullarning qoʻzgʻolonlari ommaviy tuye
oldi (bu qoʻzgʻolonlar tarixga "qizil qoshlar" va "yashil oʻrmon odamlari"
qoʻzgʻoloni nomi bilan kirgan). 25 y. qoʻzgʻolonchilar poytaxt Chanʼanni
egallagandan soʻng Gʻarbiy Xan imperiyasi tugatildi. Zamindor zodagonlar
qoʻzgʻolonchilarga qarshi kurash mobaynida Lyu Syu boshchiligida Soʻnggi
(Ikkinchi yoki Sharqiy Xan) imperiya (25—220)ga asos soldilar. 27 y. "qizil
qoshlar" qoʻzgʻoloni bostirilgan boʻlsada, Lyu Syu faqat 37 yilga kelibgina
mamlakatni birlashtirishga muvaffaq boʻldi. 184—204 yillardagi dehqonlar
qoʻzgʻolonlaridan soʻng imperiya inqirozga uchradi. Shundan keyingi uch yarim
asr davomida X. mayda podsholiklarga boʻlinish holatida boʻldi. 220 yilga kelib
Sango nomini olgan uch davlat — Uch podsholik [Vey (220-265), Shu (221-263), U
(222-280)] paydo boʻldi. 265 y. Uch podsholik davri tugab, mamlakat Gʻarbiy Szin
sulolasi hukmronligi ostida birlashdi (265—316). Lekin 316 y. koʻchmanchi
xalqlar Szin imperiyasini tormor qilib butun Shimoliy X.ni bosib oldi. Natijada
Shim. X.da turli davrlarda 16 ta noxitoy podsholiklari hukm surdi. X.
zodagonlarining koʻp qismi shim.da Jan. X.ga koʻchib oʻtib, Sharqiy Szin
sulolasi (317—420)ni barpo etdilar. Noxitoy podsholiklar oʻrtasida 100 yildan
ortiq davom etgan oʻzaro urushlar natijasida Toba Vey (Shim. Vey) davlati
(386—534) gʻolib chiqib, butun Shimoliy X.ni oʻz qoʻl ostida birlashtirdi.

17—18-a.larda Sin imperiyasi bilan rasmiy munosabatlar urnatishda muvaffakiyatga
erisha olmagan gʻarb davlatlari, birinchi navbatda, Buyuk Britaniya 18-a.
oxirlaridan X.ga tazyiq oʻtkaza boshladi. Ingliz savdogarlari X.ga koʻplab afyun
keltira boshladilar. 1839 yilga kelib inglizxitoy munosabatlari keskinlashdi va
1840—42 yillarda Angliya bilan Xitoy oʻrtasida birinchi "afyun" urushi boʻlib
oʻtdi. Natijada inglizlar X.da bir qator imtiyozlarni qoʻlga kiritdilar. 1842 y.
Nankin shartnomasiga koʻra, X. Angliya savdosi uchun 5 ta portini ochishga,
Syangan (Gonkong) o.ni Angliyaga berishga, tovon toʻlash, savdo imtiyozlari va
boshqa berishga majbur boʻldi. 18-a. oxirlaridan Sin imperiyasi inqirozga yuz
tutdi. Sinfiy va milliy ziddiyatlar kuchaydi. 1844 y. X. AQSH hamda Fransiyaga
ham shunday imtiyozlar beradigan shartnomalarni imzolashga majbur boʻldi. X.
yarim mustamlaka mamlakatga aylana boshladi. Ayni vaqtda X.ning turli
viloyatlarida xalq ommasining manjurlar zulmiga qarshi qoʻzgolonlari avj oldi.
1850 y. taypinlarning liniy mazhabi manjurlar zulmiga qarshi qoʻzgʻolon koʻtardi
(q. Taypin qoʻzyuloni). Mazkur qoʻzgʻolondan keyin Sharqiy Turkistonda ham
umumiy xalqqoʻzgoloni yuz berdi. Natijada ushbu mamlakat 14 y. davomida mustaqil
boʻldi.

Xitoy Gʻarbiy Osiyoda joylashgan boʻlib, maydoni 9,6 mln. km2 ni tashkil etadi.
Osiyodagi yirik davlat hisoblanadi, jahonda esa maydoni jihatidan Кanada va
Rossiyadan keyin 3-oʻrinda turadi. Xitoy quruqlikda 14 davlat bilan chegaradosh,
ular: Afgʻoniston, Butan, Myanma(Birma), Hindiston, Qozogʻiston, Qirgʻiziston,
Laos, Moʻgʻuliston, Nеpal, Pokiston (talash hudud boʻlgan Кashmir), KXDR,
Rossiya, Tojikiston va Vyеtnam. Chegaralarning umumiy uzunligi 22 117 km. Dengiz
boʻylab esa Shimoliy Koreyadan Vyetnamgacha, Gʻarbiy Xitoy dengizi, Koreys
koʻrfazi, Sariq dengiz va Janubiy Xitoy dengizi, Tayvan oroli bilan Tayvan
boʻgʻozi orqali 14 500 kilometr uzunlikda tutashgan. Xitoyni 1949-yildan
Kommunistlar partiyasi boshqarib keladi. Xitoy faqat bir partiyali mamlakat
hisoblanadi.

Lushan togʻlari Xitoy tamaddunining oʻchogʻi sanaladi. Maydoni 5 ming kvadrat
kilometrga teng bu togʻlar mamlakat janubi, Tszyansi provinsiyasining Intan
shahri yaqinida joylashgan. SHimolda Xitoyning eng uzun daryosi — Yantszi bilan
chegaradosh. Janub tomondan mamlakatning eng katta chuchuk suvli daryosi —
Poyaku suvlari bilan yuviladi. Lushan togʻlari 2000 yillik tarixga ega boʻlib,
ular ilk bora xitoy solnomalarida tilga olingan. Qadimda bu erda sehr-jodu bilan
shugʻullanishgan va shu bois Lushan togʻlari xudosizlar manzili xisoblangan.
Daosizm va buddizm oqimlari vujudga kelgach, oqim asoschilari bu erga ilk maktab
va akademiyalarni qura boshlagan. Qurilmalarning ayrimlari shu davrga qadar
saqlanib qolgan. Qoʻriqxona necha yuz yillardan buyon oʻz goʻzalligi bilan butun
dunyoni oʻziga maftun qilib keladi. Uni madh etuvchi 4 mingdan ziyod sheʼr va
dostonlar bitilgan.1996 yildan YUNYeSKOning jahon meroslarini saqlash qoʻmitasi
tomonidan unga quyidagicha baho berilgan: "Lushan togʻlarining dunyoviy merosi
shundaki, u xitoy millatining maʼnaviy-madaniy qadryatlari bilan bevosita
bogʻliq. Xitoy xalqining qadriyatlari tabiat bilan uygʻunlashib ketganday goʻyo.
U yirik madaniy manzarani aks etdiradi. 2007yili Lushan togʻi Milliy bogʻ
sifatida tan olinib, jahon meroslarining roʻyxatiga kiritilgan. 1998 yilda esa
geologik park sifatida YUNYeSKO xalqaro tarmogʻiga kiritilgan. Bu tarmoqqa 28
geoparklar kiritilgan boʻlib, ularning 7 tasi Xitoyda joylashgan.



https://uz.wikipedia.org/wiki/Xalqaro_Standartlashtirish_Tashkiloti

ISO — inglizcha: International Organization for Standardization — butun dunyo
boʻyicha xalqaro standartlarni ishlab chiquvchi va qayta ishlovchi tashkilot
hisoblanadi. Mazkur tashkilot boshqaruv organi Shvetsariyaning Jeneva shahrida
joylashgan boʻlib, oʻz faoliyatini 1948-yili boshlagan. Hozirda 162 davlat
milliy standartlashtirish institutlarini oʻzida birlashtirgan. U xalqaro
standartlarni, shu jumladan, 9000-turkumidagi standartlarni ham ishlab chiqish
bilan shugʻullanadi. Toʻqqiz ming — ushbu standartga berilgan tartib raqamidir.
Standartlar turkumi deb atalishiga sabab, ISO 9000 standartidan tashqari, ISO
9000 „Sifat menejmenti“ oilasiga kiruvchi yana ISO 9001 va ISO 9004 standartlari
ham mavjud.

ISO 9000:2008 Xozirgi kunda korxona va tashkilotlar sifatli boshqaruvning asosiy
talablarini bajarish orqali mahsulot yoki xizmat sifatiga urgʻu berib oʻz
nufuzlarini oshirishga harakat qilishadi. Shu sababli ISO 9001 standartlarini
bajarish ommalashganligi sababli, xozirgi kunda bu standartlashtirish tizimi
mashhurdir. Demak, sifat menejmenti — bu yuqori sifatli boshqaruv va
rahbarlikning oʻzaro muvofiq keluvchi faoliyatidir. Sifat menejmenti — oʻz
ichiga sifatni boshqarish, sifatni rejalashtirish, sifatni taʼminlash, sifatni
yaxshilashni qamrab oladi.



https://uz.wikipedia.org/wiki/Vabo

Vabo (cholera) — ingichka ichakning zararlanishi, intoksikatsiya, umumiy
ahvolning ogʻirlashuvi va organizmning suvsizlanishi bilan davom etadigan oʻtkir
infeksion kasallik; oʻta xavfli ichak kasalliklaridan. V. dastlab (1816)
Hindistonda — Gang daryosi vodiysida paydo boʻlgan; u yerda turmush sharoiti
ogʻir boʻlganligi uchun aholining bir qismi boshqa davlatlarga keta boshlaydi.
Natijada V. Yevropaga, keyinchalik butun dunyoga, chunonchi Birma (1819), Yava
va Borneo o. lari, Xitoy (1820), Eron (1821), Yaponiya hamda Rossiyaga (1822)
tarqaladi. 1823— 1925 y. larda Rossiyada V. epidemiyasi 55 marta qayd qilingan.
Turkiston oʻlkasiga V., asosan, Afgʻoniston va Erondan oʻtgan.V. ning klassik V.
va El-Tor V. si degan 2 turi bor. Shunga koʻra, V. mikrobi (vibrion deb ataladi)
klassik V. vibrioni va ElTor vibrioni deb ataladigan ikki xilga ajratiladi.
Klassik V. vibrionini 1883 y. R Kox, El-Tor V. vibrionini esa 1906 y. Sinay ya.
o. da Gotshlix topgan. V. vibrioni salgina bukilgan va ikki uchi yumaloqlangan
tayoqcha boʻlib, boʻyi 1,5—4 mk va eni 0,2—0,4 mk. V. vibrioni daryo suvida 18
kundan 5 oygacha, muzda bir necha oy, ariqlarda bir necha kun, dengiz suvida
ikki hafta, sovuq vaqtda najasda bir necha oy, axlat chuqurlarida 3 oygacha,
ichki kiyimlarda 2 oy, qum tuproqda bir necha oy, suv havzalarida 15—30 kun, sut
va yogʻda bir oygacha, kartoshkada 2 haftagacha, hoʻl mevada bir necha kungacha,
pivoda 3 soatdan 5 kungacha tirik turadi. Dezinfeksiyalovchi moddalar vibrionni
tez oʻldiradi. Suv qaynatilganda ham vibrion tez oʻladi. 1960 y. gacha boʻlib
oʻtgan V. epidemiyalarining deyarli hammasi (aniqroq aytganda 6 pandemiyasi) ga
klassik V. vibrioni sabab boʻlgan.



https://uz.wikipedia.org/wiki/Tramvay

Tramvay (inglizcha tram - "vagon", way - "yo‘l") poyezddan yengil, relsli,
elektr dvigatelli transport vositasidir. Odatda shaharlar ichida va atrofida
yo‘lovchi tashishi uchun mo‘ljallangan bo‘ladi.

Tramvay (inglizcha tramway, tram — vagon, arava va way — yoʻl) — relsli izda
harakatlanuvchi shahar yer usti transport vositasi; elektr energiyasini simda
sirpanuvchi "shoxi" (dugasi) orqali kontakt (tutashma) simdan oladigan vagon (2
ta, baʼzan 3 ta tirkama vagonlar majmui).

Tramvay murakkab texnika vositasi hisoblanadi. Uning motori (dvigateli) elektr
energiyasini relsli izlar tepasidan tortib ketiladigan simdan oladi. Sim kichik
elektr styasiga ulanadi. Elektr styada oʻzgaruvchan tok 500—750 V kuchlanishli
oʻzgarmas tokka aylantiriladi. Motorli vagon ustidagi yoysimon shox (duga) simda
sirpanib, dvigatelga tok yetkazib beradi. Ikkinchi manfiy sim vazifasini relslar
oʻtaydi. Umuman tramvay xoʻjaligi murakkab majmua xisoblanadi. Unga relsli
izlar, avtoblokirovka tizimi, elektr dvigatel, elektr tarmogʻi, harakatlanuvchi
sostav (vagon yoki vagonlar), tramvaydan foydalanish xizmati — depo (Toshkentda
2 ta depo bor), taʼmirlash korxonalari, liniyadagi doimiy tok elektr dvigateli
qoʻllanadi (quvvati — bir necha kVt dan bir necha MVt gacha).

Aravalarni harakatlantirishda elektr tokidan foydalanish gʻoyasi 19-asr
30—40-yillarida paydo boʻldi, lekin 70-yillarda birinchi elektr styalari paydo
boʻlgandan keyingina amalga oshdi. Rus ixtirochisi F.A. Pirotskiy 1876-yilda
taklif qilgan "relsli arava"ni birinchi tramvay deyish mumkin. Tramvay
yaratishga doir ishlar Germaniya va boshqa mamlakatlarda ham olib borildi.
Berlin yaqinidagi Lixtenfelde shaharchasida 1881 yil 20 yoʻlovchi sigʻadigan
vagon (tezligi 30 km/soat) qatnay boshladi. Keyinchalik koʻp Yevropa
mamlakatlari va AQSH da keng tarqaldi. Tramvaydan muntazam foydalana boshlash
Kiyevda 1892-yil, Nijniy Novgorodda 1896-yil, Moskvada 1899-yil yoʻlga qoʻyildi.

Toshkentda vagonni tor izlar boʻylab otlar tortadigan koʻnka 1901-yil qatnay
boshlagan, tor izli elektr tramvay esa 1913 y. paydo boʻlgan, keng izli tramvay
1936-yil foydalanishga topshirilgan (Toʻqimachilik komibinati — Xadra maydoni).
Oʻzbekistonda tramvay faqat Toshkent shahrida qatnaydi.



https://uz.wikipedia.org/wiki/Toshkent_axborot_texnologiyalari_kasb-hunar_kolleji

Toshkent Axborot Texnologiyalari kasb-hunar Kolleji (TATKHK) (Ташкентский
профессиональный колледж информационных технологий, "ТПКИТ" - Toshkent
shahridagi Axborot texnologiyalar kollejlari ichida yetakchi kollejlardan
biridir. TATKHK Oʻzbekiston Respublikasi, Toshkent shahri, Mustaqillik koʻchasi,
7-uyda joylashgan. Kollejning asosiy yoʻnalishi - axborot texnologiyalari va
biznes. Kollej direktori - Shin Agrippina Vasilyevna. TATKHKning asosiy
veb-sayti www.tpkit.uz, ijtimoiy tarmoqdagi asosiy forumi -
http://vk.com/uztpkit.

Kollej 1940-yili yaratilib, aloqachilar maktabi deb nom olgan. 1940-yili,
2-jahon urushi vaqtida 1-hunar bilim yurti nomini olgan. 1955-yili texnik kasb
bilim yurti nomiga oʻzgartirilgan. 1997-yili vazirlar mahkamasining qaroriga
binoan, Toshkent hokimiyati qarori asosida 3-biznes maktabi deb tayyorlangan.
2002-yili Toshkent Axborot Texnologiyalari kasb-hunar Kolleji nomini olgan.

•Direktor - Shin Agrippina Vasilyevna. •UIB raxbar oʻrinbosari - Qurbonova
Nargiza Mirkamolovna. •KTB raxbar oʻrinbosari - Oʻvchinnikova Tat'yana Pavlovna.
•"Maʼnaviyat va maʼrifat" IB rahbar oʻrinbosari - Diyorova Iroda Foziljonovna.
•Huquqbuzarlikni oldini olish boʻlimi boshligʻi - Yusupov Abduqaxor Jumanovich.
•Bosh usta - Sarvarov Husniddin Anvarovich.



https://uz.wikipedia.org/wiki/Tosh_davri

Tosh davri — insoniyat taraqqiyotidagi eng qad. davr. Bu davrda mehnat qurollari
hamda qurolyarogʻlar, asosan, tosh, yogʻoch va suyakdan yasalgan. Tosh davri
qad. (paleolit), oʻrta (mezolit) va yangi (neolit) davrlarga boʻlinadi. Tosh
davri bundan taxminan 2 mln. yil oddinroq boshlanib, Oʻzbekistonda 4 ming yil
burun tugagan (ayrim hududlarda uzoqroq davom etgan). Tosh davri odamlari
terimchilik, ovchilik, baliq ovlash bilan shugʻullangan; neolit davrida motiga
bilan dehqonchilik qilish va chorvachilik paydo boʻlgan. Ijtimoiy munosabatlar
"ibtidoiy odamlar toʻdasi"ga, soʻngra ibtidoiy urugdoshlik tuzumiga xos boʻlgan.
Tosh davrining qad. davri — paleolit 3 davrga boʻlinib oʻrganiladi: quyi
paleolit, oʻrta paleolit, yuqori paleolit. Quyi paleolit davri ilmiy xulosalarga
koʻra, odam ilk bora mehnat qurollarini yasagan vaqtlardan boshlangan. Bu
jarayon yer sharining turli joylarida turli vaqtlarda sodir boʻlgan (mas.,
Afrikada bu jarayon 3 mln. yil avval boshlangan, Yevropaning jan. va Osiyoda
taxminan 2 mln. yil avval). Ammo qayerda va qachon boshlanganidan qatʼi nazar,
kuyi paleolit insoniyatning eng uzok, davom etgan tarixini aks ettirgan. Tosh
asri texnikasining takomillashuvi natijasida disk shaklidagi (rapidasimon)
nukleuslarnya vujudga kelishi va ulardan oʻtkir uchli uchburchaksimon
uchirindilarni yuzaga kelishi bilan kuyi paleolit oʻrnini oʻrta tosh davri,
yaʼni mustye davri (q. Mustye madaniyati) oladi. Mustyedan soʻng yuqori paleolit
davri boshlanadi. Yevropaning jan.da, Osiyoda, jumladan, bizning Oʻrta Osiyoda
oʻrta paleolit hozirgi kunimizdan 200 ming yil avval boshlanib, oʻrta hisobda
160 ming yil davom etadi va oʻrnini 50 ming yil avval progressivroq boʻlgan
yuqori paleolit davriga boʻshatib beradi. Yuqori paleolit davrida, asosan,
realistik sanʼat rivojlanadi. Oʻsha davr odamlari hayvonlarni ovlash jarayonini
qanday koʻrgan boʻlsalar, shunday ravishda gʻor devorlariga rasmlar chizganlar.
Chizganda ham kizil va kora tabiiy ranglarda chizganlar. Bu narsa odamlarning
ongini rivojlanganligini koʻrsatadi. Mexnat kurollarini yasash texnikasi
boʻyicha quyi va oʻrta paleolitta nisbatan juda yuksak koʻtarilgan yuqori
paleolit davri, oʻz navbatida, bundan 12—10 ming yil avval progressivroq boʻlgan
mezolit davri bilan almashdi. T.D.ning soʻnggi bosqichi boʻlgan neolit bundan
5—4 ming yil avval jez davri bilan almahdi.



https://uz.wikipedia.org/wiki/Toponimika

Toponimika (lotincha topos — joy, onoma — ism) — joʻgʻrofiy nomlarning paydo
boʻlishi, rivojlanishi, oʻzgarishi va toʻgʻri yozilishini oʻrganuvchi fan.

Toponimika (yun. topos — joy va onyma — ism, nom) — onomastikattt joy nomlari
(geografik atoqli nomlar)ni, ularning paydo boʻlishi yoki yaratilish
qonuniyatlarini, rivojlanish va oʻzgarishini, tarixiyetimologik manbalari va
grammatik xususiyatlarini, ularning tuzilishini, tarqalish hududlari hamda
atalish sabablarini oʻrganuvchi boʻlimi. Muayyan bir hududdagi joy nomlari
majmui — toponimiya, alohida olingan joy nomi esa toponim deb ataladi.
Toponimlar ham, til leksikasining bir qismi sifatida boshqa hamma soʻzlar
singari til qonuniyatlariga boʻysunadi, lekin oʻzining paydo boʻlishi va baʼzi
ichki xususiyatlari jihatidan jamiyatning kundalik moddiy va maʼnaviy holati,
iqtisodiy turmushi, orzu va intilishlariga aloqador boʻlib, maʼlum darajada
boshqa guruh soʻzlardan farq qiladi. Shu bilan birga, toponimlarda milliy
tilimizga xos boʻlgan qadimiy fonetik, leksik va morfologik elementlar koʻproq
saklangan boʻladi. Joyning tabiiy geografik sharoiti (relyef), aholining etnik
tarkibi, kishilarning kasbi va mashgʻuloti, qazilma. boyliklar, tarixiy shaxslar
va voqealar toponimlar vujudga kelishining asosiy manbalari hisoblanadi.



https://uz.wikipedia.org/wiki/Terak

Terak (Populus L.) — toldoshlar oilasiga mansub daraxtlar turkumi. Ayrim
maʼlumotlarga koʻra, 100 dan ortik, turi bor. 30 ga yaqin turi Yevrosiyo, Shim.
Amerika va Shim. Afrikada Tapkalgan. Oʻzbekistonda T.ning koʻkyaproqli T. yoki
zangori bargli T. (P. pruinosa Schrenk), furot T.i (P. euphratica Olid.),
mirzaterak (P. nigra L.), afgʻon T.i (R. afghanica), oq terak (P. alba), Baxofen
teragi yoki koʻkterak (P.bachofenu Wierzb.) turlari oʻsadi. Mirzaterak,
koʻkterak, oqterak turlari koʻp ekiladi. T.larning baʼzi turlari boʻyi 30— 45
(baʼzan 60) m gacha, diametri 1,5 (ayrim daraxtlariniki 3) m gacha yetadi. T.lar
tanasi tik, shoxshabbasi tuxumsimon, piramidasimon, keng ovalsimon boʻladi.
Barglari bandli, ketmaket, barg plastinkasi yaxlit yoki kertikli, nashtarsimon.
Kuchalasi silindrsimon, boshoqsimon toʻpgul, gullagandan keyin toʻkiladi. Guli
bir jinsli, ikki uyli. Aksariyati barg yozishdan oldin, baʼzilari barg yozgandan
keyin gullaydi. Urugʻi koʻsakcha, shamol va suv yordamida tarqaladi. Nam
tuprokda tez unib chiqadi. T. issiqsevar, yorugʻsevar, sovuqqa bardoshli (mas.,
mirzaterak) oʻsimlik. Sernam va unumdor tuproklarda tez yetiladi, lekin
baʼzilari shoʻrxok tuproqni xush koʻrmaydi. T. qisqa umrli (25—30 yoshgacha
yaxshi rivojlanadi) daraxt boʻlsa ham 150—200 yil umr koʻradiganlari gʻam
(mirzaterak va oqterakning ayrim daraxtlari) bor.

Terakzorlar sof va aralash holda tashkil etiladi. Qayir yerlar sharoitida T.
qayragʻoch, qandagʻoch va butalar bilan birga yetishtiriladi. Oʻrmonchilik
rivojlangan mamlakatlarda T.ni koʻpaytirishda yangi yigʻib olingan urugʻlari
sepilib, dastlab koʻchat (1 ga maydondan 400—500 ming tup) olinadi. Bir yillik
koʻchatlardan 2yili terakzorlar barpo etiladi. Oʻzbekiston sharoitlarida bir
yillik novdalardan olingan kalamchalardan (uz. 30—35 sm) koʻpaytiriladi (yoʻl
yoqalari, ariqboʻylariga bir qatorlab ekilganda tuplar orasi 0,8–1 m,
terakzorlarda 0,8—1xZ m sxemada ekiladi), ildizidan bachkilab, toʻnkasidan oʻsib
chiqib ham koʻpayadi. Qulay sharoit boʻlsa va terak yetishtirish texnologiyasiga
rioya etilsa, 25—30 yoshida gektaridan (Oʻzbekistonda, hatto 15—20 yilda)
yetilgan (8—10 yoshida ishga yaroqli) 500–900 m³ gacha yogʻoch olinadi. T.lar
turlari tez oʻsishi, manzarali boʻlishi va joy tanlamasligi sababli ihota va
oʻrmon muhofazasi, koʻkalamzorlashtirish ishlarida muhim ahamiyat kasb etgan (q.
Dala ihota oʻrmonzorlari).

T. yogʻochi imorat qurilishida, yogʻochni qayta ishlash, mebel sanoatida
ishlatilishidan tashqari sellyulozaqogoz sanoati uchun muhim xom ashyodir. Uning
yogʻochi gidrolizlanib etil spirta olinadi. T. sellyulozasidan gazlama, kord
tolasi tayyorlanadi. Gugurt ishlab chiqarish.da ishlatiladi. T., asosan, ihota
oʻrmonlar hosil qilish uchun koʻp ekiladi. Keyingi yillarda Oʻzbekistonda
imoratbop qurilish materiallari olish maqsadida terakzor maydonlar koʻp tashkil
qilinmoqda. Amerika va Yevropadan tez yetiladigan T. navlari keltirib ekilmoqda.
OʻzR Vazirlar Mahkamasining 1994 y. 8 fevraldagi "Sanoat terakchiligini
rivojlantirish va boshqa tez oʻsuvchi yogʻochbop daraxtzorlarni barpo etishga
oid choratadbirlar toʻgʻrisida"gi qarori eʼlon qilinib, mamlakat hududida har
yili 10 ming gektar maydonda terakzorlar tashkil etish rejasi belgilangandan
keyin bu sohaga, terakchilikka jiddiy eʼtibor berila boshlandi.



https://uz.wikipedia.org/wiki/Suvda_va_quruqlikda_yashovchilar

Suvda va quruqliqda yashovchilar (Amphibia) — suvdan quruqlikda yashashga oʻtgan
dastlabki umurtqali hayvonlar sinfi. Quruqlikda yashashga oʻtish bilan Suvda va
quruqlikda yashovchilarning tuzilishi balikdarga nisbatan takomillashgan,
xususan, skeletning tayanch vazifasini bajarishga oʻshii bilan uzun naysimon
suyaklar paydoboʻlishi oyoqlarning vujudga kelishiga sabab boʻlgan. Quruqpikda
yashash atmosfera havosi bilan nafas olishga imkon beruvchi organ — oʻpkaning
rivojlanishiga, qon aylanishi, nerv sistemasi va sezgi organlarining
takomillashuviga olib kelgan. Shuning bilan birga Suvda va quruqlikda
yashovchilar skeletida togʻayning koʻp boʻlishi, nafas olish, qon aylanishi,
ayirish, nerv sistemasi va boshqa organlarning sodda tuzilganligi,
lichinkasining yon chiziqlari, dumi, yuragining 2 kameradan, qon aylanish
sistemasining bir doiradan iboratligi ularni quruqlikda yashovchi eng sodda
tuzilgan umurtqali hayvonlar ekanligini koʻrsatadi. Koʻpchilik Suvda va
quruqlikda yashovchilarning hayoti voyaga yetgan davrida ham suv bilan bevosita
bogʻliq.

Suvda va quruqlikda yashovchilar yuqori devon davrida qadimgi panja qanotli
baliqlardan kelib chiqqan; ular baliqlar bilan haqiqiy quruqlikda yashovchi
hayvonlar (amniotlar) oʻrtasida oraliq oʻrinni egallaydi. Stegotsefallar deb
atalgan qadimgi Suvda va quruqlikda yashovchilar bosh qutisi skeleti 1 m gacha
boʻlgan. Ular karbonning oʻrtalarigacha quruklikda yashovchi yagona umurtqalilar
boʻlgan. Karbon davri oxiridan boshlab quruqlikda sudralib yuruvchilar
hukmronlik qila boshlagan. Hozirgi sudralib yuruvchilar yura davridan maʼlum.

Hozir Suvda va quruqlikda yashovchilar tanasi uzunligi 2—3 sm dan 1,8 m gacha.
Terisi yumshoq va yupqa boʻlib, shilimshiq bezlar ishlab chiqaradigan suyuqlik
bilan doimo hoʻllanib turadi. Teri gaz va suv almashinuvi vazifasini ham
bajaradi. Terining bu xususiyati ularning quruklik muhitiga toʻliq moslanishiga
imkon bermagan. Bir qancha turlari terisida zaharli suyuklik ishlab chiqaradigan
bezlar ham boʻladi. Suvda va quruqlikda yashovchilar hrz. quruqlikda yashovchi
umurtqalilar orasida eng sodda tuzilgan boʻlib, skeletida togʻaylar koʻp.
Oldingi oyokdari, odatda 4 barmokli, keyingisi — 5 barmokli. Dumli Suvda va
quruqlikda yashovchilardan sirenlarning keyingi oyoqlari, oyoqsizlarning ikkala
juft oyoqlari, koʻkrak qafasi boʻlmaydi; ogʻiz boʻshligʻi tubidagi muskullarning
qisqarishi tufayli havo oʻpkaga oʻtadi. Ayrim salamandralarda oʻpka boʻlmaydi.
Miyacha kuchsiz rivojlangan. Dumsiz Suvda va quruqlikda yashovchilarda oʻrta
quloq va nogʻora pardasi rivojlangan. Yuragi 3 kamerali, oʻpkasiz Suvda va
quruqlikda yashovchilar yuragi 2 kamerali. Chal yurak boʻlmasiga arteriya qoni,
oʻng yurak boʻlmasiga vena qoni va teridan arteriya qoni keladi. Arteriya va
vena qoni yurak qorinchasida aralashib ketadi. Gavdadagi boshdan boshka barcha
organlar aralash qon bilan taʼminlanadi. Buyragi koʻpchilik baliklarnikiga
oʻxshash tana buyrak (mezonefros); buyrak va jinsiy bezlar yoʻli kloakaga
ochiladi. Suvda va quruqlikda yashovchilar — gavda harorati oʻzgarib turadigan
(poykiloterm) hayvonlar. Hozirgi Suvda va quruqlikda yashovchilar 3 turkum 25—30
oilaga mansub 400 ga yaqin turni oʻz ichiga oladi. Oʻzbekiston hududida
dumsizlar turkumiga mansub 2 turi (baqa va qurbaqa) tarqalgan; dumlilar
turkumidan tritonlar akvariumlarda boqiladi. Suvda va quruqlikda yashovchilar,
asosan, suvda koʻpayadi. Koʻpchilik dumsizlar va ayrim dumlilar uchun tashqi
urugʻlanish, koʻpchilik dumlilar va barcha oyoqsizlar uchun ichki urugʻlanish
xos. Odatda, tuxum qoʻyadi; ayrim turlari tirik tugʻadi yoki tuxumdan tirik
tugʻadi. Lichinkasi voyaga yetgan davridan keskin farq qiladi (ayniqsa,
dumsizlar itbaligʻi); metamorfoz orqali rivojanadi. Ayrim kurukdikka tuxum
koʻyuvchi dumsizlar metamorfoz rivojlanadi. Dumlilarning ayrim turlari
(aksolotl, alp tritoni va boshqalar) uchun neoteniya (voyaga yetmasdan
koʻpayish) xos. Voyaga yetgan Suvda va quruqlikda yashovchilar har xil
umurtqasizlar, asosan, hasharotlar, itbaliqlar, mikroskopik xdyvonlaar va
oʻsimliklar bilan ozikdanadi. Suvda va quruqlikda yashovchilar zararkunanda
ekosistemalarning asosiy komponenta boʻlib, koʻpchilik umurtqasizlar
soninicheklab turishdagʻamdaboshkaxayvonlarga oziq sifatida katta ahamiyatga
ega. Dumsizlarning ayrim turlari (mas, baqalar) bir qancha mamlakatlarda
isteʼmol qilinadi. Ayrim Suvda va quruqlikda yashovchilar lab. hayvonlari
sifatida ahamiyatga ega. Suv havzalarining ifloslanishi tufayli ayrim turlari
soni kamayib bormoqda. 41 turi va kenja turi Xalqaro Qizil kitobga kiritilgan.



https://uz.wikipedia.org/wiki/Surrealizm

Syurrealizm (frans. surrealisme — oʻta realizm) — XX asrning 10—20-yillarida
fransuz adabiyotida paydo boʻlib, tasviriy sanʼat, haykaltaroshlik, teatr, kino
sohalariga, keyinchalik boshqa mamlakatlar (Belgiya, Chexoslovakiya,
Yugoslaviya, AQSH, Meksika, Yaponiya)ga ham tarqalgan avangardlik yoʻnalishi.
Markiz de Sad, J. Nerval, shuningdek, A. Rembo, Lotreamondan A. Jarri, G.
Apolliner va S. Reverdiga qadar boʻlgan yozuvchilar ijodi S.ning paydo
boʻlishida manba vazifasini oʻtagan. S. vakillari aqliy faoliyatdagi, hatto
jamiyat hayotidagi shakllangan tizimni tubdan oʻzgartirish daʼvosi bilan
chiqqanlar. S.ning yangi adabiy yoʻnalish sifatida maydonga kelishida
"Litterature" ("Adabiyot", 1919 —24) jurnali muhim rol oʻynadi. Bu jurnali
atrofida birlashgan L.Aragon,L. Breton, F. Supo kabi yozuvchilar S.ga asos
soldilar. Koʻp oʻtmay, ular davrasiga P. Elyuar, R. Desnos, A. Arto va boshqa
kelib qoʻshilishdi.

S. miyaga ilk bor kelib qolgan soʻz, nutq parchalari, turli-tuman xayollarning
dastlabki, kutilmagan bir holatdagi ajabtovur shaklini har qanday ijodiy
faoliyatning xamirturushi, asosi, deb eʼlon qilgan. Syurrealistik teatr
(asoschisi A. Arto) va kinematografiyada ham ayrim sahna va kadrlarning bir-biri
bilan mantiqsiz bogʻlanishi va umuman aql-zakovat doirasidan chetga chiqish
"haqiqiy reallik" sifatida tan olingan.

Dastlab syurrealistlarning turfa toʻgaragiga S.ning isyonkorlik ruhiga uchgan,
tevarak-atrofdagi dunyo tartibotini xush koʻrmagan, insonning jamiyatdagi
hayotida uchrab turadigan qiyinchiliklarni oʻrganish va bartaraf etish xayoli
bilan yashagan yirik yozuvchilar ham aʼzo boʻlishgan. S.ning ijtimoiy tizimni
kayta qurish haqidagi niyati afsonavor uydirma ekanligini tushungan, S.
estetikasidagi badiiy asarga xos maʼnodorlik va yaxlitlikning bekor qilinganini
koʻrgan katta isteʼdod egalari syurrealistlar safini tark etganlar. 30 -
yillarning oxiriga kelib, mistikaga oshkora ravishda berilgan A. Breton
boshchiligidagi ayrim shoirlargina S.ga sodiq boʻlib qoldilar va ular safi
taqlidchilar hisobiga kengaydi. 40-y.larning boshlarida A. Breton, S.Dali, I.
Tangi va boshqalarning muhojirlikka ketishi bilan S.ning markazi AQShga koʻchdi.
Fransiyada S.ni qayta tiklashga qaratilgan urinish samara bermadi.



https://uz.wikipedia.org/wiki/Sovun

Sovun suv bilan birga tozalashda ishlatiluvchi yuzaviy-faol moddadir. Sovun
qattiq yoki suyuq holatlarda ishlab chiqariladi.

Sovun — tarkibida 8 tadan 18 tagacha uglerod atomi boʻlgan yuqori molekulali
yogʻ, naften va smola kislotalarining tuzlari (q. Karbon kislotalar). Sovunda va
roʻzgʻorda (tovar S.) S. deganda karbon kislotalarning suvda eriydigan tuzlariga
yuvuvchi taʼsirga ega boʻlgan baʼzi moddalarning qoʻshilmasi tushuniladi. Bu
aralashmalarning asosini toʻyingan va toʻyinmagan yogʻ kislotalari (stearin,
palmitin, miristin, laurin va olein)ning natriyli (baʼzan, kaliyli va ammoniyli)
tumari tashkil etadi. Mol. m. kichik kislotalar yuvuvchi taʼsirga ega emas, mol.
m. katga kislotalar esa suvda yomon eriydi. Ishqoriy yer va ogʻir metallar (mis,
simob va boshqalar)ning tuzlari shartli ravishda "metall" S. deyiladi. Ularning
koʻpchiligi suvda erimaydi, lekin uglevodlarda eriydi, bunday tuzlar plastik
(konsistent) surkov materiali, loklar, plastifikatorlar va boshqa tayyorlashda
qoʻllanadi. Suvsiz natriyli S. — qattiq modda, suyuqlanish temperaturasi
250—260°. S. ga suv qoʻshilganda uning suyuqlanish temperaturasi pasayadi. Tovar
S.ning suyuqlanish temperaturasi 100°. Qattiq S.ning zichligi 1050 kg/m³ ga
yaqin; suvsiz S, gifoskopik S.ning yuvuvchi modda, hoʻllagich, emulgator,
peptizator, surkov materiallari va boshqa sifatida keng ishlatilishining sababi
S. molekulalarning oʻziga xos tuzilganligidir. S. — sirt faolmoddalaraan. S.
suvli eritmalarda gidrolizlanadi. S. eritmasi ishqoriy reaksiyaga ega. Oʻta
suyultirilgan S. ionlarga toʻliqdissotsiyalanadi. Qattik, suvda S.ning yuvuvchi
taʼsiri keskin pasayadi, chunki bunda suvda erimaydigan kalsiy va magniy tuzlari
hosil boʻladi (q. Suvning qattiqligi).

Kimyoviy jihatdan sovun yogʻ kislotasining tuzidir. Odatda sovun yogʻ va
ishqorlar (natriy gidroksid, kaliy gidroksid kabi) yoki natriy karbonat
reaksiyalari natijasi oʻlaroq hosil qilinadi. Bunda ishqor va suv yogʻni
gidrolizlab, glitserin va sovunga aylantiradi. Sovun tabiiy jarayon orqali ham
hosil boʻlishi mumkin; hayvon murdalarining qisman sovunga aylangani kuzatilgan.

Zamonaviy sovunlarga koʻp miqdorda boshqa yuzaviy-faol moddalar (masalan,
abraziv, enzimlar, oksidlovchilar, atir va hk) qoʻshiladi.



https://uz.wikipedia.org/wiki/Shakira

Shakira (toʻliq ismi Shakira Isabel Mebarak Ripoll; 1977-yil 2 fevralda
Barrankilyada tugʻilgan) — mashhur kolumbiyalik qoʻshiqchi.

1977-yil 2 fevral Barrankilyada Vilyam Mebarak va Nidiya del Karmenning oilasida
dunyoga kelgan. Otasi - livanlik va onasi kolumbiyalik unga arab tilidan tarjima
qilinganda "yaxshilik va chiroyga toʻla ayol", hindida esa - "yorugʻlik
ma'budasi" degan maʻnoni anglatadigan ism berishdi. Shakira oilada ohirgi
farzand. Uning bolaligi ona shahri Barrankilyada, kitoblar va lotin amerikalik
ritmlar orasida oʻtadi. Otasi - San Blasdagi zargarlik doʻkonining egasi. Oradan
koʻp oʻtmay, Shakira musiqa va adabiyotga qiziqa boshlaydi. Uch yoshida Shakira
oʻqishni va yozishni bilar, 4 yoshida maktabga borgisi kelar edi, ammo mahalliy
ta'lim qonunlari bunga yoʻl qoʻymaydi. Toʻrt yoshidayoq kichik Shaki she'rlar
yozardi. Ota-onasi avval ularning isteʻdodi shoir yoki musavvir boʻladi deb
oʻylashardi. Maktabda esa oʻqituvchilar boʻlajak yulduzda balerinani
koʻrishardi, chunki u juda koʻp raqsga tushardi. Shakiraning bolaligidan eng
sevimli raqsi bu - qorin raqsidir. Faqat 8 yoshida ota-onasi unda qoʻshiqchini
koʻrishadi. Shu yoshida u don Villiamning optikasi ta'siri ostida "Sening qora
koʻzoynaklaring" (Tus gafas oscuras) qoʻshigʻini yozadi.

Oʻzining birinchi albomi - "Magia"ni Shakira 13 yoshida, Sony Discos bilan
shartnoma imzolab yozadi. Shakirani har doim rokka tortar edi, ammo Sony'ning
prodyuserlari unga koʻproq pop-qoʻshiqchi ampluasi toʻgʻri keladii deb
hisoblashadi. Ammo, albom muvaffaqiyatga erisha olmaydi. Qoʻshiqchining ikkinchi
albomi - "Peligro" (Havf) ham boʻlajak yulduzni mashhur qilmaydi, sotuvlari
hattoki dastlabki albomdan kam boʻladi. Yosh qoʻshiqchi bilan uchta albomga
shartnoma imzolagan Sony Discos ovoz yozish kompaniyasi unga ohirgi shansni
beradi, Shakira esa bunga javoban uning ishlariga aralashmaslikni talab qiladi.
1995-yili prodyuser Luis Fernando Ochoa qoʻli ostida chiqarilgan "Pies
descalzos, suenos blancos" (Yalang oyoqlar, yuksak orzular) albomi Shakiraga ona
yurtida hamda ikkala Amerika qit'asida shuhrat olib keladi. Albom pop-rok va
lotin amerikalik ritmlarning aralashmasidan iborat boʻlib, 4 million nusha bilan
tarqaladi. Muvaffaqiyatini u navbatdagi diski "Dónde Están Los Ladrones?"
(Oʻgʻrilar qayda?)ni chiqarib mustahkamlaydi, hozirgacha bu albom uning butun
ispan tilidagi karyerasidagi eng yaxshi ijodi deb hisoblanadi. Dunyoviy
shuhratga Shakira 2001-yili Whenever, Wherever tufayli erishadi. Besh yil oʻtib
esa, u Wycleaf Jean bilan birgalikda yozilgan Hips Don't Lie singli bilan
birinchi marotaba Billboard Hot 100ning choʻqqisiga chiqadi.

2000-yili Shakira oʻsha paytda Argentina prezidentining oʻgʻli Fernando de lya
Rua bilan uchrashishni boshladi. 2001-yil martida Antonio unga turmushga
chiqishni taklif etadi. Juftlik 2007-yili toʻyini oʻtkazishni planlashtirgan.
Shakira futbolchi Gerard Piquéga turmushga chiqdi. 2013-yilda Milan ismli oʻgʻli
dunyoga keldi. 2015-yilda Sasha ismli oʻgʻli dunyoga keldi.

1997-yili Shakira "Fundación Pies Descalzos" (Yalang oyoqlar fondi) hayriya
tashkilotiga asos soladi. Bu tashkilot faoliyatining asosiy yoʻnalishi Kolumbiya
va Lotin Amerikasining boshqa davlatlarining kam ta'minlangan oilalardan boʻlgan
bolalar uchun maktablarni sponsorlash. Yana Shakira ALAS (Artistas Latinos En
Acción Solidaria) fondining ilhomlantiruvchisi boʻldi. Bu fondga 2006-yili asos
solingan boʻlib, unga Alejandro Sans, Juanes, Miguel Bose va boshqalar
a'zodirlar. Shakira shuningdek, UNICEFning eng yosh elchisidir.



https://uz.wikipedia.org/wiki/Seuldagi_G-20_sammiti_(2010)

Seuldagi G20 sammiti — G20 vakil davlatlar hukumati rahbarlarining beshinchi
uchrashuvi, 2010-yilning 11-12-noyabrlarida Janubiy Koreyaning poytaxti Seul
shahrida oʻtkazilgan. Jahon moliya sistemasida va iqtisodiyotida kuzatilgan
keskin oʻzgarishlar hamda birdaniga moliya bozorlari inqirozga yuz tutgani
sammit chogʻida muhokama qilingan. Seul shahri G20 sammitlari tarixida ilk bor
mezbonlikni qoʻlga kiritgan. G20 sammitlari xalqaro iqtisodiy hamkorligini
umumjahon miqyosida muhokama qilinishi uchun asosiy forumlardan biri
hisoblanadi.

Seulda oʻtkazilgan G20 sammitida asosiy mavzu sifatida Inqirozga qarshi kurash
shiori tanlangan.

Sammit ishtirokchilari yaqin oʻrta vaqtdagi va koʻp yillik hukm surgan siyosiy
savollarni koʻrib chiqishgan, jumladan:

Vakillar sammit liderlari bilan sammitdan oldin uchrashishgan. Ushbu sammitda
har bir mamlakat aʼzolariga halqaro maydonda valyuta narxlarini har soniyada
oʻzgarishi va bu holat qaysi bir mamlakatni moliyaviy inqirozga tortib ketishi
mumkinligi ularning chuqur munozaralar yuritishiga majbur qilgan.

Sammit logotipi oʻziga ikki tasvirni mujassam qiladi: (a) dengiz ustidan
quyoshning chiqishi; va (b) tantanali koreys maʼdaniyatini mujassam etadigan
chiroqchalar(cheongsachorong). Sammit oʻtkazilishi uchun uch koreys sanʼati
mujassam boʻlgan orollar va Han River daryosida kesishadigan Banpo va Dongjak
koʻpriklari sammitning asosiy oʻtkazilish joylari sifatida foydalanilgan.
Afsuski orollardagi qurilishlar tufayli sammit oʻtkazilishi uchun joy markaziy
Yarmarka zaliga koʻchirilgan. Koreya Respublikasi qurolli kuchlari va Seul
agentligi qoshidagi poytaht politsiyasi xavfsizlikni yuqori yoʻsinda barcha
obyektlarda taminlashgan.

Jahon liderlarining koʻpchiligi va xalqaro ommaviy axborot vositalari hodimlari
Incheon Xalqaro Aerporti orqali Koreya Respublikasiga qabul qilingan boʻlib
aeroport ichidagi mahsus yoʻlakchalar orqali mehmonlar sammit oʻtkaziladigan
joyga yoʻl olishgan.

Seuldagi sammitda 19 mamlakat va Yevropa Ittifoqi oʻz doirasiga Yevropa
maslahati va Yevropa Komissiyasini oladigan G20 vakillari va har bir qitʼa
hududlaridan mamlakatlar, halqaro tashkilotlar vakillari ushbu sammit
ishtirokchilari qatoriga kiritilgan. Janubiy Koreya Hokimiyati bundan oldin
toʻrt uchrashuvda ketma-ket qatnashib kelayotgan Niderlandlarni G20 sammitga
taklif etishdan bosh tortgan. Bu mamlakat oʻrniga Singapur taklif qilingan. Bu
sammit oʻtgan toʻrt sammitdan farq qilgan holda, G20 vakilllari orasida toʻrtta
ayollar ishtirok etishgan. Shulardan Argentina Prezidenti Kirshner, Avstraliya
Bosh vaziri Julia Gillard, Olmoniya Kansleri Angela Merkel va Braziliya
Prezidenti Dilma Rousefflar oʻz mamlakatlari qiziqishlarini qolgan
ishtirokchilar bilan keng muhokama qilishgan. Seuldagi G20 sammiti Torontoda
oʻtkazilgan sammitdan keyin saylangan Avstraliya Bosh vaziri Julia Gillard va
Singapur Bosh vaziri Lee Hsien Loonglar uchun ilk bor G20 sammiti vakillari
boʻlib ishtirok etish nasib etgan.

G20 sammiti xavfsizligini taʼminlash juda katta muammolarni keltirib chiqargan.
Koreya harbiylari, politsiyachilari keng yoʻsinda sammit ishtirokchilari
xavfsizligini taʼminlash javobgarligini oʻz boʻyniga olishgan. Aeroportdan to
sammit oʻtkaziladigan joy transport qatnovlari va shuning yaqinidagi barcha
obyektlar qattiq nazorat ostida boʻlib qoʻshimcha kuchlar sifatida:

Sammitda xavfsizlikni taʼminlash maqsadida, uchrashuvdan oldin Koreya
politsiyasi, qurolli kuchlar, maxsus jangchilar kimyoviy, biologik va radiaktiv
hujumlar holatida qanday qilib jabrlanganlarni qutqarish oʻquv darslarini
oʻtkazishgan . G20 sammitida ishtirokchilar namoyishga bogʻliq boʻlmagan
xavfsizlik muaommolarini koʻtarishgan. Masalan, baʼzi bir tahlilchilar tomonidan
bu sammitning Janubiy Koreyada oʻtkazilishi mamlakatga muvafaqqiyat keltiribgina
qolmay bir vaqtning oʻzida Phenyan bilan kelishmovchiliklarga olib kelishi
mumkinligi aytib oʻtilgan. Shuncha tahlilchilar tanqidiga qaramasdan aʼzo
mamlakatlarning ishtiroki koʻpgina sharhlarga boyigani va sammit masalasida
namoyishlar moʻtadilligi chegaralangan shaklda valyuta muammolari va savdo
disbalansi oʻsishi yechimini topish imkoniyatini bergan. Ishtirokchilar muhim
savollar uchun sharhlovchilar bilan oʻz fikrlari oʻrtoqlashmagan . Bulardan biri
Moliyaviy inqiroz uchrashuvlarida bir necha bor ishtirok etgan Eswar Prasad
sammitda yagona fikr mavjud emasligini taʼkidlagan. Xalqaro Valyuta Jamgʻarmasi
raisi Dominique Strauss-Kahn sammit chogʻida:

Jahon iqtisodiyotida birdamlikni tiklashga zaruriy boshqaruv prinsiplarga
asoslangan iqtisodiyotning har yili aniqlik bilan yuqori tarzda cheklangan
profitsit hisoblarining oʻz vaqtidagi ish yuritmalari, defitsitning tushirish
omillari ishlab chiqilgan kelishuvlar asosida ish yuritish pogʻonasiga
erishilgan. Liderlar shu bilan birgalikda Seulni rivojlanish miqyosidagi
boshqaruv prinsiplari va kam mamlakatlar bilan rivojlanish sohasini birgalikda
amalga oshirish ishlarini yuritib iqtisodiy oʻsish hamda kambagʻallikni
qisqartirish muammolarini hal qilish gʻoyalari kelishib olingan. Vashingtondagi
oʻtkazilgan sammit doirasiga nisbatan Seuldagi sammitda mamlakatning toʻlaqonli
aralashuvi muhim rol oʻynaydigan erkin bozorlar kam koʻrsatilgan.



https://uz.wikipedia.org/wiki/Semey

Semey - (qoz. Семей) Qozogʻistonning Sharqiy Qozogʻiston viloyatidagi shahar
(1782-yildan). Irtish daryosining har ikkala sohilida, oʻng qirgʻogʻidagi
pristan. Temir yoʻl tuguni. Aholisi 309 574 kishi (2012-yil). Rus harbiylari
Qozogistonning shu hududlarini egallash maqsadida, 1718-yilda harbiy istehkom
sifatida qurgan (Irtish daryosi boshlangan joydan 18 km quyida). 18-asrda
tranzit savdo markazi. 1776-yildan hozirgi oʻrnida. 1782-yilgacha Semipalatka
deb atalgan. (qalʼa yonida 7 ta uy boʻlgan, nomi shundan). 1920—28 yillarda
gubernya, 1928— 32 yillarda okrug , 1932-yildan Sharqiy Qozogʻiston viloyati,
1939—90 yillarda Semipalatinsk viloyati markazi, 1929-yilda Semeydan Turkiston —
Sibir temir yo'li oʻtgan. Yengil va oziq-ovqat sanoati tarmoqlari yetakchi
oʻrinda. "Kazaxkabel", daryo kemasozligi, kema taʼmirlash, gaz apparaturasi,
armatura, sement zavodlari bor. Metallsozlik, ruda boyitish, "Altayzoloto"
kombinatlari, qurilish materiallari korxonalari ishlab turibdi. F.M.
Dostoyevskiy va qozoq shoiri Abay Qoʻnonboyev adabiymemorial muzeylari bor.
Semey atrofidagi hududda 1997-yil gacha yadro quroli yer osti sinovlarining
oʻtkazish poligoni boʻlgan (sinovlar 1991-yilda toʻxtatilgan). 

Semeyning poydevori 1718-yili qurildi, Petr 1 sharqiy tarafiga va Irtish
tarafidagi joylariga qoʻrgʻon qurish toʻgʻrisida farmon chiqardi, qurilish
1714-yildan 1720-yilgacha davom etdi. 1718-yilda Semipalat qoʻrgʻoni
podpolkovnik P.Stupinning boshqaruvi bilan „toʻliq qurol-aslahalar yordamida
qurib bitkazildi“.

Semipalat qoʻrgʻoni Rossiya bilan Qozogʻiston oʻrtasidagi asosiy savdo
markazlarining rivojlanishida muhim oʻrin egalladi. Semeyning ilk bor tashkil
topganidan boshlab, bunda savdo qilish uchun jungʻor qalmoqlari, buxoroliklar,
toshkentliklar, qoʻqonliklar kela boshlashdi. Osiyolik savdogarlar tomonidan
savdo operatsiyalarini boshqarish maqsadida 1728-yildan bojxona qurildi. Yilning
boshlarida Semey bojxonasi Moskvadagi Davlat Komers-Kollegiya bosh boshqarmasida
joylashgan Sibir farmoniga amal qildi. 1776-yili Gʻarbiy-Sibir
general-gubernatori qoʻrgʻonning yangi loyihasini tuzish uchun kapitan
I.G.Andreevni yubordi. Isteʼdodli injener, qoʻrgʻonlarni qayta qurib, yoʻllar,
koʻpriklar barpo qildi, yoʻllar bilan toʻsiqlarning, qoʻrgʻonlarning rejasi
bilan xaritasini tushirdi. Yangi qoʻrgʻonga eski qoʻrgʻon xalqlari, qozoqlar,
harbiy kishilar, shunga oʻxshash savdogar kishilarning koʻpchiligi koʻchib kela
boshladi. 1854-yilning 1-oktabrida Semey viloyatining ochilish marosimi boʻldi.
Kichkinagina Semey shahri birdan viloyatga aylandi. Qayta tashkil topgan viloyat
Rossiya imperiyasi tarkibidagi eng koʻlamlisi boʻldi. Shahar dumasi bilan Shahar
sudi bekitiladi. 1858-yili tashkil topgan koʻlamli Semey viloyatida — 261 487
kishi istiqomat qildi. 1873-yildan Semeyda telegraf, 1910-yildan telefon va
Qozogʻistondagi toʻngʻich suv oʻtkazish voqealari roʻy berdi. 1906-yili yuqori
Irtishda suv orqali aloqaning rasmiy ochilish marosimi boʻldi. XIX asrning oxiri
bilan XX asrning boshida Semey viloyatida mahsulotni ilk bor qayta ishlash
korxonasi tashkil topdi. XX asrning boshida Rossiyaning yirik firmalari va
fabrikalari yordamida jun, teri tayyorlandi. 1863-yili shaharda 2 ta oʻquv yurti
faoliyat yuritdi. Uning ichida bir uyezdli bilim yurti, 2 ta cherkov-prixod
bilim yurti, 14 ta qozoq va 9 ta tatar maktablari boʻldi. 1864-yili ayollar
maktabi 2-razryadli bilim yurti sifatida qayta tashkil topdi. XIX asrning
oxirlari va XX asrning boshida shaharda erkaklar va ayollar klassik
gimnaziyalari, muallimlar seminariyasi faoliyat yuritdi.

Shahar aholining soni 2012-yilgi maʼlumot boʻyicha 309 574 kishini tashkil etdi.
Shahar koʻp millatli hisoblanadi, shaharning milliy tarkibini quyidagi jadvaldan
koʻrishingiz mumkin:

Shaharda 2008-yilgi maʼlumotga asosan 73 ta maktab mavjud, shulardan 68 tasi —
umumiy oʻrta maktab, 1 tasi — asosiy, 3 tasi — boshlangʻich, 1 tasi —
bogʻcha-maktab. Qozoq tilidagi maktablar soni 26 ta, rus tilidagisi 13 ta, ikki
tilli maktablar  33 ta. Shaharda chiziqli jonli 56 ta maktab joylashgan, 27 tasi
qishloq hududlarda joylashgan.



https://uz.wikipedia.org/wiki/Said_Ahmad

Said Ahmad Mashhur oʻzbek adibi Said Ahmad (Saidahmad Husanxoʻjaev) 1920 yilning
10 iyunida Toshkent shahrining «Samarqand darvoza» mahallasida tugʻilgan.

U Nizomiy nomidagi pedinstitutda bir muddat oʻqigach, 1941 yilda «Mushtum»
jurnalida ishladi. 1942—1943 yillarda respublika radiosida, 1943—1947 yillarda
«Qizil Oʻzbekiston» gazetasida, 1948—1950 yillarda «Sharq yulduzi» jurnalida
mehnat qildi. 50-yillar boshida millatchi sifatida bir necha yil qamalib ham
chiqdi. Milliy istiqlol yoʻlidagi xizmatlari uchun Said Ahmad 1999 yilda
Oʻzbekiston Qahramoni unvoniga sazovor boʻlgan.

Said Ahmad hikoyanavis sifatida tanilgan. Uning «Choʻl burguti», «Lochin»,
«Boʻston», «Toʻyboshi», «Jimjitlik», «Turnalar», «Hayqiriq», «Alla»,
«Muhabbatning tugʻilishi», «Qorakoʻz Majnun» singari oʻnlab hikoyalarida
sadoqat, mehr, odamgarchilik, ishonch, eʼtiqod singari maʼnaviy qadriyatlar
taʼsirchan aks ettirilgan. Adib hikoyalarida inson ruhiyati tovlanishlarini
koʻrsatishga katta eʼtibor berganligi uchun ham bitganlari zavq bilan oʻqiladi
va u prozaning shoiri hisoblanadi. Yozuvchi hajviy hikoyalar yaratish boʻyicha
Qahhor anʼanalarini davom ettirgan ijodkordir. Uning «Sobiq», «Qoplon», «Oʻrik
domla», «Mening doʻstim Babbaev», «Muzey», «Boʻri ovi», «Xandonpista» kabi
koʻplab hajviyalarida inson tabiatidagi qusurlar badiiy tadqiq etiladi. Said
Ahmad hajviy soʻz jilolarini nozik payqaydi va undan mohirona foydalanadi.

Said Ahmad nasrning deyarli barcha janrlarida qalam tebratadi. Uning qishloq
mavzusidagi «Qadrdon dalalar» (1949), «Hukm» (1958) qissalari, chalkash insoniy
taqdirlar mahorat bilan aks ettirilgan «Qirq besh kun» (1974) «Hijron kunlari»
(1964), «Ufq boʻsagʻasida» (1969) romanlaridan iborat «Ufq» trilogiyasi, inson
qismati turgʻunlik davri qabohatlari fonida tasvirlangan «Jimjitlik» (1988)
romani, Bolalar hayoti ifodalangan «Sherzod va Gulshod» (1945), dunyoning etti
burchiga yoyilgan «Kelinlar qoʻzgʻoloni» (1976), yolgʻiz moʻysafid ruhiy
iztiroblari aks ettirilgan «Kuyov» (1986) singari sahna asarlari adibning katta
ijodiy imkoniyatlaridan dalolatdir.



https://uz.wikipedia.org/wiki/Sadriddin_Ayniy

Sadriddin Ayniy (toj. Садриддин Айнӣ; haqiqiy ismi Sadriddin Said-Murodzoda
(toj. Садриддин Саид-Муродзода); 1878-yil, 15-aprel, Soktare qishlogʻi, Buxoro
Amirligi — 1954-yil, 15-iyul, Stalinobod, Tojikiston SSR, SSSR) — yetuk tojik
yozuvchisi va shoiri, davlat va jamoat arbobi. Sovet davridagi tojik adabiyoti
asoschisi. Asosan tojik va oʻzbek tillarida ijod qilgan. Tojikiston Fanlar
Akademiyasining birinchi prezidenti (1951—1954), O‘zbekiston Fanlar Akademiyasi
faxriy aʼzosi (1943), Tojikistonda xizmat ko‘rsatgan fan arbobi (1940),
filologiya fanlari doktori (1948), professor (1950). Tojikiston Qahramoni unvoni
sohibi (1998), qator sobiq SSSR orden va medallari sohibi.

Sadriddin Said-Murodzoda 1878-yilning 15-aprel kuni Buxoro Amirligining Soktare
qishlogʻida, tojik oilasida tugʻilgan. 1884—1987-yillarda eski maktabda, keyin
bir qator madrasalarda: Buxorodagi Mir Arab (1890—1891), Olimxon (1892—1893),
Badalbek (1894—1896), Hoji Zohid (1896-1899) va Ko‘kaldosh (1899-1900)
madrasalarida tahsil olgan. Ahmad Donish va ozarbayjon yozuvchisi Hoja
Marog‘iyning hamda jadid maʼrifatparvarlarining asarlari uning dunyoqarashiga
sezilarli taʼsir ko‘rsatadi. A. Buxoroda yangi usuldagi maktablar ochadi, ular
uchun o‘quv qo‘llanmalar, ommani ilm-maʼrifatga chaqiruvchi sheʼr va
hikoyalardan iborat "Yoshlar tarbiyasi" (1909) darsligini tuzadi. "Yosh
buxoroliklar" harakatida faol qatnashadi. 1918—21 yillarda tojikcha, o‘zbekcha
marsh, qo‘shiq va sheʼrlar yaratadi. "Buxoro jallodlari" (1922) povesti, "Buxoro
mang'it amirligining tarixi" (1921) asarida Buxoroning ijtimoiy-siyosiy hayoti
ifodalangan. "Odina", "Qiz bola yoki Xolida" (1924), "Tojik adabiyotidan
namunalar" (1926), "Qulbobo yoki ikki ozod" (1928) kabi qissa, hikoya,
ocherklari muhim ahamiyatga ega. A. tojik va o‘zbek adabiyotlarining ming yillik
tarixiy taraqqiyotida yetishib chiqqan 200 dan ortiq shoir, tarixchi, olim,
tazkiranavislar hayoti va ijodi haqida maʼlumot beradi. A. 1927-29 yillarda
yirik romani "Doxunda"ni tojik tilida nashr ettirdi. 1934 yilda esa o‘zbek
tilida "Qullar" romanini yaratdi. Unda o‘zbek va tojik xalqining yuz yillik
hayoti aks etadi. A.ning "Eski maktab" (1935) asarida eski maktabdagi o‘qish va
o‘qitish haqida hikoya qilinadi. Yigirmanchi yillarda eʼlon qilingan qator
hajviy asarlari, "Yana bu qaysi go‘rdan chiqdi", "Puling halol bo‘lsa, to'y qil"
(1924), "Mashrab bobo", "E, to‘nim" (1925), "Bilganim yo‘q", "Ken-gash" (1926)
kabi o‘zbekcha feletonlari, 242 hajviy sheʼr va maqolalari, ayniqsa,
"Sudxo‘rning o‘limi" (1939) hajviy povesti yozuvchining mohir satirik ekanligini
ko‘rsatdi. Muqanna va Temur Malik boshchiligidagi xalq qo‘zg‘olonini aks
ettiruvchi adabiy-tarixiy ocherklar yozdi. U to‘rt qismdan iborat
"Esdaliklar"ida (1949—54) Buxoroning o‘tmish hayoti va o‘sha davr
ijtimoiy-madaniy muhitini yoritadi. A. adabiyotshunos, tilshunos, sharqshunos
olim sifatida "Firdavsiy va uning "Shohnoma"si haqida" (1934), "Kamol
Xo‘jandiy", "Shayxur-rais Abu Ali ibn Sino" (1939), "Ustod Rudakiy" (1940),
"Shayx Muslihiddin Saʼdiy Sheroziy" (1942), "Alisher Navoiy" (1948), "Zayniddin
Vosifiy" (uning "Badoye ul-vaqoye" asari haqida"), "Mirza Abdulqodir Bedil",
Muqimiy va boshqalar haqidagi asarlari o‘zbek va tojik adabiyotshunosligi va
tanqidchiligida, "Fors va tojik tillari haqida", "Tojik tili" kabi ilmiy ishlari
tojik tilshunosligida muhim voqea bo‘ldi. A.ning "Doxunda", "Qullar",
"Sudxo‘rning o‘limi" va "Esdaliklar" asarlari xorijiy tillarga tarjima qilingan.
O‘zbekiston va Tojikiston Respublikalaridagi bir qator shahar, tumanlar,
qishloqlar, ko‘chalar, maktablar, kutubxonalar, sanʼat va madaniyat muassasalari
A. nomiga qo‘yilgan. Samarqandda A. yodgorlik uy-muzeyi ochilgan (1967).

Sadriddin Ayniy (Sadriddin Saidmurodov) 1878 yil 15 aprelda Buxoro viloyatining
Gʻijduvon tumanidagi Soktare qishlog‘ida o‘rtahol dehqon oilasida tug‘ilgan.
1884 - 87 yillarda qishloqdagi boshlang‘ich maktabda, 1890 -1900 yillarda Mir
Arab, Olimjon, Badalbek, Hoji Zohid, Ko‘kaldosh madrasalarida tahsil olgan. Unga
Ahmad Donishning «Navodir ul-vaqoe», Xoja Marog‘iyning «Ibrohimbekning sayohati»
asarlari jiddiy taʼsir ko‘rsatadi. Sadriddinning birinchi g‘azali «Guli surx»
(«Qizil gul») 1895 yilda yozilgandir. Sadriddin Ayniy Tojikiston Fanlar
akademiyasining birinchi prezidenti, Oʻzbekiston Fanlar akademiyasining faxriy
aʼzosi, tojik va o‘zbek adabiyotining buyuk namoyandasi, zullisonayn ijodkordir.
Adibning asarlari o‘zbek tilida 8 jildda bosilib chiqqan. Sadriddin Ayniyning
xasislik ramzi bo‘lgan qahramoni «Sudxo‘rning o‘limi» asaridagi Qori
Ishkambadir. Adib 1954 yil 15 iyulda Dushanbe shahrida vafot etgan.



https://uz.wikipedia.org/wiki/Revmatizm

Revmatizm (yun. rhevmatismos shilliq) — biriktiruvchi toʻqimaning keng tarqalgan
yalligʻlanishi bilan tavsiflanadigan kasallik, bunda, asosan, yurak, boʻgʻimlar
va boshqa aʼzolar yalligʻlanadi. Streptokokklar qoʻzgʻatadigan qaytalanib
turuvchi kasalliklar (asosan, angina) va organizmning streptokokklar taʼsiriga
javoban koʻrsatiladigan allergik reaksiyalarga (q. Allergiya) moyilligi
kasallikning kelib chiqishida hal qiluvchi omil hisoblanadi. Angina bilan
ogʻrigan bemorlar R.ga koʻproq chalinishadi. Sovqotish R.ning avj olishiga zamin
yaratadi, shuning uchun kasallik koʻproq yilning sovuq va namgarchilik faslida
kuzatiladi.

R.ga aksariyat 7—15 yashar bolalar chalinadi. Kasallik oʻtkir boshlanishi
mumkin; anginadan tuzalgandan soʻng 10—14 kun oʻtgach, harorat yana koʻtariladi,
ogʻriq paydo boʻladi, tirsak, bilakkaft usti, tizza, boldiroyoq panjasi
boʻgʻimlari va boshqa boʻgʻimlar qizarib, shishib chiqadi (revmatik poliartrit).
Bunda boʻgʻimlarning zararlanishi turgʻun boʻlmaydi, odatda, 10— 12 kun oʻtgach,
poliartritning hamma alomatlari yoʻqolib ketadi. Lekin bunday tuzalish
vaqtincha, chunki ayni vaqtda yurak (muskul qavati, klapanlari, tashqi pardasi)
ham zararlanadi. Klapanlarning revmatik zararlanishi ularning turgʻun
deformatsiyasiga va yurak porogi paydo boʻlishiga olib keladi (q. Yurak
poroklari).

R.da yurakning zararlanishi (revmokardit) poliartritsiz ham avj olishi mumkin.
R.ning boshka aʼzolar va toʻqimalar, chunonchi nerv sistemasini ham
zararlantirishi mumkinligini hisobga olish zarur. Nerv sistemasi zararlanganda
bolaning oyoqqoʻllari beixtiyor uchib turadi, oʻta qoʻzgʻaluvchanlik, tez
toliqish kuzatiladi (q. Xoreya). Boʻgʻimning shishishi va ustidagi terining
qizarishi bilan davom etadigan har qanday ogʻriq — R., xuddi shuningdek, yurak
sohasidagi noxush sezgilar va yurak urishi revmokardit belgilari boʻlavermaydi.
Shu bois R.ni faqat mutaxassis vrach tekshirib aniqlashi mumkin. Vrachga oʻz
vaqtida murojaat qilinsa, bemorni muvaffaqiyatli davolab, tuzatib yuborsa
boʻladi. Kasallikning ogʻir (oʻtkir) bosqichida bemor, odatda, kasalxonada
davolanadi. Kasalxonadan chiqib ketgandan keyin ham uzoq vaqt revmatologiya
kabineta vrachi kuzatuvida boʻladi. Doridarmonlar bilan davolash tartibi, vrach
tavsiya etgan gimnastika rejimi va darajasi kasallikning kechish xususiyatlari,
yurak porogi, qon aylanishining yetishmovchiligi boryoʻqligi va h.k. bilan
belgilanadi. Bemorda surunkali gaymorit, otit, faringit, tonzillit kabi
kasalliklar.boʻlsa, ularni davolash, zarur deb topilganda operatsiya qilish
R.ning yangi xurujlari oldini olishda zaruriy shart hisoblanadi.

R.ning oldini olishga uyjoy sharoitlarini yaxshilash, bolalar muassasalarida
yuqumli kasalliklar oldini olish, organizmni chiniqtirish, fizkultura bilan
shugʻullanish kabi sogʻlomlashtirish tadbirlari kiradi.



https://uz.wikipedia.org/wiki/Quturish

Quturish — neyrotrop virus qoʻzgʻatadigan oʻtkir yuqumli zoonoz kasallik; tomir
tortishishi, falajlik, hiqildoq va nafas muskullarining spazmi bilan kechadi.

Q. qadimdan maʼlum, uni suvdan choʻchish kasalligi deb ham atashgan (q.
Gid-rofobiya). Fransuz olimi Lui Paster 19-asrning 2-yarmida q. kasalligiga
qarshi vaksina kashf etdi, shu sababli Q.ga qarshi tadbirlarni amalga
oshiradigan barcha muassasalar Paster stansi-yalari deb yuritila boshlandi.
Ularning faoliyati tufayli quturgan hayvon tish-laganidan soʻng vaqgida emlangan
mil-lionlab odamlar hayoti saqtanib qolindi. Qoʻzgʻatuvchisi quturishning
yovvoyi virusi, u nerv hujayralarini tanlab jarohatlaydi. Virus sovuqqa
chidamli, muzlatilganda uzoq saqlanadi. Tashqi muhitda, shuningdek,
qaynatilganda, 3—5% li lizol, xloramin eritmalarida tez nobud boʻladi.

Odamga quturish virusi kasal hayvon, asosan, it, mushuk va boshqa tishlaganida,
yoki soʻlagi teri yuzasiga tushgashia yuqadi. Odamda q. kasalligining yashirin
davri 15 kundan bir necha oygacha (oʻrtacha 20— 30 kun). Quturgan it boʻyin,
yuzni tishlaganda bu davr qisqaroq, oyoqni tishlaganda uzoqroq boʻladi.



https://uz.wikipedia.org/wiki/Qovun

Qovun— qovoqdoshlar oilasi bodring turkumiga mansub bir yillik oʻt oʻsimliklar
turi; poliz ekini. Ayrim hollarda mustaqil turkumga ajratiladi. Yovvoyi holda
Jan.-Gʻarbiy Osiyo va Afrikada uchraydi. Madaniy navlarining vatani — Kichik va
Oʻrta Osiyo (2 ming y. dan beri ekiladi). Q. Jan. Yevropada, Osiyoning koʻpgina
r-nlarida, Shim. Amerika (AQSH) va boshqalarda yetishtiriladi. Markaziy Osiyoda
q. ekiladigan maydoni jihatidan poliz ekinlari orasida 1-oʻrinda turadi. Q.ning
madaniy kenja turlari: Oʻrta Osiyo Q.i, Kichik Osiyo Q.i, Yevropa Q.i; yarim
madaniy kenja turlari: ilonsimon Q., xitoy Q.i; yovvoyi hamda itqovunlar bor.
Ildizi oʻqildiz. uz. 1 m gacha boradi. Palagi ingichka, yotib oʻsadi. Juda
koʻplab yon shoxlar chiqaradi. Barglari uzun bandli, palakda ketma-ket
joylashgan. Gultoji sariq, odatda, besh tojbargli, otaliklari beshta,
changdonlari ikki uyali, bir uyli, ayrim jinsli. q. mevasining shakli turlicha
(yumaloq, ovalsimon, choʻzinchoq va b.). Poʻsti qalin (1,5—2 sm), oʻrtacha (1 —
1,5 sm), yupqa (0,5— 1,4 sm), qattiq; eti juda yumshoq, yumshoq, kuvrak, sersuv,
sershira, qumoq, baʼzilariniki tolali, rangi oq, qizil, sargʻish, yashilroq.
Urugʻi oq, och sariq va sariq. 1000 dona urugʻi vazni 30—45 g . Naviga qarab Q.
vaznida eti 63—84, poʻsti 10—30. urugʻi va urugʻtutarlari 3,1—7,7% ni tashkil
etadi. Mevasi garkibida 8—20% quruq modda, 18% qand (saxaroza), 0,1—0,7%
kletchatka, 0,2—35,2 mg% S, RR vitaminlari, folat kislota, kaliy, natriy,
kaltsiy, magniy, temir, fosfor, oltingugurt va boshqa mikroelementlar bor.



https://uz.wikipedia.org/wiki/Qon_ketishi

Qon ketishi, qon oqishi - jarohatlangan tomirlardan qon oqishi bilan kechadigan
patologik holat. Shikastlanishlar va turli xil kasalliklar oqibatida yuzaga
keladi. Arterial (arteriya tomirlaridan och qizil rangdagi qon otilib chiqadi),
venoz (vena tomirlaridan qoramtir qon оqadi), kapillyarlar va parenximatoz
aʼzolar (jigar, taloq, buyrak va boshqalar)dan qon ketadi. Qon ketishi tezligi
shikastlangan tomirlarning kattakichikligi va uning devorlari holatiga bogʻliq.
Qon birorta aʼzo (meʼda, ichak, miya va boshqalar)ga yoki tashqariga oqadi. Qon
qusish, qon tuflash, qon siyish, plevra va qorin boʻshligʻida qon toʻplanishi,
bachadondan qon ketishi va boshqa ham Qon ketishi turlaridan. Arteriyadan Qon
ketishi juda xavfli, bunda qon tomirdan bosim bilan otilib chiqadi. Bolalar va
qariyalarda qon yoʻqotish ayniqsa xavfli. Ayollarda qon yoʻqotish erkaklarga
nisbatan yengilroq kechadi. Qon ivishining pasayishi bilan kuzatiladigan baʼzi
kasalliklarga (gemofiliya, nur kasalligi) duchor boʻlgan odamlarda qon koʻp
ketmasa-da, Qon ketishi jarayoni uzoq davom etishi tufayli xavfli boʻladi. Qon
ketishi tashqi (qon teridagi jarohat orqali tashqariga chiqadi) va ichki (qorin,
koʻkrak, kalla suyagi boʻshliqlari va boshqalar) boʻlishi mumkin. Qon toʻqima
ichiga quyilganda yumshoq toʻqimalarni suradi va u yerda toʻplanib, gematoma
hosil qiladi yoki singib ketadi (q. Lat yeyish). Tashqi Qon ketishi, odatda,
teri va ogʻiz, burun bushligʻi shilliq pardalarining jarohatlanishi bilan
bogʻliq. Bevosita shikastlanishdan soʻng paydo boʻladigan travmatik Qon ketishi
birlamchi, jarohatlangandan soʻng bir necha kun oʻtgach, takrorlangan Qon
ketishi ikkilamchi Qon ketishi deyiladi. Bunday Qk.ning sababi koʻpincha
jarohatdagi yiringlash jarayonlari boʻlib, ular shikastlangan tomirni berkitib
qoʻygan qon laxtalarining erib ketishiga olib keladi. Tananing yopiq yoki
chegaralangan boʻshligʻiga Qon ketishi, asosan, ichki aʼzolar (jigar, oʻpka va
boshqalar)ning shikastlanishi natijasida yuz beradi va bunda qon tashqariga
chiqmaydi. Bunday Qon ketishi faqat qon yoʻqotish tufayli organizm umumiy
holatining oʻzgarishi va boʻshliqqa toʻplangan suyuqlik belgilari orqali
bilinishi mumkin. Qorin boʻshligʻiga Qon ketishi, asosan, oʻtkir kamqonlik
belgilari — rangparlik, tomirning kuchsiz, lekin tez urishi, chanqash,
uyquchanlik, koʻz oldi qorongʻilashishi, hushdan ketish bilan ifodalanadi.
Koʻkrak boʻshligʻiga Qon ketishida kamqonlik simptomlari hansirash (qiynalib va
tez nafas olish) bilan birga namoyon boʻladi. Koʻkrak boʻshligʻiga qon
toʻplanganligini eshitib, urib koʻrib va rentgenologik tekshirishlar yordamida
aniklanadi. Kalla suyagi ichiga Qon ketishida birinchi oʻrinda qon yoʻqotish
simptomlari emas, balki bosh miyaning ezilish belgilari — es-hushning
oʻzgarishi, nafas olishning izdan chiqishi, falajlar va boshqa nevrologik
xususiyatlar yuz beradi. Ichki Qon ketishida boʻshliqli (kovak) aʼzolarga qon
toʻplangan sari u tabiiy chiqaruv teshiklari orqali tashqariga chiqa boshlaydi,
lekin bunday Qon ketishining sababini aniqlash hamma vaqt ham oson
boʻlavermaydi. Ogʻizdan qon kelishi oʻpka, yuqori nafas yoʻllari, halqum,
qiziloʻngach va meʼdadan Qon ketishi bilan bogʻliq. Axlatda qon boʻlishi
meʼda-ichak yoʻlining istalgan qismidan Qon ketishida kuzatiladi. Siydikda qon
boʻlishi buyrak, siydik yoʻli va qovuqdan Qon ketishidan dalolat beradi. Bunday
hollarda toʻgʻri diagnoz qoʻyish uchun ajralib chiqayotgan qonning qoʻrinishi va
holati katta ahamiyatga ega. Ogʻizdan qipqizil koʻpirgan qon kelishi oʻpka sili
uchun xos.



https://uz.wikipedia.org/wiki/Qayin

Qayin — qayindoshlar oilasiga mansub barg toʻkuvchi daraxt va butalar turkumi.
Oq Q., kareliya Q.i, yumshoq yoki tukli Q., dauriya Qayin yoki qora Q., yapaloq
bargli Q. kabi 100 ga yaqin turi maʼlum. Asosan, Shim. yarim sharning moʻtadil
va sovuq iqlimli r-nlari hamda subtropik mamlakatlarida tarqalgan. Gʻarbiy
Yevropaning 65° gacha shim. kengliklarida, Rossiya Yevropa qismining oʻrmon va
oʻrmondasht zonasida, Gʻarbiy Sibir, Zabaykalye, Sayan, Oltoy va Kavkazda
uchraydi. Ignabarglilar va bargli daraxtlar bilan aralash oʻsib, keng Q.
oʻrmonlari hosil qiladi.

Oʻrta Osiyoda 2 turi: Turkiston va Tyanshan Q.lari tarqalgan. Toʻqayzorlarda,
5—6 ga maydonlarda alohida yoki aralash oʻrmonlar tashkil qilib, togʻ daryolari
qirgʻoqlarida ingichka polosalar holida oʻsadi. Baʼzi joylarda yongʻoqzorlar,
archazorlar, oqqaragʻayzorlarda tabiiy holda uchraydi. Turkiston Q.i (B.
turkestanica) Tyanshan-Olay togʻ daryolari boʻylarida uchraydi. Boʻyi 8–17 m.
Poʻstlogʻi oqsariq, tanasidan tez koʻchadi. Barglari ketmaket joylashgan
tuxumsimon, tigʻsimon. Gullari ayrim jinsli, bir uyli oʻsimlik. Toʻpguli
kuchala. Apr. oyida gullab, oktyabrda urugʻlaydi. Tyanshan Q.i yoki qizil Q. (B.
tianschanica) Tyanshan togʻlari vo’diylarida yakka holda yoki toʻptoʻp boʻlib
uchraydi. Daraxtining boʻyi 20 m gacha yetadi. Shoxshabbalari keng , qalin.
Poʻstlogʻi qatlamqatlam. Barglari toʻq kulrangyashil, rombsimon. Yosh
novdalarida smolali soʻgallari bor. 8—15 yoshidan gullay boshlaydi. Q.
yorugʻsevar, sovuqqa chidamli, qurgʻoqchilikka bardoshli. Turli tuproqiqlim
sharoitlarida oʻsa oladi. 40—120 (150) yil yashaydi. Q.dan shaharlarni
koʻkalamzorlashtirishda foydalaniladi, yogʻochidan parket, faner, changʻi va
boshqalar, ayrim turlarining yogʻochidan qimmatbaho mebel tayyorlanadi.
Poʻstlogʻidan qatron, barglaridan boʻyoq olinadi, kurtagi va kuchalasi qushlar
uchun yaxshi ozuqa. Q. sharbati, kurtagining qaynatmasi va tindirmasi tibbiyotda
qoʻllaniladi.



https://uz.wikipedia.org/wiki/Qattiq_magnit_disk

Vinchester (ing . Nags1 sNkk - qattiqdisk) — kompyuterdagi barcha dastur va
maʼlumotdar saqlanadigan xotira qurilmasi. "V". tsrmini sigimi 16 Mbayt (1VM,
1973) boʻdgap qattiq disk birinchi modelining jargonli nomidap kelib chiqqai. U
har biri 30 ta sektor va 30 ta yoʻlkaga ega boʻlib, "Vinchester" ov midtigpning
"30/30" kalibri b-i ayian mos keladi. V. yigʻilgapda bir nschta qattiq
disklardan iborat boʻlib, gsrmetik spiq kor-pusdagi magnit kallagi blokiga
joylashtiriladi.

Qattiq magnit disklardagi yigʻuvchilar Vinchester nomi ostidagi qattiq magnit
disklardagi yigʻuvchilar (QMDY) SHK larda keng tarqalishgan. Vinchester atamasi
sigʻimi 16 Mbayt (IBM, 1973 yil) boʻlgan qattiq disk birinchi modelining
jargonli nomidan kelib chiqqdn boʻlib, u har biri 30 ta sektordan iborat 30 ta
yoʻlkaga egadir, bu maʼlum boʻlgan «Vinchester» ov miltigʻini «30/30» kalibri
bilan aynan mos keladi. Bu yigʻuvchilarda bitta yoki bir nechta qattiq disklar
boʻlib, ular alyuminiy yoki keramika qorishmasidan tayyorlangan va ferrilok
bilan qoplangan, germetik yopiq korpusga oʻqish-yozish magnit kallagi bloki
joylashtirilgandir. Bu yigʻuvchilarning sigʻimi olinmaydigan konstrukciya
hisobiga erishiladigan oʻta yuqori yozish zichligi tufayli bir necha ming
megabaytgacha yetadi; ular tezkorliligi ham EMDY ga nisbatan jiddiy darajada
juda yuqoridir. 1997 yildagi eng katta qiymatlar:  sigʻimi 9000 Mbayt (1997
yilga sigʻim standarti — 1200 Mbayt);  aylanish tezligi — 8000 ayl/min; 
murojaat qilish vaqti — 5 ms;  transferi — 17 bayt/s. QMDY juda rang —
barangdir. Disk diametri koʻpincha 3,5" (89 mm), lekin boshqalari ham bordir,
hususan 5,25" (133 mm) va 1,8" (45 mm) ham bor. Diskovodning eng koʻp tarqalgan
korpusining balandligi stol usti SHK larda- 25 mm, mashina — serverlarda — 41
mm, ixcham SHK larda −12 mm va b. Zamonaviy vinchesterlarda zonali yozish usuli
ishlatila boshlandi. Bu holatda diskning butun yuzasi bir nechta zonalarga
boʻlinadi, shu bilan birga sektorlarning tashqi zonalariga ichkisiga nisbatan
koʻproq qiymatlar joylashadi. Bu, xususan, qatgiq disklarning sigʻimini taxminan
30 % oshirish imkonini beradi. Oʻz tarkibiga yoʻlkalarni va sektorlarni olgan
disk strukturasini magnit tashuvchida tasvirlash uchun unda fizik, yoki past
darajali formatlash deb ataladigan jarayon bajarilishi kerak (physical, yoki
1ow-1evel formatting) Bu jarayonni bajarish paytida nazoratchi tashuvchiga
xizmatchi maʼlumotni yozadi, u sektorda disk silindrlarini belgilashni aniqlaydi
va ularni nomerlaydi. Past darajali formatlash diskni ishlatish jarayonida buzuq
sektorlarga murojaat qilishni inkor qilish uchun ularni markirovka qilib ham
chiqadi. Maksimal sigʻim va qiymatlarni uzatish tezligi yigʻuvchi ishlaydigan
interfeysga bogʻliqdir (diskli interfeyslar oldingi paragrafda koʻrib
chiqilgan). Standart aylanish tezligi, masalan, EIDE interfeysi uchun — 3600,
4500 va 5400 ayl/min. Protsessorning disklar bilan maʼlumotlar almashish
tezligini oshirish uchun QMDY ni keshlash kerak, disklar uchun kesh xotira
asosiy xotira uchun keshning funktsional vazifasi kabi vazifaga egadir, yaʼni
diskka yozilayotgan yoki undan oʻqilayotgan maʼlumotlarni qisqa vaqt saqlash
uchun tez harakatlanadigan xotira buferi boʻlib xizmat qiladi. Kesh-xotira
diskovodga nisbatan sozlangan boʻlishi mumkin, tezkor xotirada dasturli yoʻl
bilan yaratilishi ham mumkin (masalan, Microsoft Samartdrive drayveri bilan).
Protsessorning disk kesh xogirasi bilan maʼlumotlarni almashish tezligi 100
Mbayt/s ga yetishi mumkin. SHK da odatda bitta, kam hollarda bir nechta qattiq
magnit disklardagi yigʻuvchilar boʻladi. Lekin MS DOS da dastur vositalari bilan
bitta fizik disk bir nechta «mantiqiy» disklarga boʻlinishi mumkin; shu bilan
birga bitta yigʻuvchida bir nechta QMD imitatsiya qilinadi. Olinadigan
vinchesterlar ham ishlatiladi — ularning sigʻimi odatda 1 Gbaytdan oshmaydi.
Yaqin kunda SAMSUNG kompaniyasi toʻrt liniyali qattiq disklarni ishlab
chiqarmoqda. Spin Point TP80, Spin Point PL 40, Spin Point V80 va Spin Point
VL40. P80 va VL 40 seriyasi platin aylanish tezligi 7200 ob/min, V80 va
VL40seriyasidagi disklar aylanishi 5400 ob/min. Pl40 va VL40 seriyali disklar
past profelli, ularning konstruktsiyasida bitta disk va bitta kallak
ishlatiladi. Harxil xarakteristikali texnika va katta sigʻimli xotiraga
saqlashi, koʻplab foydalanuvchilarni qondiradi. Hamma modellarda 80Gbaytli keng
yozuvchi plastina qoʻllaniladi. Gidro dinamikli podshifkasi, NotseGuard va
SillentDeek shovqin beruvchi firma texnologiyasi, shuningdek SSB va Impact Guord
zrbalardan saqlash texnologiyasi. SP 1604N disk asosiy texnik xarakteristikalari
1 jadvalda keltirilgan. JADVAL Konstruktorlarga, disk ishini past- shovqin
darajasi 27db dan oshmasligiga erishildi. Bunda kutish rejimida27db va 1qidirish
rejimida 28db ga erishildi. Testlash uchun firm Warc ning TM100-23 versiyasidagi
disk berilgan. Yangi vinchesterning imkoniyatlarini tekshirish uchun ShK
tarkibiga quyidagi konfiguratsiya testlash oʻtkazildi:  Intel Pentium
1700(400Mgs)prosessori;  Ona platasi Albatron RX45



https://uz.wikipedia.org/wiki/Psoriaz

Psoriaz (yun. psoriasis — qichima), qipiqli temiratki — yuqmaydigan surunkali
teri kasalligi. Mod-dalar almashinuvi (xususan, yogʻ va uglevod almashinuvi),
nerv va endokrin sistema faoliyatining buzilishi, tonzillit, gaymorit,
xoletsistit, adnek-sit va boshqa oqibatida kelib chiqishi, "suyak surishi"
mumkin. Koʻpincha boshning sochli qismi, tizza, tirsak va qoʻl-oyoq yuzasida
paydo boʻladi. Dastlab terida mayda, pushti yoki qizgʻish tugunchalar hosil
boʻlib, ularning usti qipiqlanuvchi oqish, kumush rang poʻstloqb-n qoplanadi.
Tugunchalar asta-sekin kattalashib, bir-biriga qoʻshilib ketadi. Kasallik
zoʻrayganda P. toshmalari badanni butunlay egallab oladi (psoriatik
eritrodermiya); bunda bemor oʻzini yomon his qiladi, isitmalaydi, limfa
tugunlari kattalashadi.

P.ning baʼzi turida tirnoq, boʻgʻimlar ham zararlanib, shakli oʻzgaradi, qarakat
qilganda qattiq ogʻriydi, tirnoq yuzasi qalinlashib, xira tortadi (qushlar
tirnogʻiga oʻxshab qoladi). Kasallik, odatda, kuz va qish oylarida qoʻzgʻab,
yozda bir oz yengillashadi (remissiya). Asabiyruhiy shikastlar, spirtli
ichimliklar ichish, quvvatsizlanish, parhez buzilishi natijasida P. toshmalari
qaytadan paydo boʻladi. Teri kasalligiga xos belgilar koʻzga tashlanganda,
albatta, vrachga uchrashish va uning koʻrsatmasi boʻyicha davolanish lozim.
Maxsus davo tadbirlaridan tashqari, sut-oʻsimlik mahsulotlaridan tayyorlangan
parhez taomlar, xususan, toʻla bemorlarga tvorog , oʻsimlik moyi, vitaminga (A,
V, S) boy ovqatlar tavsiya etiladi. P.ning xili va kechish davrlariga qarab
vrach buyurganda iqlim bilan davolanish yaxshi naf beradi.



https://uz.wikipedia.org/wiki/Plutoniy

Plutoniy (lot. Plutonium), Pu — sunʼiy yoʻl bilan olingan, aktinoidlar guruhiga
mansub radioaktiv kimyoviy element. Tartib raqami 94, atom massasi 244,0642.
Plutoniyning barqaror izotoplari yoʻq; uning massa sonlari 232 dan 246 gacha
boʻlgan 15 ta radioaktiv izotopi maʼlum. Plutoniyning ahamiyatga ega izotopi
244Ri(T1/2=8,26-107 yil)dir. Plutoniy 194041 yillarda amerikalik olim Plutoniy
Siborg rahbarligida uranni ogʻir vodorod — deytronlar bilan nurlantirib olingan.
Plutoniyning nomi Pluton planetasi sharafiga qoʻyilgan. Uranni a- zarrachalar
bilan bombardimon qilib, Plutoniyning yengil izotoplari olingan. Uranni
ney-tronlar bilan yoritganda, uran neytronlarni ketma-ket qamrab olishi
nati-jasida Plutoniyning ogʻir izotoplari hosil boʻladi. Plutoniy barcha
izotoplari yarim yemirilish davrining muddati Yerning yoshidan anchagina kichik,
shuning uchun barcha boshlangich Plutoniy (Yer planetasi tashkil topayotganda
mavjud boʻlgan) butunlay parchalanib ketgan.

Plutoniyning sanoatda ishlab chiqarilishi yadro reaktorlarida 238U yadrosiga
neytronlar taʼsir ettirishga asoslangan. Plutoniy, odatda, PuF3, PuF4 yoki PuO2
ni bariy, kalsiy yoki litiy bugʻlari bilan qaytarib olinadi. Plutoniy nihoyatda
za-harli. Organizmga kirganida chiqib ketmaydi, suyakka oʻtib, yigʻiladi.
Plutoniyni ishlatishda ehtiyot choralariga rioya qilish kerak.



https://uz.wikipedia.org/wiki/Pichoq

Pichoq — 1) bir tomoni charxlab oʻtkirlangan, plastinkasimon uzunchoq keskir
asbob. P. asosan tigʻ va dasta (sop) dan iborat. Tigʻ P.ning kesadigan qismi
hisoblanadi. Dastasi (sopi) yogʻoch, suyak, plastmassa va baʼzan temirdan
ishlanadi. Ular suqma, yorma va naqshdor boʻladi. Dasta mustahkam turishi uchun
mis halqachalar — gul-band qoʻyiladi. Tuzilishiga koʻra, P. toʻgʻri, qayqi,
bodomcha; oʻlchamiga koʻra — oʻrtasuyamlik, gezlik, bolapichoq, chalabuzar,
mardona; bezatilishiga koʻra — sodda, guldor, chilmixgulli, rufta, sadafli,
dandop sopli va boshqa; yasalish usuliga koʻra, chust (tus) P., poytug P.,
qoʻqop P., qorasuv P., shahrixon P., xiva P. xillarga boʻlinadi. Ishlatilishiga
qarab, P.lar oʻtkir uchli va toʻmtoq uchli qilib yasalishi; buklama (pakki);
tugmacha va prujinali (tugmachasi bosilganda tigʻi irgʻib ochiladigan) boʻlishi
mumkin. P.ni shikastlanishdan saqlash uchun maxsus moslama — qinga solib
qoʻyiladi. Qin gazlama, mstall, temir, charm, yogʻoch va boshqalardan yasalib,
unga turli badiiy oʻyma naqshlar qilipadi.

Oʻzbekistonda ilgari P. asosan temirchilik doʻkonlarida tayyorlangan, hozir
mahalliy sanoat korxonalarida hamda xususiy kichik korxonalar (doʻkonlar)da
ishlab chiqariladi. P.lar uy-roʻzgʻor va xoʻjalikda, bogʻdorchilik, kosibchilik,
ovchilik va boshqalarda qoʻllanadi (q. Pichoqchilik); 2) mashina va
mexanizmlarning kesuvchi, qirquvchi va oʻyuvchi qismlari. Yogʻochsozlik sanoati,
yogʻoch oʻymakorligi, oziq-ovqat sanoa-ti, qishloq xoʻjaligi mashinalarida,
taxta tilish, faner yoʻnish, yogʻoch oʻyish, silos va somon maydalash, karam
qirqish va boshqa ishlarni bajarish uchun moʻljallangan P.lar boʻladi. Ular
freza, disk, oʻtkir uchli plastina va boshqa koʻrinishda yasaladi; 3)
elektrotexnikada rubil-niklar va shtepsellardagi qisqichlar ham P. deb ataladi.

Pichoq - kesuvchi asbob, odatda, tigʻ va dastadan iborat. Tigʻ qattiq metalldan
bo'lib, bir yoki ikkala tomoni ham o'tkirlanib yasalgan bo'lishi mumkin.



https://uz.wikipedia.org/wiki/Pi

π {\displaystyle \pi } soni aylana uzunligining uning diametriga nisbati
sifatida avvalo geometriyada paydo boʻlgan, biroq hozirda u matematikaning
boshqa boʻlimlarida ham ishlatiladi. π {\displaystyle \pi } soni irratsional
hamda transsendentdir.

Bu sonni grek xarfi π {\displaystyle \pi } bilan birinchi bol`ib ingliz
matematigi Jonson belgilashni boshlagan (1706), Leonard Eylerning mehnatlaridan
soʻng esa bunday belgilash mashhur boʻlib ketdi. Bunday belgilash yunoncha π ε ρ
i φ ε ρ i α {\displaystyle \pi \varepsilon \rho i\varphi \varepsilon \rho
i\alpha }  — periferiya soʻzining bosh harfidan olingan.

π ≈ {\displaystyle \pi \approx } 3,141 592 653 589 793 238 462 643 383 279 502
884 197 169 399 375 105 820 974 944 592 307 816 406 286 208 998 628 034 825 342
117 067 982 148 086 513 282 306 647 093 844 609 550 582 231 725 359 408 128 481
117 450 284 102 701 938 521 105 559 644 622 948 954 930 381 964 428 810 975 665
933 446 128 475 648 233 786 783 165 271 201 909 145 648 566 923 460 348 610 454
326 648 213 393 607 260 249 141 273 724 587 006 606 315 588 174 881 520 920 962
829 254 091 715 364 367 892 590 360 011 330 530 548 820 466 521 384 146 951 941
511 609 433 057 270 365 759 591 953 092 186 117 381 932 611 793 105 118 548 074
462 379 962 749 567 351 885 752 724 891 227 938 183 011 949 129 833 673 362…

π {\displaystyle \pi } sonini matematik hisoblab chiqarishni Arximed birinchi
boʻlib taklif qilgan, deb taxmin etiladi. Buning uchun u aylana va unga tashqi
va ichki chizilgan muntazam ko`pburchaklardan foydalangan. Aylana diametrini
bir, deb hisoblab, Arximed tashqi chizilgan koʻpburchak perimetrini π
{\displaystyle \pi } sonining yuqori, ichki chizilgan koʻpburchak perimetrini
esa quyi qiymati, deb koʻrar edi. Masalan, oltiburchak uchun (rasmga qarang) 3 <
π < 2 3 {\displaystyle 3<\pi <2{\sqrt {3}}} tengsizlik kelib chiqadi.

Arximed 96 burchakli muntazam koʻpburchak uchun 3 10 71 < π < 3 1 7
{\displaystyle 3{\frac {10}{71}}<\pi <3{\frac {1}{7}}} tengsizlikni keltirib
chiqardi.

Arab matematigi G`iyosiddin Jamshid ibn Maqsud al-Koshiy 1424 yilda yozib
bitirgan «Aylana haqidagi traktat» kitobida π {\displaystyle \pi } sonini 17
xona aniqlikda keltiradi.

Ludolf van Seylen (1536—1610) π {\displaystyle \pi } sonini 20 xona aniqlikda
xisoblab chiqarish uchun oʻn yil sarfladi (1596 yilda chop etilgan «Aylana
haqida» («Van den Cirkel») kitobida). Arximed usulini qoʻllab, u n burchakli
koʻpburchak ishlatdi, bu yerda n = 60 ∗ 2 2 9 {\displaystyle n=60*2^{2}9} .
Ludolf kitobini ushbu soʻzlar bilan yakunladi: «Kimning xohishi boʻlsa, davom
ettiraversin». Uning oʻlimidan soʻng qoʻlyozmalarida π {\displaystyle \pi }
soning yana 15 raqami topildi. Ludolf qabrtoshiga shu sonlarni yozib qoʻyishni
vasiyat qilgan. Baʼzan π {\displaystyle \pi } sonini «Ludolf soni», deb ham
atashadi.

Keyinchalik π {\displaystyle \pi } sonini hisoblash uchun analitik usullardan
foydalanishga oʻtishdi.

Arktangensni Teylor qatoriga yoyib, π {\displaystyle \pi } sonini katta
aniqlikda topishga imkon eruvchi yaqinlashuvchi qatorga keltirish mumkin.

π {\displaystyle \pi } soning irratsionalligini birinchi boʻlib Iohann Lambert
1767 yilda e − 1 2 n {\displaystyle {\frac {e-1}{2^{n}}}} sonini uzluksiz kasrga
yoyib isbotlagan. 1794 yilda Lejandr π {\displaystyle \pi } va π 2
{\displaystyle \pi ^{2}} sonlarining irratsional ekanligiga yanada qatʼiy
isbotlar keltirdi.

1882 yilda Kyonigberg, keyinchalik Myunhen universitetlari professori Ferdinand
Lindeman π {\displaystyle \pi } sonining transsendentligini isbotladi.Feliks
Kleyn v 1894da bu isbotni soddalashtirdi.

π {\displaystyle \pi } sonining transsendentligi aniqlangach, 2,5 ming yildan
koʻp vaqt davom etib kelayotgan doira kvadraturasi masalasining Yevklid
geometriyasida yechimi yoʻqligi koʻrinib, bu haqdagi bahslarga chek qoʻyildi.

«Pi Kuni» (ingl. Pi Day) 14 martda nishonlanadi, chunki bu kun Amerika sanalar
formatida 3.14 shaklida yoziladi, bu esa Pi sonining taqribiy qiymatidir.

Piga bogʻliq yana bir norasmiy bayram — «Taqribiy Pi Kuni» (ingl. Pi
Approximation Day) 22 iyulda oʻtkaziladi, chunki bu kun Yevropa sanalar
formatida 22/7 shaklida yoziladi, bu esa Pi soning kasr shaklidagi taqribiy
qiymatidir.



https://uz.wikipedia.org/wiki/Oyoq

Oyoq — tayanch va harakat aʼzosi. Hayvonlarda O.ning vujudga kelishi va
tuzilishi turlicha boʻlsa ham, bajaradigan vazifasi oʻxshash. Koʻp qilli
halqalilarning juda sodda tuzilgan juft oyogʻi muskulli, kalta, lekin
serharakatdir. Xordali hayvonlar oyogʻi toq va juft boʻladi. Quruklikda
yashaydigan barcha umurtqali hayvonlarda toq O. boʻlmay-di, biroq ular suvda
yashashga oʻtsa, toq O. (suzgich qanotlar) qayta vujudga kelishi mumkin (mas,
ixtiozavrlar, kitlar va boshqalarda). Toq O. tufayli hayvon suvda muvozanatini
saklaydi, oldinga harakat qiladi va, asosan, oʻzini-oʻzi boshqaradi. Juft O.
dastlab baliqlarda paydo boʻlgan, u suvga shoʻngʻish yoki koʻtarilishni
boshqaradi va muvo-zanatni saqlaydi.

Oyoq relyefi yosh, jins va odam krmatiga qarab turlicha boʻladi. Oyoq panjasi
kaft oldi, kaft va barmoklardan tashkil topgan. Juda koʻp pishiq boylamlar va
koʻplab muskullar paylari bilan yaxlitlashgan kaft oldi suyaklari yuqorida
boʻrtib chiqqan gumbaz hosil qiladi. O. panjasi boylamlari va muskulining
zaiflashishi O. panjasining yassilanishiga sabab boʻladi.



https://uz.wikipedia.org/wiki/O%CA%BBzbekiston_avtomobil_raqamlari_indeksi

Oʻzbekiston avtomobil raqamlari — avtomobillar, avtobuslar traktorlar, tirkama,
oʻziyurarlar, pritseplarni qayd etish uchun davlat belgilaridir. Davlat
raqamlarini berish va nazorat qilish ishlari IIV, Mudofaa vazirligi, MXX va
Qishloq xoʻjaligi vazirligi tomonidan amalga oshiriladi.

Oʻzbekistonda birinchi marta avomobil raqamlari 1920-yillarda chiqarilgan va u
1998-yilgacha davom etgan. 1998-yildan 2008-yilgacha yangicha davlat raqamlari
joriy etildi va u 2013-yilgacha amal qildi. 2008-yil 1-oktyabrdan xalqaro
talablarga javob beradigan yangi davlat raqamlari joriy qilindi.

Raqamlar yuqori texnologoyalar asosida chiqarilgan boʻlib, yorugʻlik
qaytaradigan qatlam va korroziyaga hamda qalbakilashtirishga qarshi xususiyatga
ega. Davlat raqamlarida chiroyli kombinatsiyalar (001-009, 100, 111, 200, 222,
300, 333, 400, 444, 500, 555, 600, 666, 700, 777, 800, 888, 900, 999) yoʻq.

APC — vazirliklar rahbariyati; USB, VSB, VSC, VSF, VSD — ichki ishlar idoralari
davlat raqami; TSS, TST — milliy xavfsizlik idoralari davlat raqami; TTA, TTB,
TTC, TTD, TTE — taksilar; D — diplomatlar; CMD — elchilar, vakillar; T — texnik
personal; M — firma va kompaniyalar; X — konsulliklar, savdo vakolatxonalari;
UN — BMT vakolatxonasi raqami;



https://uz.wikipedia.org/wiki/Neytron

Neytron atom yadrosini tashkil etuvchi zarrachalardan biri boʻlib, elektr
zaryadigi ega emas. Neytron bitta yuqori va ikkita quyi kvarkdan iborat.
1932-yili James Chadwick tomonidan kashf etilgan.

Neytron (ing . neitron, lot. neuter — unisi ham, bunisi ham emas) — tinch
holatdagi massasi 1,67- 10~24 g , spini 1/2, radiusi 1,23 • 10^23 sm, magnit
momenti 1,913 yadro magnetoniga teng boʻlgan elektr jihatdan neytral (elektr
zaryadi nolga teng) elementar zarra; atom yadrosining tarkibiy qismi. Proton
kabi N. ham nuklon deb yuritiladi. Barionlar guruhiga kiradi. N.ni J. Chedvik
kashf etgan (1932). Er-kin holda N. uzok, vaqt yashay olmaydi: oʻrtacha yashash
davri t= 16 min. N.ning yarim parchalanish davri 11,7 min., shu vaqt davomida u
proton, elektron va antineytrinoga aylanadi.

N.lar fanning turli sohalarida keng qoʻllaniladi. N.lar ham boshqa radioaktiv
nurlar singari organizmga biologik taʼsir koʻrsatadi. N. xususiyatlaridan
tibbiyotda (Mas, neytronoterapiya), geologiyada (neytron karotaj va boshqalar)
keng foydalaniladi. Maxsus usullar (Mas, radioaktivatsion usul) yordamida N.ni
aniklab, moddalarning tarkibi oʻrganiladi.

Neytron massasi 1,67492729(28)×10−27 kg, oʻrtacha yashash vaqti 885.7(8) s
(erkin neytron uchun), spini ½ dir.



https://uz.wikipedia.org/wiki/Neodim

Neodim (neo... va yun. didymos — egi-zak; lot. Neodymium), Nd—Mendeleyev davriy
sistemasining III guruhiga mansub kimyoviy element. Tartib rakami 60, atom
massasi 144,24. 5 ta barkaror izoto-pi - l42Nd(27,07%), l43Nd (12,17%),
M5Nd(8,3%),’46Nd(17,22%), l48Nd(5,78%) va 2 ta radioaktiv izotopi —
144Nd(23,78%, T|/25-1015 yil), 15ONd(5,67% T1/22-1015 yil) mavjud. Yer poʻstila
massa jihatidan 2,5-10^3%, dengiz suvlarida 9,2-10~6 mg/l Neodim bor. Tabiatda
monatsit, bestnezit (20% gacha Nd2O3) va loparit minerallari koʻrinishida
uchraydi. Lantanoidlar guruhiga kiradi. 1885 yilda avstriyalik kimyogar Neodim
Auer kashf qilgan. Och kulrang metall. Zich-ligi 7,0 g/sm3. Qaynash
temperaturasi 3027°, suyuqlanish temperaturasi 1016°, oksidlanish darajasi +3,
+4, goho +2. Tuzlarining aksarisi qizgʻish-binafsha rangli. Neodim birikmalari
rangli, badiiy va optik shishalar, lazer materiallar, chinni ishlab chiqarishda,
chuyan, pulat va boshqa krtishmalarga legirlovchi qushimcha sifatida qullanadi.



https://uz.wikipedia.org/wiki/Neil_Armstrong

Neil Alden Armstrong (talaffuzi: Nil Olden Armstrong; 5-avgust, 1930 —
25-avgust, 2012) amerikalik astronavt, uchuvchi, muhandis, universitet
professori va Oy sirtidagi birinchi inson boʻlgan. Fazogirlikdan oldin Armstrong
Amerika Qoʻshma Shtatlari Dengiz Kuchlari zobiti va Koreys Urushida qatnashgan
edi. Urushdan keyin u Dryden Parvoz Tadqiqotlari Markazida uchuvchi-sinovchi
boʻlib, 900 dan oshiq parvoz qilgan. Purdue Universitetini bitirib, taʼlimni
Janubiy Kaliforniya Universitetida davom ettirgan.

Amerika Qoʻshma Shtatlari Harbiy Havo Kuchlarining „Tezda Odam Fazoda“ va Boeing
fazo parvozi loyihalari qatnashayotib, Armstrong NASA astronavtlari korpusiga
1962-yili qoʻshildi. Uning birinchi fazoviy parvozi 1966-yilgi Gemini 8
missiyasi boʻlib, unda u David Scott bilan ilk bora ikki fazoviy kema
birlashishini amalga oshirdi.

Armstrong'ning ikkinchi va oxirgi fazoviy parvozi 1969-yil iyulida Apollo 11
kemasida Oyga uchish boʻldi. Bu missiyada Armstrong va Buzz Aldrin Oy sirtiga
qoʻnib, 2½ soat tadqiqotlar olib borishdi, bu paytda orbitadagi modulda Michael
Collins qolgan edi. Armstrong Collins va Aldrin bilan birgalikda AQSh Prezidenti
Richard Nixon tomonidan Ozodlik Prezidentlik medali, Jimmy Carter tomonidan
Kongress Sharaf Fazoviy Medali (1978), 2009-yili esa Kongress Oltin Medali bilan
taqdirlangan.



