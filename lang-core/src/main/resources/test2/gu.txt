https://gu.wikipedia.org/wiki/%E0%AA%85%E0%AA%AE%E0%AA%A6%E0%AA%BE%E0%AA%B5%E0%AA%BE%E0%AA%A6_%E0%AA%9C%E0%AA%BF%E0%AA%B2%E0%AB%8D%E0%AA%B2%E0%AB%8B

અમદાવાદ જિલ્લો ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલો
એક મહત્વનો જિલ્લો છે અને સાબરમતી નદીના કિનારે આવેલું તેમ જ રાજ્યનું સૌથી મોટું
શહેર, અમદાવાદ તેનું વડુંમથક છે. અમદાવાદ શહેરમાં લાલ દરવાજા વિસ્તારમાં આવેલા
'જિલ્લા પંચાયત ભવન' ખાતે જિલ્લા પંચાયતની વહીવટી કચેરીનું વડુમથક છે. ૨૦૧૧ની
વસ્તીગણતરી મુજબ તેની વસ્તી ૭૨,૧૪,૨૨૫ છે.[૧]

અમદાવાદ જિલ્લાની ઉત્તર દિશામાંની સીમાઓ પર મહેસાણા, સાબરકાંઠા અને ગાંધીનગર
જિલ્લાઓ આવેલા છે. પૂર્વ દિશામાંની સીમા પર ખેડા જિલ્લો, દક્ષિણ દિશામાંની સીમા પર
ખંભાતનો અખાત અને ભાવનગર જિલ્લો તથા પશ્ચિમ દિશામાની સીમાઓ પર સુરેન્દ્રનગર જિલ્લો
આવેલા છે.



https://gu.wikipedia.org/wiki/%E0%AA%85%E0%AA%AB%E0%AA%98%E0%AA%BE%E0%AA%A8%E0%AA%BF%E0%AA%B8%E0%AB%8D%E0%AA%A4%E0%AA%BE%E0%AA%A8

અફઘાનિસ્તાન મધ્ય એશિયાનો દેશ છે. તેની પશ્ચીમે ઇરાન, પૂર્વે અને દક્ષીણે
પાકિસ્તાન, ઉત્તરે તૂર્કમેનિસ્તાન, ઉઝબેકિસ્તાન અને તાજીકિસ્તાન તથા ઉત્તરપૂર્વ
ભાગમાં ચીન દેશ આવેલ છે. અફઘાનિસ્તાન દુનિયાના અવિકસીત અને આર્થીક રીતે પછાત
દેશોમાંનો એક દેશ છે.

અફઘાનિસ્તાન પ્રાચીન કાળમાં ભારતીય સંસ્કૃતીનો ભાગ હતું. ત્યાર પછી ઉત્તરથી આવેલ
મુસલમાનો ત્યાં વસ્યા હતાં. બીજા વિશ્વયુદ્ધ પછી તે એક મુસ્લીમ રાષ્ટ્ર બન્યું
જેમાં કુદરતી સંપત્તિનો લગભગ સંપૂર્ણ પણે અભાવ હતો. ઠંડા યદ્ધ દરમ્યાન સોવિયેત સંઘ
એ અફઘાનિસ્તાનને પોતાનામાં સમાવી લેવાના ઘણા પ્રયત્નો કર્યા હતાં, જે અફઘાનિસ્તાન એ
અમેરીકા તથા અરબીદેશોની વિવિધ પ્રકારની મદદથી, કપરી અને લોહીયાળ લડત વડે ખાળ્યા
હતા. આ કાળ બાદ અફઘાનિસ્તાનમાં એક ખૂબજ રૂઢીચુસ્ત અને કેટલેક અંશે ક્રૂર અને આપખુદ
તાલિબાન સરકારની સ્થાપના થઇ હતી. ૧૧ સપ્ટેમ્બરના પરિણામે સંયુક્ત રાજ્ય એ
અફઘાનિસ્તાન પર હુમલો કરી તાલિબાન સરકાર હટાવી નવા રાજ્યતંત્રની સ્થાપના કરી.



https://gu.wikipedia.org/wiki/%E0%AA%B9%E0%AA%BF%E0%AA%AE%E0%AA%BE%E0%AA%9A%E0%AA%B2_%E0%AA%AA%E0%AB%8D%E0%AA%B0%E0%AA%A6%E0%AB%87%E0%AA%B6

હિમાચલ પ્રદેશ (હિંદી: हिमाचल प्रदेश [ɦɪmaːtʃəl prəd̪eːʃ] ( સાંભળો)) એ ભારત નું
એક રાજ્ય છે. તેનું પાટનગર શિમલા છે. આ રાજ્યનો લગભગ આખોય પ્રદેશ હિમાલય અને
શિવાલિક પર્વતમાળાથી છવાયેલો છે. આ પર્વતોમાં બાકીના ભારતીયોને ઉનાળાના તાપથી
બચાવતા વિવિધ પર્યટન સ્થળો આવેલાં છે. આ રાજ્યનું ક્ષેત્રફળ ૨૧,૪૯૫ ચો માઈલ
(૫૫,૬૭૦ કિ.મી૨),[૩] જેટલું છે અને તેની સીમા ઉત્તરે જમ્મુ અને કાશ્મીર, પશ્ચિમ અને
વાયવ્યે પંજાબ અગ્નિ દિશાએ હરિયાણા અને ઉત્તરાખંડ અને પૂર્વે તિબેટને સ્પર્શે છે.

હિમાચલ પ્રદેશ તેના પ્રાકૃતિક સૌંદર્ય માટે પ્રસિદ્ધ છે. [૪] ૧૮૧૪-૧૮૧૬ના ગોરખા
યુદ્ધ પછી બ્રિટિશ સંસ્થાનવાદી સરકાર સત્તા પર આવી અને ત્યાં અંગ્રેજ શાસન
સ્થપાયું. ભારતને સ્વાતંત્ર્ય મળ્યા બાદ ૧૯૫૦માં હિમાચલ પ્રદેશને કેંદ્રશાસિત
પ્રદેશ બનાવાયું. ૧૯૭૧ના હિમાચલ પ્રદેશ કાયદા હેઠળ તેને રાજ્યનો દરજ્જો અપાયો અને
તે ભારતનું ૧૮મું રાજ્ય બન્યું. આ રાજ્યના નામનો અર્થ "હિમાલયના ખોળામાં વસેલ
રાજ્ય" એવો થાય છે. આ રાજ્યનું નામ કરણ આ રાજ્યના સંસ્કૃત પંડિત આચાર્ય દિવાકર દત્ત
શર્મા દ્વારા કરવામાં આવ્યું હતું. [૫]

હિમાચલ પ્રદેશ એ સૌથી ઓછું શહેરી કરણ પામેલું રાજ્ય છે, અહીંની ૯૦% વસ્તી ગામડામાં
રહે છે. જો કે શિમલા જિલ્લામાં ૨૫% વસ્તી શહેરી ક્ષેત્રમાં રહે છે. ૨૦૦૫ના
ટ્રાન્સપરેન્સી ઈંટરનેશનલન સર્વેક્ષણ પ્રમાણે સૌથી ઓછું ભ્રષ્ટાચાર ધરાવતું કેરળ
પછી હિમાચલ પ્રદેશ બીજી ક્રમાંકે આવતું રાજ્ય છે.[૬]

હિમાચલ પ્રદેશ ક્ષેત્રનો ઇતિહાસ ઈ.પૂ. ૨૨૫૦ થી ૧૭૫૦ સુધીના સિંધુ ખીણ સંસ્કૃતિ કાળ
જેટલો પુરાતન છે.[૭] પ્રાગૈતિહાસિક કાળથી અહીં કોઈલી, હાલી, ડાગી, ધૌગ્રી, દસા ખાસસ
અને કિરાત જેવી જાતિઓ વસવાટ કરતી હતી. વેદિક કાળમાં જનપદ તરીકે ઓળખાતા નાના રાજ્યો
અહીં અસ્તિત્વમાં હતાં જેને પાછળથી ગુપ્ત રાજાઓએ જીતી લીધા. રાજ હર્ષવર્ધન હેઠળના
અલ્પ શાસન પછી ફરીથી આ ક્ષેત્ર નાના રજવાડામાં વહેંચાયું જેમાં અમુક રજપૂતી રાજ્ય
પણ હતાં. આ નાના રાજ્યો ઘણી હદ સુધી સ્વાતંત્ર ભોગવતાં અને દીલ્હીના સુલતાન દ્વારા
તેમની પર ઘણી ચડાઈઓ કરવામાં આવી હતી.[૭] ૧૦મી સદીની શરૂઆતમાં મહંમદ ગઝની એ કાંગડા
જીતી લીધું હતું. તૈમુર અને સિકંદર લોધીએ પણ આ ક્ષેત્રના તળેટી ભાગ પર ચડાઈ કરી
ઘણાં કિલ્લા જીત્યા હતા. .[૭] અમુક રાજ્યોએ મોગલોનું આધિપત્ય સ્વીકારી તેમનું
ખંડીયાપણું માન્ય કર્યું હતું.[૮]

૧૭૬૮માં નેપાળની સત્તા લડાયક ટોળી - ગોરખાઓના હાથમાં આવી.[૭] તેમણે પોતાનું સૈન્ય
પ્રબળ કર્યું અને તેમના રાજ્યનો વિસ્તાર શરૂ કર્યો.[૭] ધીરે ધીરે તેમણે શિરમોર અને
શિમલા જીતી લીધાં. અમરસિંહ થાપાના નેતૃત્વ હેઠળ ગોરખાઓએ કાંગડાને ઘેરો ઘાલ્યો.
સ્થાનીય સરદારોની સહાયતા વડે તેમણે ૧૮૦૬માં સંસારચંદ કટોચને હરાવ્યો. પરંતુ ૧૮૦૯માં
મહારાજ રણજીત સિંહની સત્તા હેઠળ કાંગડા કિલ્લાને તેઓ જીતી ન શક્યા. આ હાર પછી
ગોરખાઓએ રાજ્યના દક્ષિણી ભાગ પર સામ્રાજ્ય વિસ્તાર શરૂ કર્યો. આને કારણે તરાઈ
ક્ષેત્રમાં તેઓ બ્રિટિશ સત્તા સામે સીધા સંઘર્ષમાં ઉતર્યા. ત્યાં બ્રિટિશ સૈન્યએ
તેમને સતલજ ક્ષેત્રમાંથી ખદેડી કાઢ્યા.[૭] સમય જતાં બ્રિટિશ સત્તા સર્વોપરી સત્તા
તરીકે ઉભરાઈ આવી.[૭]

૧૮૪૬ના [૭]સમયના પ્રથમ શીખ-અંગ્રેજ યુદ્ધ દરમ્યાન લાહોર દરબાર હેઠળના બચેલ
ક્ષેત્રમાંથી રાજા રામ સિંહે સીબાનો કિલ્લો પાછો જીતી લીધો.

બ્રિટિશ સત્તા સામે ના અસંતોષાને કારણે થયેલા ૧૮૫૭ના પ્રથમ ભારતીય સ્વાતંત્ય
સંગ્રામ સમયે હિમાચલ પ્રદેશના લોકો રાજનૈતિક રીતે અન્ય રાજ્યોના લોકો જેટલા સક્રીય
ન હતા. [૭]બુશરના રાજા ના અપવાદ સિવાય આ ક્ષેત્રના સર્વ રાજ રજવાડાં નિષ્ક્રિય
રહ્યાં હતાં.[૭] ચંબા, બિલાશપુર, ભાગલ અને ધામી જેવા રજવાડાઓએ તો આ સંગ્રામમાં
બ્રિટિશ સત્તાને મદદ કરી હતી.

૧૮૫૮ના રાણીના ઢંઢેરા પછી બ્રિટિશ વસાહતો હવે બ્રિટિશ રાજસત્તાના આધિપત્ય હેઠળ આવી.
બ્રિટિશ સાશન દરમ્યાન ચમ્બા, વિલાશપુર અને મંડીના રાજ્યો એ ઘણો વિકાસ કર્યો. [૭]
પ્રથમ વિશ્વ વિગ્રહ સમયે આ પર્વતીય રાજના દરેક રજવાડાઓ બ્રિટિશ સત્તાને વફાદાર
રહ્યા અને તેમણે બ્રિટિશ રાજ ને માનવ અને વસ્તુઓ જેવી જરૂરિયાતો પૂરી પાડી.[૭]

સ્વતંત્રતા પછી ૧૯૪૮માં હિમાચલ પ્રદેશ ( વ્યવસ્થાપન) કાયદો, ૧૯૪૮ ના અનુચ્છેદ ૩ અને
૪ હેઠળ પશ્ચિમી હિમાલયના ૨૮ રજવાડા જમીનદારો અને દક્ષિણ પંજાબ હિલ સ્ટેટના ૪ રાજ્યો
ભેળવીને ૧૫ એપ્રિલ ૧૯૪૮ના દિવસે ચીફ કમીશનર હિમાચલ પ્રદેશ પ્રાંતની રચના કરવામાં
આવી. ૧ એપ્રિલ ૧૯૫૪ના દિવસે બિલાસપુર રાજ્યને હિમાચલ પ્રદેશ સાથે ભેળવી દેવામાં
આવ્યું. ૨૬ જાન્યુઆરી ૧૯૫૦ના દિવસે હિમાચલ પ્રદેશને ક્લાસ સી સ્ટેટનો દરજ્જો મળ્યો.
અહીંની વિધાન સભાની ચૂંટણી ૧૯૫૨માં થઈ. ૧ નવેંબર ૧૯૫૬ના દિવસે હિમાચલ પ્રદેશને
કેન્દ્રશાસિત પ્રદેશ જાહેર કરવામાં આવ્યો.[૭] ૧૯૬૬માં ભારતીય સંસદે પંજાબ
પુનઃગોઠવણી ના કાયદો પારિત કર્યો આને કારણે સિમલા, કાંગડા, લાહુલ જેવા પૂર્ન
ક્ષેત્રો અને અંબાલા જીલ્લાનો નાલગઢ ક્ષેત્ર, અંબ, લોહરા, ઉનાકાનુંગો જીલ્લો,
સંતોખગઢકાનુંગોનો અમુક ક્ષેત્ર હોશિયાર પુર જીલ્લાનો અમુક ક્ષેત્ર, ધાર કાલન
કાનુંગો આદિને હિમાચલ પ્રદેશ સાથે ભેળવી દેવામાં આવ્યા. ૧૮ ડિસેંબર ૧૯૭૦ના દિવસે
હિમાચલ પ્રદેશ કાયદો પારિત કરી ૨૫ જાન્યુઆરી ૧૯૭૧ ના દિવસે હિમચલ પ્રદેશ ભારતનું
૧૮મું રાજ્ય બન્યું.[૭]

હિમાચલ પ્રદેશ એ પશ્ચિમિ હિમાલયમાં વસેલું એક પર્વતીય રાજ્ય છે. તેનું ક્ષેત્રફળ
૫૫,૬૭૩ કિલોમીટર (૩૪,૫૯૪ માઈલ)[૩] જેટલું છે.

હિમ નદીઓ અને નદીઓ હિમાચલ પ્રદેશની પ્રાકૃતિક નિતારણ વ્યવસ્થા બનાવે છે. અહીંની
નદીઓ સમગ્ર પર્વત માળાઓમાંથી તાણાવાણ સ્વરૂપે વહે છે. ગંગા અને સિંધુ આ બન્ને નદીના
ખીણ પ્રદેશને પાણી પુરવઠો આપે છે.[૯] ચંદ્રભાગા કે ચિનાબ, રાવી, બીયાસ સતલજ અને
યમુના નદી મળીને અહીંની જલનિતારણ બનાવે છે. આ નદીઓમાં આખું વરસ પાણી રહે છે અને
વરસાદ તથા બરફ પીગળવાથી તેમાં પાણીની પુરવઠો કાયમ રહે છે.[૯] હિમાચલ પ્રદેશમાં
ભૂપૃષ્ઠની ઊંચાઈમાં ઘણો મોટો તફાવત હોવાથી અહીં વિવિધ સ્થળોની આબોહવા પણ વિવિધ
પ્રકારની છે. દક્ષિણ તરફના પ્રદેશમાં સમષીતોષ્ણ અને ઉષ્ણકટિબંધીય વાતાવરણ હોય છે.
ઉત્તર અને પૂર્વ તરફના ક્ષેત્રો વધુ ઉંચાઈએ આવેલા હોવાથી અહીં ઠંડુ, શંકુદ્રુમ અને
બરફીલું હવામાન જોવા મળે છે.[૧૦] આ પ્રદેશમાં ધર્મશાલા જેવા ક્ષેત્રો છે જે ખૂબ
વર્ષા ધરાવે છે અને તેથી વિપરિત લાહૌલ અને સ્પીતી જેવા ક્ષેત્રો પણ છે કે જે અત્યંત
ઠંડા અને વર્ષા રહિત છે. મોટાભાગે હિમાચલ પ્રદેશમાં ત્રણ ઋતુઓ જોવા મળે છે: ઉનાળો,
શિયાળો અને ચોમાસું. ઉનાળો મધ્ય એપ્રિલ થી શરૂ થઈ જૂનના અંત સુધી રહે છે. શંકુદ્રુમ
ક્ષેત્રો સિવાયના દરેક ક્ષેત્રો ખૂબ ગરમી અનુભવે છે. ઉનાળામાં અહીંનું સરાસરી
તાપમાન ૨૮ થી ૩૨ °સે (૮૨ થી ૯૦ °ફૅ) જેટલું હોય છે. નવેંબરથી માર્ચ મહિના દરમ્યાન
અહીં શિયાળો હોય છે. શંકુદ્રુમ ક્ષેત્રોમાં (સામાન્ય રીતે ૨,૨૦૦ મીટર (૭,૨૧૮ ફુ) થી
વધુ ઉંચાઈ ધરાવતા ક્ષેત્રોમાં, એટલેકે ઉચ્ચ અને ટ્રાંસ-હિમાયલયન ક્ષેત્રોમાં).
હિમવર્ષા પણ થાય છે.

શિમલા એ હિમાચલ પ્રદેશની રાજધાની છે. શિમલા એ પહેલાં ભારતના બ્રિટિશ રાજની ઉનાળુ
રાજધાની હતી.

૨૦૦૩ના ભારતીય વન સર્વેક્ષણ અનુસાર હિમાચલ પ્રદેશની ૬૬.૫૨% જમીન પર કાયદાકિય રીતે
વ્યાખ્યાયીત જંગલો છે. જો કે વૃક્ષાચ્છાદિત ક્ષેત્ર માત્ર ૨૫.૭૮% છે.[૧૧] જમીનની
ઉંચાઈ અને વરસાદને આધારે અહીં હરિયાળીની વિવિધતા જોવા મળે છે.

હિમાચલ પ્રદેશનો દક્ષીણી ભાગ ઓછી ઉંચાઈએ આવેલો છે. અહીં ઉષ્ણ કટિબંધના અને
સમષીતોષ્ણ કટિબંધના શુષ્ક તેમજ આર્દ્ર પહોળા પાંદડા ધરાવતા વૃક્ષોના વનો જોવા મળે
છે[૧૧]. હરિયાણાની ઉત્તર પ્રદેશ સાથેની સીમાના ક્ષેત્રોમાં વાયવ્યના કાંટાળા
છોડવાનાં જંગલો છે જે શુષ્ક પહોળા પાંદડા ધરાવતા વૃક્ષોના વનના ઉદાહરણ છે જ્યારે
અગ્નિ દિશામાં ગંગાના ઉપરવાસના મેદાનોમાં આર્દ્ર પાનખરના જંગલો આવેલાં છે. અહીં સાલ
અને સીસમનાં વૃક્ષો જોવા મળે છે.

હિમાચલ પ્રદેશની વિધાન સભાનો કોઈ સંવિધાનની રચના પહેલાનો કોઈ ઇતિહાસ નથી. આ રાજ્યની
સ્થાપના જ સ્વાતંત્રય પ્રાપ્તિ પછી થઈ છે. આની સ્થાપના ૧૫ એપ્રિલ ૧૯૪૮ના દિવસે ૩૦
રજવાડાઓનું એકીકરણ કરીને, કેન્દ્રીય પ્રશાશનિક ક્ષેત્ર તરીકે કરવામાં આવી. [૧૨]

હિમાચલ પ્રદેશનું ન્યાયતંત્ર હિમાચલ પ્રદેશ ઉચ્ચ ન્યાયાલય અને નીચલા ન્યાયાલયો
મળીને બનેલું છે. રાજ્યના સંવૈધાનિક વડા રાજ્યપાલ હોય છે તેમના હક્કો નામ માત્રના
હોય છે. ખરા કાર્યકારી અધિકાર મુખ્ય મંત્રી અને મંત્રી મંડળ ધરાવે છે. રાજ્યપાલની
નિમણૂક ભારતના રાષ્ટ્રપતિ દ્વારા કરવામાં આવે છે.

રાજ્ય વિધાનસભામઆં બહુમતી ધરાવતા પક્ષ કે યુતિ અથવા ગઠબંધનના નેતાને રાજ્યપાલ
દ્વારા સરકાર રચવાનું આમંત્રન આપવામાં આવે છે. આ નેતા મુહ્ય મંત્રી બને છે અને
તેમની સલાહ મુજબ રાજ્યપાલ અન્ય મંત્રીઓની નિમણૂક કરે છે. હિમાચલ પ્રદેશની વિધાન સભા
એક ગૃહી હોય છે તેમાં ૬૮ વિદાન સભ્યો છે.[૧૩] વિધાન સભાની મુદ્દત ૫ વર્ષની હોય છે.
કોઈ કારણસર સમય પહેલાં વિધાન સભા ભંગ કરવાના પ્રાવધાનો પણ સંવિધાનમાં છે. વહીવટના
અન્ય ઘટકો જેવા કે પંચાયત, શહેરની નગર પાલિકા, જિલ્લા પરિષદ વગેરેની ચૂંટણીઓ પણ
તેમના બંધારાણ અનુસાર નિયમીત થાય છે.

મધ્ય હિમાલયન જલ નિતારણ વિકાસ પરિયોજના જેવા જમીન સંચયની યોજનાઓ અહીં હાથ ધરાઈ છે.
હિમાચલ પ્રદેશ જંગલીકરણ પ્રોજેક્ટ આ પરિયોજનાનો એક ભાગ છે. આવી પરિયોજનાને કારાણે
ખેતીની ઉત્પાદન ક્ષમતા વધી છે પરિણામે ગામડાના લોકોની આવક વધી છે.[૧૪]

રાજ્યની સ્થાનીય આવકનો ૪૫% ભાગ ખેતી ક્ષેત્રમાંથી આવે છે. ખેતી એ આવક અને રોજગારનું
મુખ્ય સ્રોત છે. હિમાલયના ૯૩% લોકોનો રોજગાર ખેતી આધારીત છે. ઘઉં, મકાઈ, ચોખા ને જવ
એ અહીંનું મુખ્ય અનાજ છે. જળ વિદ્યુત પણ રાજ્યની આવકનો અન્ય સ્રોત છે.[૧૫] રાજ્યની
પાંચ નદીઓની (યમુના, સતલજ, બિઆસ, રાવિ અને ચિનાબ) જળવિદ્યુત ક્ષમતા ૨૩૦૦૦.૪૩
મેગાવૉટ આંકવામાં આવી છે[૧૬] . રાષ્ટ્રીય જળ વિદ્યુત ક્ષમતાનો ૨૫% ભાગ હિમાચલ
પ્રદેશમાં સમાયેલો છે.

દરેક કુટુંબનું એક બેંક ખાતું એ લક્ષ્ય પ્રાપ્ત કરવા વાળો હિમાચલ પ્રદેશ પ્રથમ
રાજ્ય બન્યો. .(સંદર્ભ આપો)

બહાદુરપુર કિલ્લો, ભાકરા બંધ, નૈના દેવી મંદિર, મણિમહેશ, ભૂરીસિંહ સંગ્રહાલય,
ભરમાપુર, ખજીયાર, નાકો સરોવર, પ્રાશર સરોવર, તેવલસર, છોટી કાશી, મંડી, જોગીંદર નગર
ખીણ, ડેલહાઉઝી, સુજાનપુર ટીરા, ધર્મશાલા, પાલમપુર, મસરુર ખડક મંદિર, કાંગદાનો
કિલ્લો, કિનૌર, મણિકરન, મનાલી, કિબ્બર ગામ, કુંઝુમ ઘાટ, રોહતાંગ પાસ, સ્પીતિ,
શિમલા, કસૌલી, ગોવિંદસાગર સરોવર આદિ અન્ય જોવાલાયક સ્થળો છે.

હિમાચલ પ્રદેશના લોકોની જીવન પ્રત્યાશા (૧૯૮૬-૧૯૯૦) ૬૨.૮ વર્ષ છે (જે ભારતીય સરાસરી
૫૭.૭ વર્ષ કરતાં વધુ છે). ૨૦૧૦માં શિશુ મૃત્યુ દર ૪૦ હતો. જન્મ દર ૧૯૭૧ ૩૭.૩ થી
ઘટીને ૨૦૧૦માં ૧૬.૯ થયો છે. જે રાષ્ટ્રીય સરાસરી ૨૬.૫ (૧૯૯૮). મૃત્યુ દર ૨૦૧૦માં
૬.૯ છે. હિમાચલ પ્રદેશની સાક્ષરતાનો દર ૧૯૮૧થી ૨૦૦૧ની વચમાં ૩૪.૬૫% વધ્યો છે. [૧૮]

અહીં ૯૫% લોકો હિંદુ ધર્મ પાળે છે. બાકીનો ભાગ બૌદ્ધ અને શીખ ધર્મ પાળનારાઓનો છે.
લાહૌલ અને સિપ્તી ક્ષેત્રના લહૌલી લોકો મુખ્યત્વે બુદ્ધ ધર્મ પાળે છે. શીખો મોટે
ભાગે શહેરોમાં મળે છે અને વસતીનો ૧.૨૩% ભાગ ધરાવે છે. [૨૦] અહીમ્ મુસ્લીમોની વસ્તી
૧.૬૩% જેટલી છે.

ભૌગોલિક રીતે દુર્ગમ હોવાને કારાણે હિમાચલ પ્રદેશ ઘણાં સમય સુધી બાહ્ય સાંસ્કૃતિક
પ્રવાહોથી ભિન્ન રહ્યું. યાંત્રિકી વિકાસને કારાને હવે આ રાજ્યમાં ઝડપથી બદલાવ આવવા
માંડ્યો છે. ભારતના અન્ય રાજ્યોની જેમ હિમાચલ પ્રદેશ પણ એક બહુ ભાષી બહુ સંસ્કૃતિ
ધરાવતું રાજ્ય છે. અહીંની હિંદી, પહાડી, ડોગરી, મંડીલી, કાંગરી અને કિનૌરી ભાષાઓ
બોલાય છે. અહીં ખત્રી, બ્રાહ્મણ, ગુજ્જર, રજપૂત, ગડ્ડી, ગીર્થ, ચૌધરી, કાનેટ, રાઠી,
કોલી સૂદ જેવી જાતિના લોકો વસે છે. તે સિવાય અહીં કિન્નર, પંગવાલ સુલેહરિયા અને
લાહૌલી જેવી જનજાતિઓ પણ વસે છે.[૨૧]

શિમલા એ અહીંની રાજ્ધાની છે. એશિયાની એક માત્ર આઈસ સ્કેટીંગ રીંક અહીંઅ અવેલી છે.
[૨૨]



https://gu.wikipedia.org/wiki/%E0%AA%B8%E0%AB%81%E0%AA%B0%E0%AB%87%E0%AA%B6_%E0%AA%A6%E0%AA%B2%E0%AA%BE%E0%AA%B2

સુરેશ પુરુષોત્તમદાસ દલાલ એ ગુજરાતી સાહિત્યકારો પૈકીનું એક જાણીતુ નામ છે. તેમનો
જન્મ ૧૧ ઓક્ટોબર, ૧૯૩૨ના રોજ થાણામાં થયો હતો.તેઓ કવિ, તેઓ નિબંધકાર,
બાળસાહિત્યકાર, સંપાદક હતા.

૧૯૪૯ માં મેટ્રિક પાસ કર્યા બાદ તેમણે ૧૯૫૩માં ગુજરાતી વિષય સાથે બી.એ.(બેચલર ઓફ
આર્ટસ) અને ૧૯૫૫માં એમ.એ. (માસ્ટર ઓફ આર્ટસ)પુર્ણ કર્યુ હતુ. ૧૯૫૬માં મુંબઈની
કે.સી.સાયન્સ કૉલેજમાં તેમણે ગુજરાતી ભાષાના અધ્યાપક તરીકે ફરજ બજવી હતી. ત્યારબાદ
તેમણે ૧૯૬૯માં પી.એચ.ડી. ની ઉપાધી પણ પ્રાપ્ત કરી હતી. ત્યારબાદ ૧૯૬૦થી ૧૯૬૪ સુધી
એચ.આર.કૉલેજ ઑફ કૉમર્સમાં, ૧૯૬૪થી ૧૯૭૩ સુધી કે.જે.સોમૈયા કૉલેજમાં અને ૧૯૭૩થી
અદ્યપર્યત એસ.એન.ડી.ટી. વિમેન્સ યુનિવર્સિટીમાં ગુજરાતીના અધ્યક્ષ તરીકે સેવા આપી
હતી.

ઉપરાંત તેઓ ‘કવિતા’ માસિકના સંપાદક પણ રહી ચુક્યા છે. ૧૯૮૩નો રણજિતરામ સુવર્ણચંદ્રક
તેમને એનાયત કરવામાં આવ્યો હતો. તેમણે ૨૦૦૫નો સાહિત્ય અકાદમી એવોર્ડ તેમના
કાવ્યસંગ્રહ અખંડ ઝાલર વાગે માટે મેળવ્યો હતો.

એકાન્ત (૧૯૬૬, ૧૯૭૮) : ૧૨૦ જેટલાં કાવ્યો ધરાવતો સુરેશ દલાલનો પ્રથમ કાવ્યસંગ્રહ.
એમાં મધ્યકાલીન ગોપજીવનના ભાવો, પ્રણય, પ્રકૃતિ, અધ્યાત્મ અને સમકાલીન આધુનિક
ચેતનાને વ્યક્ત કરતા વિષયોને ગૂંથવાનો કવિએ પ્રયાસ કર્યો છે. સૉનેટો, અન્ય છાંદસ
રચનાઓ, અછાંદસ કાવ્યો અને ગીતો-એમ વિવિધ પ્રકારોમાં એમની સર્જકતા આવિષ્કૃત થઈ છે.
ગીતો એમને વિશેષ રુચે છે. પ્રસ્તુત સંગ્રહમાંનું ગીતોનું પ્રમાણ એની સાક્ષી પૂરે
છે. ઘણાં ગીતોમાં શબ્દ કરતાં સૂરનું પ્રભુત્વ વધારે રહેલું લાગે છે. આમ છતાં
‘અવલાના દવલા સંગાથ’, ‘ઠપકો’, ‘વ્હેતું ના મેલો’, ‘તો જાણું’, ‘થોભ્યાનો થાક’,
‘ઈજન’ જેવાં ગીતો કાવ્યાત્મક છે. રાધાકૃષ્ણવિષયક કેટલાંક ગીતો પણ આસ્વાદ્ય છે.
‘નિકટ-દૂર’, ‘અષાઢે’ અને ‘એ જ શમણે’ પ્રમાણમાં સારાં સૉનેટ છે. ‘અષાઢે’માં વિરહી
યક્ષની તુલનાએ આધુનિક નાગરી નાયકની વિરહવેદના કેવી દારુણ છે એ એમણે સરસ રીતે
ઉપસાવ્યું છે. ‘એ જ શમણે’માં સવાર, બપોર, સાંજના રેઢિયાળ નિત્યક્રમ પછી શહેરી
નાયકને ભાવતી રાતનો મહિમા સુંદર રીતે પ્રગટ કરવામાં આવ્યો છે. ‘ફલેટમાં’ નામનું
પરંપરિત હરિગીતમાં રચાયેલું એક લાંબું કાવ્ય થોડી મુખરતા હોવા છતાં કવિકર્મની
દ્રષ્ટિએ નોંધપાત્ર છે. એમાંનો આધુનિક સભ્યતા પરનો કટાક્ષ આસ્વાદ બન્યો છે.
બોલચાલની સહજ ભાષાના લહેકાઓ દ્વારા અહીં કવિત્વ નિષ્પન્ન થયું છે. ‘જોજો-જરા
સંભાળજો’ પણ આવી જ શૈલીમાં લગભગ આવા જ વિષય પર સર્જાયેલું કાવ્ય છે. ‘એકાન્ત’ માં
પરંપરાનું અનુસરણ વધારે અને મૌલિક ઉન્મેષો ઓછા જોવા મળે છે.



https://gu.wikipedia.org/wiki/%E0%AA%B2%E0%AA%BE%E0%AA%B2_%E0%AA%AC%E0%AA%B9%E0%AA%BE%E0%AA%A6%E0%AB%81%E0%AA%B0_%E0%AA%B6%E0%AA%BE%E0%AA%B8%E0%AB%8D%E0%AA%A4%E0%AB%8D%E0%AA%B0%E0%AB%80

લાલ બહાદુર શાસ્ત્રી ( બીજી ઓક્ટોબર, ૧૯૦૪ - અગિયારમી જાન્યુઆરી, ૧૯૬૬), ભારત દેશના
ત્રીજી લોકસભાના અને બીજા સ્થાયી વડા પ્રધાનમંત્રી હતા. તેઓ ૧૯૬૩-૧૯૬૫ના વચ્ચેના
સમયમાં ભારત દેશના પ્રધાન મંત્રી હતા. એમનો જન્મ મુગલસરાય, ઉત્તર પ્રદેશ ખાતે થયો
હતો.

લાલ બહાદુર શાસ્ત્રીનો જન્મ ૧૯૦૪માં થયા બાદ મુગલસરાય, ઉત્તર પ્રદેશ ખાતે લાલ
બહાદુર શ્રીવાસ્તવ નામથી ઉછેર થયો હતો. એમના પિતા શારદા પ્રસાદ એક ગરીબ શિક્ષક હતા,
જેઓ ત્યારબાદ રાજસ્વ કાર્યાલય ખાતે લિપિક (ક્લાર્ક) બન્યા હતા.

ભારત દેશને સ્વતંત્રતા પ્રાપ્ત થયા પશ્ચાત શાસ્ત્રીજીને ઉત્તર પ્રદેશ રાજ્યના
સંસદીય સચિવ તરીકે નિયુક્ત કરવામાં આવ્યા હતા. ત્યારબાદ તેઓ ગોવિંદ વલ્લભ પંતના
મુખ્યમંત્રી તરીકેના કાર્યકાળ દરમિયાન પ્રહરી તેમજ યાતાયાત મંત્રી બન્યા હતા.
યાતાયાત મંત્રી તરીકેના સમય દરમિયાન એમણે પ્રથમ વાર મહિલાને બસ-સંવાહક (બસ-કંડક્ટર)
તરીકેના પદ પર નિયુક્ત કરી નવો ચીલો ચાતર્યો હતો. પ્રહરી વિભાગના મંત્રી થયા બાદ
એમણે ભીડને નિયંત્રણમાં રાખવા માટે લાઠી પ્રહારને બદલે પાણી છાંટવાનો પ્રયોગ કરી
તેનો પ્રારંભ કરાવ્યો હતો. ૧૯૫૧ના વર્ષમાં, જવાહર લાલ નેહરુના નેતૃત્વમાં તેઓને
અખિલ ભારત કોંગ્રેસ કમિટીના મહાસચિવ તરીકે નિયુક્ત કરવામાં આવ્યા હતા. એમણે ૧૯૫૨,
૧૯૫૭ તેમજ ૧૯૬૨ની ચુંટણીઓમાં કોંગ્રેસ પક્ષને ભારે બહુમતી સાથે જિતાડવા માટે ખુબ
પરિશ્રમ કર્યો હતો.

ભારત દેશના વડા પ્રધાનમંત્રી જવાહરલાલ નેહરુનું એમના પ્રધાનમંત્રી તરીકેના કાર્યકાળ
દરમિયાન સત્તાવીસમી મે, ૧૯૬૪ના રોજ દેહાવસાન થયા બાદ, શાસ્ત્રીજીએ નવમી જૂન ૧૯૬૪ના
રોજ વડા પ્રધાન મંત્રી તરીકે પદ ભાર ગ્રહણ કર્યો હતો.

એમનું શિક્ષણ હરિશચંદ્ર ઉચ્ચ વિદ્યાલય અને કાશી વિદ્યાપીઠ ખાતે થયું હતું. અહિંયાથી
જ એમને "શાસ્ત્રી" તરીકેની ઉપાધિ પ્રાપ્ત થઇ જે એમના નામ સાથે જીવનપર્યંત જોડાયેલી
રહી. એમનું શિક્ષણ હરિશચંદ્ર ઉચ્ચ વિદ્યાલય અને કાશી વિદ્યાપીઠ ખાતે થયું હતું.



https://gu.wikipedia.org/wiki/%E0%AA%B0%E0%AA%BE%E0%AA%9C%E0%AB%8D%E0%AA%AF_%E0%AA%B8%E0%AA%AD%E0%AA%BE

રાજ્ય સભા એ ભારત ના સંસદ નું ઊપલું સદન છે. ભારતીય બંધારણ પ્રમાણે રાજ્ય સભાના ૨૫૦
સભ્યો છે જેમાના ૧૨ સભ્યોની નિમણુંક રાષ્ટ્રપતિ કરે છે. આ સભ્યોને નામાંકિત સભ્યો
કહેવાય છે. આ નિમણુંક વિવિધ ક્ષેત્રોના નિષ્ણાતો જેમકે - કલા, સાહિત્ય, વિજ્ઞાન અને
સમાજસેવકોમાંથી કરાય છે. બાકીના સભ્યો ભારતનાં રાજ્યો અને કેન્દ્રશાસિત પ્રદેશોના
ચૂંટાયેલા સભ્યો કરે છે. રાજ્ય સભાનું ક્યારેય વિસર્જન થતું નથી અને તેના એક
તૃતિયાંશ સભ્યો દર ૨ વર્ષે ચૂંટાય છે. સભ્યોની મુદ્ત ૬ વર્ષની હોય છે.

રાજ્ય સભાની સત્તા વાણિજ્ય મુદ્દાઓ સિવાય લોક સભા જેટલીજ છે. જો સભાઓમાં મતભેદ થાય
તો બેય સભાની બેઠક સાથે બોલાવાય છે. લોક સભાના સભ્યોની સંખ્યા બમણી હોવાથી સંયુક્ત
સત્રમાં તે વધારે સત્તા ધરાવે છે. અત્યાર સુધી માત્ર ૩ વખત જ સંયુક્ત સત્ર યોજાયું
છે, છેલ્લી વખતે ત્રાસવાદ વિરોધી પોટા નો ખરડો પસાર કરવા માટે સંયુક્ત સત્ર યોજાયું
હતું.

ભારતના બંધારણ પ્રમાણે ઉપરાષ્ટ્રપતિ રાજ્ય સભાના અધ્યક્ષ છે. રાજ્ય સભાના સભ્યો
ઉપાધ્યક્ષની ચૂંટણી કરે છે અને તઓ રાજ્ય સભાની દિન-પ્રતિદિનની કાર્યવાહી સંભાળે છે.
રાજ્ય સભાની પ્રથમ બેઠક ૧૩ મે ૧૯૫૨માં યોજાઇ હતી.[૧]



https://gu.wikipedia.org/wiki/%E0%AA%B0%E0%AA%A4%E0%AA%A8_%E0%AA%A4%E0%AA%BE%E0%AA%A4%E0%AA%BE

રતન તાતા ભારત દેશના અગ્રગણ્ય ઉદ્યોગપતિ છે. તેમનો જન્મ ૨૮ ડિસેમ્બર, ૧૯૩૭ના રોજ
મહારાષ્ટ્ર રાજ્યની રાજધાની મુંબઇ શહેરમાં પ્રખ્યાત ટાટા કુટુંબમાં થયો હતો. તેઓ
જમશેદજી તાતા દ્વારા સ્થાપિત બહુશાખિય કંપનીજુથ તાતા ગ્રૂપના ચેરમેન તરીકે ફરજ
બજાવી ચૂક્યા છે. પોતાના ૭૫મા જન્મદિવસે તેમણે ગ્રૂપનું ચેરમેનપદ છોડીને સાયરસ
મિસ્ત્રીને સોંપ્યું[૧]. અલબત્ત તેમને ગ્રૂપનાં માનદ્ ચેરમેનપદે ચાલુ રાખવામાં
આવ્યા છે.



https://gu.wikipedia.org/wiki/%E0%AA%AF%E0%AB%8B%E0%AA%97_(%E0%AA%AE%E0%AA%A8%E0%AB%8B%E0%AA%B6%E0%AA%BE%E0%AA%B0%E0%AB%80%E0%AA%B0%E0%AB%80%E0%AA%95_%E0%AA%9C%E0%AB%80%E0%AA%B5%E0%AA%A8%E0%AA%B6%E0%AB%88%E0%AA%B2%E0%AB%80)

ઢાંચો:Hindu philosophy યોગ (સંસ્કૃત, પાલી:योगyóga ) ભારતમાં જન્મેલી શારીરિક અને
માનસિક વિદ્યાની એક પરંપરાગત શાખા છે.[૧] હિંદુ ધર્મ, બૌદ્ધ ધર્મ અને જૈન ધર્મમાં આ
શબ્દ ધ્યાનાવસ્થા સાથે સંકળાયેલો છે.[૨][૩][૪] હિંદુ ધર્મમાં તેનો સંબંધ હિંદુ
દર્શનશાસ્ત્રની છ પરંપરાગત અષ્ટિકામાંની એક વિદ્યાશાખા સાથે પણ છે અને આ
વિદ્યાશાખાઓ જે અભ્યાસ સૂચવે છે તે લક્ષ્યાંક તરફ દોરી જાય છે.[૫][૬] જૈન ધર્મમાં
તેનો સંબંધ માનસિક, વાચિક અને ભૌતિક એમ તમામ પ્રવૃત્તિઓના સાર સ્વરૂપે છે.

હિંદુ દર્શનશાસ્ત્રમાં યોગની મુખ્ય શાખાઓમાં રાજયોગ, કર્મયોગ, જ્ઞાનયોગ, ભક્તિયોગ
અને હઠયોગ શામેલ છે.[૭][૮][૯] પતંજલીના યોગસૂત્રોમાં સંકલિત અને હિંદુ
દર્શનશાસ્ત્રના સંદર્ભમાં યોગ તરીકે જાણીતો રાજયોગ સાંખ્ય પરંપરાનો ભાગ છે.[૧૦]
ઉપનિષદ, ભગવદ્ ગીતા, હઠયોગ પ્રદિપિકા, શૈવસંહિતા અને વિવિધ તંત્ર સહિત હિંદુ
ધર્મગ્રંથોમાં યોગના જુદાં જુદાં પાસાં પર ચર્ચા થઈ છે.

સંસ્કૃત શબ્દ યોગ ના અનેક અર્થ[૧૧] છે અને તે સંસ્કૃત મૂળ "યુજ"માંથી ઉતરી આવ્યો
છે. યુજ એટલે "નિયંત્રણ મેળવવું", "વર્ચસ્વ મેળવવું" કે "સંગઠિત કરવું."[૧૨] બીજા
શબ્દોમાં કહીએ તો યોગ એટલે "જોડવું", "સંગઠિત કરવું", "એકત્ર કરવું", "જોડાણ કરવું"
અને "ઉપયોગી પદ્ધતિ."[૧૩][૧૪][૧૫] યોગનું વૈકલ્પિક મૂળ "યુજિર સમાધૌ" છે, જેનો અર્થ
"એકાગ્રતા મેળવવી" કે "ધ્યાન ધરવું" એવો થાય છે.[૧૬] આ અર્થ દ્વૈતાત્મક રાજયોગ સાથે
યોગ્ય રીતે બંધ બેસે છે, કારણ કે પ્રકૃતિ અને પુરુષ વચ્ચેનો ભેદ પાડતી એકાગ્રતાને
લીધે પ્રાપ્ત થાય છે. ભારતની બહાર સામાન્ય રીતે યોગ શબ્દ હઠયોગ અને તેના વિવિધ આસનો
કે વ્યાયામના એક સ્વરૂપ સાથે જોડાયેલો છે. જે કોઈ વ્યક્તિ યોગનો અભ્યાસ કરતી હોય કે
યોગ ફિલસૂફીનું પાલન કરતી હોય તે યોગી કે યોગિની તરીકે ઓળખાય છે.[૧૭]

વૈદિક સંહિતાઓમાં સંન્યાસ અને સંન્યાસીઓના સંદર્ભો છે જ્યારે સંયમ દાખવવા જરૂરી તપ
નો સંદર્ભ [[|[[Brāhmaṇas]]]](900થી 500 ઇ. સ. પૂર્વે), વેદો પરની પ્રાચીન
ભાષ્યોમાં જોવા મળે છે.[૧૮] સિંધુ ખીણની સંસ્કૃતિ (ઇ. સ. પૂર્વે 3300થી ઇ. સ.
પૂર્વે 1700)ના કેટલાંક કેન્દ્રો પરથી કેટલાંક સિક્કા મળી આવ્યાં છે. તેમાં
પાકિસ્તાનમાં સ્થિતિ કેન્દ્રો પરથી મળી આવેલા સિક્કા કે મુદ્રામાં સામાન્ય યોગ
મુદ્રામાં કે ધ્યાનાવસ્થામાં હોય તેવી આકૃતિઓ અંકિત થયેલી છે, જે ધાર્મિક શાખાનું
એક સ્વરૂપ દર્શાવે છે અને યોગના પૂર્વચિહ્નો હોવાનું સૂચવે છે તેવું પુરાતત્વવિદ
ગ્રેગોરી પોસ્સેહલએ જણાવ્યું છે.[૧૯] સિંધુ ખીણની સંસ્કૃતિના કેન્દ્રો પરથ પ્રાપ્ત
થયેલી મુદ્રાઓ અને પાછળથી અસ્તિત્વમાં આવેલા યોગના સ્વરૂપ અને ધ્યાન ધારણ કરવાની
પદ્ધતિઓ વચ્ચે કેટલાંક પ્રકારનો સંબંધ હોવાનું અનુમાન અનેક વિદ્વાનો કરે છે. જો કે
તેના કોઈ ચોક્કસ પુરાવા પ્રાપ્ત થયાં નથી. જુઓઃ

ધ્યાનમાં ચૈતન્યની સર્વોચ્ચ સ્થિતિનો અનુભવ કરવા માટે પદ્ધતિઓ શ્રમનિક પરંપરાઓ
દ્વારા વિકસાવવામાં આવી છે અને તે ઉપનિષદિક પરંપરામાં પણ જોવા મળે છે.[૨૦]

બુદ્ધ સંપ્રદાયના ઉદય પહેલાં વૈદિક ગ્રંથોમાં ધ્યાન માટેના કોઈ સ્પષ્ટ પુરાવા નથી
ત્યારે બુદ્ધે બે શિક્ષકોને ધ્યાનના લક્ષ્યો પ્રત્યે કહેલા વાક્યોના આધારે વાયન
તર્ક કરે છે કે નિર્ગુણ ધ્યાન પદ્ધતિ બ્રાહ્મણ પરંપરામાંથી નીકળી એટલે ઉપનિષદોની
સૃષ્ટિ પ્રત્યે કહેવામાં આવેલા કથનો અને ધ્યાનના લક્ષ્યો પ્રત્યે કહેલા કથનોમાં
સમાનતા છે.[૨૧] તે જણાવે છે કે આ શક્ય છે અને અશક્ય પણ છે.[૨૨] ઉપનિષદોમાં
બ્રહ્માંડ સંબંધિત વિધાનોના વૈશ્વિક કથનોમાં કોઈ ધ્યાની રીતિની સંભાવના પ્રત્યે
તર્ક આપતાં તેઓ દલીલ કરે છે કે નાસદીય સૂક્ત કોઈ ધ્યાનની પદ્ધતિ તરફ ઋણવેદ સમયકાળની
પહેલાં પણ ઇશારો કરે છે.[૨૩]

બૌદ્ધ ગ્રંથો કદાચ સૌથી પ્રાચીન ગ્રંથો છે જેમાં ધ્યાન ધારણ કરવાની વિવિધ
પદ્ધતિઓનું વર્ણન છે.[૨૪] તેઓ જણાવે છે કે આ ધ્યાન પદ્ધતિઓ અને આસનો બુદ્ધના જન્મ
પહેલાં અસ્તિત્વમાં હતી અને સાથેસાથે સૌપ્રથમ તેનો વિકાસ બુદ્ધ સંપ્રદાયની અંદર થયો
હતો.[૨૫] હિંદુ ધાર્મિક અને આધ્યાત્મિક સાહિત્યમાં "યોગ" શબ્દ સૌપ્રથમ કથા
ઉપનિષદમાં જોવા મળે છે, જ્યાં તેનો ઉપયોગ ઇન્દ્રિયોને નિયંત્રણમાં લેવા અને
સર્વોચ્ચ અવસ્થા મેળવવા માનસિક કાર્યમાંથી નિવૃત્તિ માટે કરવામાં આવ્યો છે.[૨૬]
યોગની વિભાવના સાથે સંકળાયેલા મહત્વપૂર્ણ ગ્રંથો મધ્યકાલીન ઉપનિષદ(સીએ. 400 બીસીઈ),
ભગવદ્ ગીતા સહિત મહાભારત (સીએ. 200 બીસીઈ), અને પતંજલિના યોગ સૂત્રો (150 બીસીઈ).

ભારતીય ફિલસૂફીમાં વૈદિક તત્વજ્ઞાનના છ પરંપરાગત દર્શન છે, તેમાંના એક દર્શનનું નામ
યોગ છે.[૨૭][૨૮] યોગ દર્શન પ્રણાલીનો સાંખ્ય દર્શન સાથે નજીકનો સંબંધ છે.[૨૯] ઋષિ
પતંજલિ દ્વારા વ્યાખ્યાયિત યોગ અભ્યાસમાં સાંખ્ય મનોવિજ્ઞાન અને તત્વમીંમાસાનો
સ્વીકાર કરવામાં આવ્યો છે, પણ તે સાંખ્ય દર્શનની સરખામણીમાં વધુ આસ્તિક છે. આ બાબત
પ્રમાણિક છે, કારણ કે સંખ્યાની વાસ્તવિકતાના પચીસ તત્વો સાથે દૈવી સત્તાને જોડવામાં
આવી છે.[૩૦][૩૧] યોગ અને સાંખ્ય વચ્ચે એટલી બધી સમાનતા છે કે મેક્સમૂલરને કહેવું
પડ્યું છે કે "આ બંને દર્શન એટલા પ્રસિદ્ધ હતાં કે એકબીજા વચ્ચેનો ફરક સમજવા માટે
એકને ઇશ્વર સાથે અને બીજાને ઇશ્વર વિના માનવામાં આવે છે...."[૩૨] યોગ અને સાંખ્ય
વચ્ચેનો ઊંડાણપૂર્વકનો સંબંધ હેઇનરિચ ઝિમ્મર સમજાવે છે કેઃ

પતંજલિને યોગ દર્શનના સ્થાપક ગણવામાં આવે છે.[૩૪] પંતજલિના યોગસૂત્રો રાજયોગ તરીકે
જાણીતા છે, જે મન પર કાબૂ મેળવવા માટેની એક વ્યવસ્થા છે.[૩૫] પતંજલિએ તેમના બીજા
સૂત્રમાં [૩૬]"યોગ" શબ્દની વ્યાખ્યા આપી છે, જે તેમના સંપૂર્ણ કાર્ય માટેનું
સારસૂત્ર માનવામાં આવે છેઃ

ત્રણ સંસ્કૃત શબ્દોના અર્થ પર આ સંક્ષિપ્ત પણ અસરકારક વ્યાખ્યા ટકી છે. આઈ કે
તૈમ્ની તેનો અનુવાદ કરે છે કે "યોગ મનના સંશોધનો (vṛtti )નું નિયંત્રણ (nirodhaḥ )
છે(citta )."[૩૭] યોગની શરૂઆતની વ્યાખ્યામાં જ આ શબ્દnirodhaḥ નો ઉપયોગ બુદ્ધ
સંપ્રદાયની ટેકનિકલ શબ્દાવલી અને વિભાવનાઓ યોગ સૂત્રોમાં એક મહત્વપૂર્ણ ભૂમિકા ભજવે
છે તેનું એક ઉદાહરણ છે. આ ભૂમિકા સૂચવે છે કે પતંજલિ બુદ્ધ સંપ્રદાયના વિચારોથી
પરિચિત હતા અને તેને તેમણે તેની વ્યવસ્થામાં વણી લીધા હતા.[૩૮] સ્વામી વિવેકાનંદએ
સૂત્રને સમજાવતાં કહ્યું છે કે "યોગ ચિત્તને જુદી જુદી વૃત્તિઓમાં લઈ જતાં
નિયંત્રણમાં રાખે છે."[૩૯]

પતંજલિનું લખાણ "અષ્ટાંગ યોગ" એક પદ્ધતિનો આધાર બની ગયું. આ આઠ અંગ બીજા પુસ્તકના
29મા સૂત્રમાંથી લેવામાં આવ્યાં છે અને અત્યારે શીખવવામાં આવતા વિવિધ દરેક રાજયોગની
મુખ્ય લાક્ષણિકતા છે. આ આઠ અંગ નીચે પ્રમાણે છેઃ

આ શાખાના વિચારમાં સર્વોચ્ચ પ્રાપ્તિ વિશ્વની અનુભવેલી વિવિધતાને ભ્રમ સ્વરૂપે
પ્રકટ નથી કરતી. આ દુનિયા વાસ્તવિક છે. આ ઉપરાંત સર્વોચ્ચ પ્રાપ્તિ એવી ઘટના છે
જેમાં અનેકમાંથી એક વ્યક્તિત્વ સ્વયં પોતાને શોધે છે, કોઈ એક વૈશ્વિક આત્મ નથી જેની
વહેંચણી દરેક વ્યક્તિઓ સાથે કરી શકાય છે.[૪૦]

ભગવદ્ ગીતા ('ઇશ્વરનું જીવનસંગીત') વ્યાપક રીતે યોગ શબ્દનો ઉપયોગ કરે છે. તેમાં એક
સંપૂર્ણ અધ્યાય (છઠ્ઠો અધ્યાય) ધ્યાન[૪૧] સહિત પરંપરાગત યોગ અભ્યાસને સમર્પિત છે.
તેમાં ત્રણ પ્રસિદ્ધ યોગનો પરિચય કરાવવામાં આવ્યો છેઃ[૪૨]

મધુસુદન સરસ્વતીએ (બી. સિરકા 1490)એ ગીતાને ત્રણ ભાગમાં વહેંચી દીધી છે. પહેલાં છ
અધ્યાય કર્મયોગ સાથે સંબંધિત છે, વચ્ચેના છ અધ્યાય ભક્તિયોગ સાથે અને છેલ્લા છ
અધ્યાય જ્ઞાનયોગ સાથે સંબંધિત છે.[૪૩] અન્ય ટીકાકારો દરેક અધ્યાયનો જુદાં યોગ સાથે
સંબંધ દેખાડે છે, જ્યાં 18 અલગ યોગનું વર્ણન કરવામાં આવ્યું છે.[૪૪]

હઠ યોગ, યોગની એક વિશેષ વ્યવસ્થા છે, જેને પંદરમી સદીના ભારતમાં હઠયોગ પ્રદિપિકાના
સંકલનકર્તા યોગી સ્વત્મરમા દ્વારા વર્ણવવામાં આવ્યો હતો. હઠયોગ પતંજલિના રાજયોગથી
ઘણો અલગ છે, જે સત્કર્મ પર કેન્દ્રિત છે, ભૌતિક શરીરની શુદ્ધિ જ મન(હા ), પ્રાણ કે
વિશિષ્ટ ઊર્જા(થા )ની શુદ્ધિ તરફ દોરી જાય છે.[૪૫][૪૬] માત્ર પતંજલિના રાજયોગ[૪૭]ના
ધ્યાન આસન ને બદલે તે સંપૂર્ણ શરીરના લોકપ્રિય આસનોની ચર્ચા કરે છે.[૪૮] હઠયોગ તેના
અનેક આધુનિક સ્વરૂપોમાં એક શૈલી છે, જેને અનેક લોકો અત્યારે "યોગ" શબ્દ સાથે જોડી
દે છે.[૪૯]

પ્રાચીન બુદ્ધ સંપ્રદાયએ ધ્યાન કેન્દ્રિત કરતી અવસ્થાઓમાં પોતાના વ્યવહારમાં સમાવી
હતી.[૫૦] બુદ્ધના શરૂઆતના ઉપદેશોમાં યોગ વિચારોની સૌથી જૂની સતત અભિવ્યક્તિ જોવા
મળે છે.[૫૧] બુદ્ધનો એક નવીન અને મહત્વપૂર્ણ ઉપદેશ એ હતો કે ધ્યાન કેન્દ્રીત કરવા
માટેની અવસ્થાઓને સંપૂર્ણ અભ્યાસ જોડવી જોઇએ.[૫૨] બુદ્ધના ઉપદેશો અને પ્રાચીન
બ્રાહ્મણ શાસ્ત્રો વચ્ચેનો ફરક વિચિત્ર છે. બુદ્ધના કહેવા અનુસાર ધ્યાન અવસ્થા એક
અંત નથી, પણ સર્વોચ્ચ અવસ્થા સુદ્ધા મોક્ષ ન આપી શકે. પોતાના વિચારોનો સંપૂર્ણપણે
અંત લાવ્યાં વિના કોઈ પ્રકારની માનસિક સક્રિયતા હોવી જોઇએઃ એક મુક્તિ અનૂભૂતિ ધ્યાન
જાગ્રત કરવાના અભ્યાસ પર આધારિત હોવી જોઇએ.[૫૩] બુદ્ધે મૃત્યુમાંથી છૂટકારો મેળવવા
માટેની પ્રાચીન બ્રાહ્મણ માન્યતાઓનો અસ્વીકાર કર્યો હતો.[૫૪] બ્રહ્મિનિક યોગિન માટે
મુક્તિ મેળવવી અદ્વૈત ધ્યાન અવસ્થામાં મુક્તિ પ્રાપ્ત થાય છે. તે સ્થિતિને તે
મુક્તિ માને છે. હકીકતમાં બુદ્ધે યોગના નિપુણના મૃત્યુમાંથી મુક્તિ મેળવવા માટે
પ્રાચીન બ્રાહ્ણણ અન્યોક્તને એક નવો અર્થ દીધો છે. તેમને ઋષિ જે જીવનમાંથી મુક્ત
તેવું નામ આપવામાં આવ્યું હતું.[૫૫]

યોગકારા(સંસ્કૃતઃ "યોગ અભ્યાસ"[૫૬])યોગાચાર તરીકે પણ લખાય-બોલાય છે. આ દર્શનશાસ્ત્ર
અને માનસશાસ્ત્રની એક શાખા છે, જે ચોથીથી પાંચમી સદી દરમિયાન ભારતમાં વિકસી છે.
યોગકારાએ એક યોગ પ્રદાન કર્યો હતો એટલે તેને આ નામ મળ્યું છે. આ સંપ્રદાય કે માર્ગ
બોધિસત્વ સુધી પહોંચવાની એક રૂપરેખા રજૂ કરે છે.[૫૭] યોગકારા સંપ્રદાય જ્ઞાન મેળવવા
માટે યોગ શીખવાડે છે.[૫૮]

ઝેન (આ નામ સંસ્કૃત શબ્દ "ધ્યાન" પરથી વાયા ચીની "ચ'એન"[૫૯] ઉતરી આવ્યો છે) મહાયાન
બૌદ્ધ સંપ્રદાયનું એક સ્વરૂપ છે. બૌદ્ધ સંપ્રદાયની મહાયાન શાખા યોગ સાથે નિકટતા
માટે પ્રસિદ્ધ છે.[૫૦] પશ્ચિમી રાષ્ટ્રોમાં ઝેનને અવારનવાર યોગ સાથે મૂકવામાં આવે
છે. ધ્યાન ધારણ કરવા માટેની આ બંને શાખા સ્પષ્ટપણે અત્યંત સામ્યતા ધરાવે છે.[૬૦] આ
બાબત ખાસ ધ્યાન આપવા જેવી છે, કારણ કે કેટલીક યોગ પ્રથાઓ પર ધ્યાન માટેના ઝેનના
બૌદ્ધિક અભ્યાસો આધારિત છે.[૬૧] યોગના કેટલાક આવશ્યક તત્વો સામાન્ય રીતે બૌદ્ધ
સંપ્રદાય અને ખાસ કરીને ઝેન માટે મહત્વપૂર્ણ છે.[૬૨]

તિબેટના બૌદ્ધ સંપ્રદાયમાં યોગ કેન્દ્રસ્થાને છે. ન્યિન્ગ્મા પરંપરામાં ધ્યાન ધારણ
કરવાની પદ્ધતિ નવ યાન કે વાહનોમાં વિભાજીત છે, જે પરમ રહસ્યમય હોવાનું કહેવાય
છે.[૬૩] છેલ્લાં છને "યોગ યાન" તરીકે વર્ણવવામાં આવે છેઃ ક્રિયા યોગ , ઉપા યોગ ,
યોગ યાન , મહા યોગ , અનુ યોગ અને અંતિમ અભ્યાસ અતિ યોગ .[૬૪] સરમા પરંપરાઓએ મહાયોગ
અને અતિયોગના વિકલ્પ તરીકે અનુત્તર યોગને અપનાવી ક્રિયા, ઉપા (ચર્યા તરીકે ઓળખાય
છે) અને યોગને પણ સામેલ કર્યાં છે.[૬૫] અન્ય તંત્ર યોગ પ્રથાઓમાં 108 શારીરિક
મુદ્રાઓ સાથે શ્વાસ અને હ્રદયના ધબકારા વચ્ચેનો તાલમેળ સામેલ છે. ન્યિન્ગ્મા
પરંપરામાં પણ યંત્ર યોગની પ્રથા જોવા મળે છે (તિબ. ત્રુલ ખોર ). આ એક શાખા છે,
જેમાં શ્વાસોશ્વાસ (પ્રાણાયામ), ધ્યાન ધારણ કરવાની પદ્ધતિઓ અને ગતિશીલ હલનચલન કરનાર
કેન્દ્રોમાં ધ્યાન કેન્દ્રીત કરે છે.[૬૬] લુખંગમાં દલાઈ લામાના સમર મંદિરની દિવાલો
પર તિબેટના પ્રાચીન યોગીઓની મુદ્રાઓ ચિત્રિત કરવામાં આવી છે. ચાંગ દ્વારા એક તિબટના
યોગના એક લોકપ્રિય વૃતાંત (૧૯૯૩)માં કંડાલી (તિબેટ. તુમ્મો ), પોતાના શરીરમાં ગરમી
ઉત્પન્ન કરવી,ને તિબેટના યોગનો સંપૂર્ણ આધાર ગણાવે છે.[૬૭] ચાંગ એવો દાવો પણ કરે છે
કે તિબેટની યોગ પરંપરામાં પ્રાણ અને મન જેવી દેખાતી બે વિરોધી ધ્રુવોનો સમન્વય જોવા
મળે છે અને તેને તાંત્રિક સંપ્રદાયના સૈદ્ધાંતિક સૂચિતાર્થ સાથે સંબંધિત કરે છે.

બીજી સદીના જૈન શાસ્ત્ર તત્વાર્થસૂત્ર માં જણાવ્યા મુજબ, યોગ એ મન, વચન અને કાયિક
એમ તમામ પ્રવૃત્તિઓનો સાર છે. [૪]ઉમાસ્વાતિ યોગને આશ્રવ કે કર્મિક પ્રવાહ તરીકે
ઓળખાવે છે [૬૮] સાથેસાથે મુક્તિ મેળવવાના માર્ગમાં આવશ્યક તત્વો-સમ્યક ચરિત્ર
-માંનું એક ગણાવે છે. [૬૮]પોતાના નિયમસાર આચાર્ય કુંડાકુંડએ યોગ ભક્તિ -મુક્તિ
મેળવવા ઉપાસનાનો એક માર્ગ-ને ઉપાસનાનું સર્વોચ્ચ સ્વરૂપ ગણાવ્યું છે. [૬૯]આચાર્ય
હરિભદ્ર અને આચાર્ય હેમચંદ્રએ યોગ હઠળ સંયમીઓ માટે પાંચ મુખ્ય વ્રત અને 12 સામાન્ય
વ્રત સૂચવ્યાં છે. આ વિચારને પગલે પ્રોફેસર રોબર્ટ જે. ઝાયડેન્બોસ જેવા કેટલાંક
ભારતીય વિદ્યાશાસ્ત્રીઓએ જૈન ધર્મ વિશે એવું કહ્યું કે તે યોગ વિચારની એક વ્યવસ્થા
છે, જે આગળ જતાં પૂર્ણ કક્ષાના સંપ્રદાયમાં વિકસી છે. [૭૦]ડો. હેઇનરિચ ઝિમ્મરએ દલીલ
કરી છે કે યોગ વ્યવસ્થાનો ઉદય આર્યોના આગમન પૂર્વે થયો હતો, જેણે વેદોની સત્તાને
પડકાર ફેંક્યો હતો અને આ કારણે તેને જૈન સંપ્રદાયની જેમ વિધર્મી સિદ્ધાંતો માનવામાં
આવ્યાં. [૭૧]જૈન સંપ્રદાયની ચિત્રમીંમાસા જૈનના વિવિધ તીર્થંકરને પહ્માસન કે
કાયોત્સર્ગ યોગિક મુદ્રામાં ધ્યાન ધરતા દેખાડે છે. એવું કહેવાય છે કે મહાવીરને
મૂળબંધાસન મુદ્રામાં કેવલ્ય જ્ઞાન " આત્મજ્ઞાન" પ્રાપ્ત થયું હતું, જેનો પહેલો
સાહિત્યિક ઉલ્લેખ આચરાંગ સૂત્રમાં અને પાછળથી કલ્પસૂત્રમાં થયો છે.[૭૨]

પતંજલીના યોગ સૂત્રોના પાંચ યમ કે વ્રતો અસામાન્ય રીતે જૈન સંપ્રદાયના પાંચ મુખ્ય
વ્રતો સાથે સામ્યતા ધરાવે છે, જે જૈન સંપ્રદાયનો મજબૂત પ્રભાવ સૂચવે છે.
[૭૩][૭૪]લેખક વિવિયન વોર્થિંગ્ટને એ સ્વીકાર કર્યો છે કે યોગ દર્શન અને જૈન
સંપ્રદાયની એકબીજા પર અસર છે. તેમણે લખ્યું છે કેઃ "યોગ સંપૂર્ણપણે જૈન સંપ્રદાયનું
ઋણી હોવાનું સ્વીકારે છે અને તેના બદલામાં જૈન સંપ્રદાયે યોગ સાધનાને પોતાના જીવનનો
એક હિસ્સો બનાવી લીધો છે." [૭૫]સિંધુ ખીણમાંથી પ્રાપ્ત સિક્કા અને પ્રતિમાઓ પણ યોગ
પરંપરાઓ અને જૈન સંપ્રદાય વચ્ચે સમાનતા હોવાના પૂરતા પુરાવા પણ પૂરાં પાડે છે.
[૭૬]ખાસ કરીને વિદ્વાનો અને પુરાતત્વવિદોએ જુદાં જુદાં તીર્થંકરોની સિક્કાઓ પર
અંકિત ધ્યાન અને યોગ મુદ્રા વચ્ચે સમાનતા પર ટીપ્પણી કરી છેઃ રુષભની કાયોત્સર્ગ
મુદ્રા અને મહાવીરની મૂળબંધાસન સિક્કાઓ સાથે ધ્યાન મુદ્રામાં સાપની આકૃતિઓ
પાર્શ્વની આકૃતિ સાથે સમાનતા ધરાવે છે. આ બધા પુરાવા માત્ર સિંધુ સંસ્કૃતિ અને જૈન
સંપ્રદાયને જોડતી કડીઓનો જ સંકેત આપતી નથી, પણ સાથેસાથે વિવિધ યોગાભ્યાસમાં જૈન
સંપ્રદાયનું પ્રદાન પણ સૂચવે છે. [૭૭]

સુફી સંપ્રદાયના વિકાસ ભારતીયો યોગ વિદ્યાનો નોંધપાત્ર પ્રભાવ હતો. તેમાં સુફી
સંતોએ શારિરીક મુદ્રા આસનો અને શ્વાસોશ્વાસને નિયંત્રણમાં લેવા પ્રાણાયામ એમ બંનેનો
સ્વીકાર કર્યો હતો.[૭૮] પ્રાચીન ભારતના જાણીતા યોગશાસ્ત્ર અમૃતકુંડનો 11મી સદીમાં
અરબી અને ફારસી ભાષામાં અનુવાદ થયો હતો.[૭૯]

મલેશિયાની ઇસ્લામની સર્વોચ્ચ સંસ્થાએ વર્ષ 2008માં એક ફતવો પ્રસિદ્ધ કર્યો હતો,
જેમાં મુસ્લિમોને યોગસાધનાથી દૂર રહેવાનો આદેશ આપ્યો હતો. આ ફતવા મુજબ, યોગમાં
હિંદુ આધ્યાત્મિક તત્વજ્ઞાનના અંશો રહેલા છે, જે ઇશ્વરની ટીકા તરફ દોરી જશે અને
એટલે ઇસ્લામના બંદાઓ માટે તે હરામ છે. મલેશિયામાં મુસ્લિમ યોગ શિક્ષકોએ આ ફતવાનો
વિરોધ કર્યો હતો અને ઇસ્લામિક સંસ્થાના આ નિર્ણયને "અપમાનજનક" ગણાવ્યો હતો.[૮૦]
મલેશિયામાં મહિલાધિકારોના સંગઠન સિસ્ટર્સ ઇન ઇસ્લામએ પણ આ નિર્ણય પ્રત્યે નારાજગી
વ્યક્ત કરતાં જણાવ્યું હતું કે તેઓ તેમના યોગ વર્ગો ચાલુ રાખશે.[૮૧] આ ફતવો કહે છે
કે યોગસાધન માત્ર શારીરિક વ્યાયામ માટે સ્વીકાર્ય છે, પણ ધાર્મિક મંત્રોના ઉચ્ચારણ
વર્જ્ય છે,[૮૨] ઉપરાંત તેમાં જણાવવામાં આવ્યું છે કે ઇશ્વર સાથે એકરૂપતા જેવું
તત્વજ્ઞાન ઇસ્લામના દર્શનને અનુરૂપ નથી.[૮૩] તે જ રીતે ઇન્ડોનેશિયામાં એક ઇસ્લામિક
સંસ્થા કાઉન્સિલ ઓફ ઉલેમાસ એક ફતવો પસાર કરી યોગમાં હિંદુ તત્વજ્ઞાનના અંશો[૮૪]
હોવાના આધારે તેના પર પ્રતિબંધ મૂકી દીધો હતો. આ ફતવાની ભારતમાં દેવબંધી ઇસ્લામિક
સંસ્થા દારુલ ઉલુમ દેવબંધએ ટીકા કરી છે.[૮૫]

મે, 2009માં તુર્કીના ડિરેક્ટોરેટ ઓફ રીલિજિયસ અફેર્સના વડા અલી બુર્ડાકોગ્લુએ
યોગની વ્યાવસાયિક સાહસ તરીકે ટીકા કરી હતી અને તે આત્યાંતિકતાને પ્રોત્સાહન આપશે
તેવું કહ્યું હતું. તેમણ આ ટીપ્પણી યોગ વિદ્યાની ઇસ્લામ સાથે સ્પર્ધા અને ઇસ્લામમાં
સહભાગિતા ઘટી જશે તેવા ડરના સંદર્ભમાં કરી હતી.[૮૬]

1989માં વેટિકનએ જાહેર કર્યું હતું કે ઝેન અને યોગ જેવી પૂર્વની ધ્યાન પદ્ધતિઓથી
ધર્મ કે સંપ્રદાયના વિશિષ્ટ ગુણોનું અધઃપતન થઈ શકે છે.[૮૭] વેટિકનના આ નિવેદન પછી
પણ અનેક રોમન કેથોલિકએ તેમના આધ્યાત્મિક અભ્યાસમાં યોગ, બુદ્ધ ધર્મ અને હિંદુ
ધર્મના તત્વોને અપનાવ્યાં છે.[૮૮]

કેટલાંક રૂઢિચુસ્ત ઇસાઈ સંગઠનો યોગ અભ્યાસને તેમની ધાર્મિક પૂર્વભૂમિકાને સુસંગત
ગણે છે અને એટલે તેને બિનઇસાઈ ધાર્મિક પરંપરા માને છે. તે ન્યૂ એજ મૂવમેન્ટનો એક
ભાગ પણ ગણાય છે અને એટલે ખ્રિસ્તી સાથે અસંગત છે.[૮૯]

તંત્ર એક ઉપાસના સંબંધી શાસ્ત્ર છે, જે તેના અનુયાયીઓની સામાન્ય સામાજિક, ધાર્મિક
અને તાર્કિક વાસ્તિવક પરિસ્થિતિમાં પરિવર્તન લાવે છે તેવી માન્યતા છે. તાંત્રિક
અભ્યાસમાં કોઈ વ્યક્તિ વાસ્તવિકતાને માયા કે ભ્રમ સમજે છે અને તેમાંથી તે મુક્તિ કે
મોક્ષ મેળવે છે.[૯૦] હિંદુ ધર્મ દ્વારા નિર્વાણ કે મોક્ષ માટે સૂચવવામાં આવેલા
કેટલાંક માર્ગોમાંથી આ વિશેષ માર્ગ તંત્રને ભારતીય ધર્મોની યોગ, ધ્યાન અને સામાજિક
સંન્યાસ જેવા વિવિધ અભ્યાસ સાથે જોડે છે, જે સામાજિક સંબંધો અને પ્રથાઓમાંથી
કામચલાઉ કે કાયમ માટે દૂર થઈ જવા પર આધારિત છે.[૯૦]

તાંત્રિક પ્રથાઓના અભ્યાસ દરમિયાન વિદ્યાર્થીને ધ્યાનની પદ્ધતિ, ખાસ કરીને ચક્ર
ધ્યાનને લગતી વધુ સૂચનાઓ આપવા આવે છે. આ પ્રકારનું ધ્યાન જે રીતે જાણીતું છે અને
તાંત્રિકો અને યોગીઓ દ્વારા તેનો ઉપયોગ થાય છે તેની સરખામણીમાં આ એક મર્યાદિત
સ્વરૂપ છે, પણ અગાઉ શરૂઆતના ધ્યાન કરતાં વધારે વિસ્તૃત છે. તેને એક પ્રકારે
કુંડલિની યોગ ગણવામાં આવે છે, જેના માધ્યમ વડે ધ્યાન અને ઉપાસના માટે દેવીને
"હ્રદય"માં સ્થિતિ ચક્રમાં સ્થાપિત કરવામાં આવે છે.[૯૧]

યોગના હેતુ વિવિધ પ્રકારના હોય છે. લોકો સ્વાસ્થ્ય સુધારવાથી લઈને મોક્ષ પ્રાપ્ત
કરવા માટે યોગ સાધના કરતાં હોય છે.[૯૨] જૈન સંપ્રદાય અને અદ્વૈત વેદાંતની અદ્વૈત
વિદ્યાશાખાઓ અને શૈવ સંપ્રદાયની અંદર યોગનો હેતુ મોક્ષ પ્રાપ્તિનો હોય છે, જે તમામ
લૌકિક આધિ, વ્યાધિ અને ઉપાધિઓમાંથી અને જન્મ અને મૃત્યુ (સંસાર)ના ચક્રમાંથી મુક્તિ
આપે છે અને તે સ્થિતિમાં સર્વોપરી બ્રહ્મ સાથે ઓળખની અનુભૂતિ થાય છે. મહાભારતમાં
યોગનો હેતુ વિવિધ પ્રકારે વર્ણવવામાં આવ્યો છે, જેમ કે બ્રહ્મના જગતમાં પ્રવેશ,
બ્રહ્મન, કે બ્રહ્મ કે આત્મન કે જે સર્વવ્યાપી છે તેનો ઇન્દ્રિયબોધ થવો.[૯૩] વૈષ્ણવ
સંપ્રદાયની ભક્તિ વિદ્યાશાખા માટે યોગ વિદ્યાનો મૂળભૂત હેતુ ભક્તિ કે સ્વયં ભગવાન
ની સેવા કરવાનો છે, જ્યાં લક્ષ્ય ભગવાન વિષ્ણુ સાથે અખંડ સંબંધનો આનંદ માણવાનું
છે.[૯૪]



https://gu.wikipedia.org/wiki/%E0%AA%AE%E0%AB%81%E0%AA%98%E0%AA%B2_%E0%AA%AF%E0%AB%81%E0%AA%97

મુઘલ સામ્રાજ્ય (ફરસી: شاهان مغول; ઉર્દૂمغلیہ سلطنت; સ્વયં-દરજ્જો: [૨][૩] અથવા
અગાઉની અંગ્રેજી ભાષામાં તે મોગલ (મોઘલ પણ) સામ્રાજ્ય કહેવાતું હતું, એક એવું
ભારતીય સામ્રાજ્ય હતું જેણે ભારતીય ઉપખંડના એક વિશાળ હિસ્સા ઉપર શાસન કર્યું
હતું.1526માં સ્થપાયેલા આ સામ્રાજ્યએ 17મી સદીના અંતભાગ અને 18મી સદીના પ્રારંભ
સુધીમાં મોટા ભાગના દક્ષિણ એશિયા ઉપર આક્રમણ કર્યું હતું અને શાસન કર્યું હતું,
તેનો અંત 19મી સદીના મધ્યભાગમાં આવ્યો હતો.[૪]

મુઘલ સમ્રાટો તિમુરિદના વંશજો હતા, અને 1700ની આસપાસ જ્યારે તેમની સત્તાનો સૂરજ
મધ્યાહને તપતો હતો ત્યારે મોટાભાગનો ભારતીય ઉપખંડ તેમના અંકુશ હેઠળ હતો –જે
પૂર્વમાં બંગાળથી લઈને પશ્ચિમમાં બલુચિસ્તાન સુધી અને ઉત્તરમાં કાશ્મીરથી દક્ષિણમાં
કાવેરી સુધી લંબાતો હતો.[૫] તે સમયે આશરે 3.2 મિલિયન ચોરસ કિલોમીટર (1.2 મિલિયન
ચોરસ માઇલ)ના વિસ્તારમાં ફેલાયેલા આ સામ્રાજ્યની વસતી 110 અને 150 મિલિયનની વચ્ચે
હતી એવો અંદાજ છે.

આ સામ્રાજ્યનો “ઉત્તમ સમયગાળો” 1556માં જલાલુદ્દીન મોહમ્મદ અકબરના રાજ્યારોહણની
સાથે શરૂ થયો, જે મહાન અકબર તરીકે વધુ જાણીતો છે. 1707માં મજબૂત બનતા જતા હિંદુ
મરાઠા સામ્રાજ્ય દ્વારા સમ્રાટ ઔરંગઝેબની હાર અને મોત થતા આ સામ્રાજ્ય પડી ભાંગ્યું
હતું,[૬] અલબત્ત આ રાજવંશ વધુ 150 વર્ષ સુધી ચાલુ રહ્યો હતો. આ સમયગાળા દરમિયાન,
મુઘલ સામ્રાજ્યએ ઉચ્ચકક્ષાના કેન્દ્રિત વહીવટીતંત્રની સ્થાપના કરીને વિવિધ
પ્રદેશોને જોડ્યાં હતા. ઉત્કૃષ્ટ કક્ષાના સાહિત્ય, કલા અને સ્થાપત્ય સાથે મુઘલોના
તમામ મહત્વપૂર્ણ સ્મારક, હાલ જોવા મળતો તેમના મોટા ભાગનો વારસો, આજે પણ ભારતીય
ઉપખંડમાં પર્શિયાના સાંસ્કૃતિક પ્રભાવની છાંટના દર્શન કરાવે છે.

1725 બાદ આ સામ્રાજ્યનો ઝડપથી અસ્ત થયો, ઉત્તરાધિકારી બનવા માટે ખેલાયેલા યુદ્ધોથી
આ સામ્રાજ્ય નબળું પડ્યું, જમીન-મિલકતને લગતી કટોકટીથી સ્થાનિક બળવાઓને ઉત્તેજન
મળ્યું, ધાર્મિક અસહિષ્ણુતામાં વધારો થયો, મરાઠા, દુર્રાની અને શીખ સામ્રાજ્ય અને
આખરે બ્રિટિશ સંસ્થાનવાદનો ઉદય થયો. છેલ્લા રાજા બહાદુર ઝફર શાહ બીજાની સત્તા માત્ર
દિલ્હી શહેર પૂરતી જ મર્યાદિત હતી. 1857ના ભારતીય વિપ્લવ બાદ બ્રિટિશે તેમને કેદ
કરીને દેશવટો આપ્યો હતો.

મુઘલ નામ તિમુરિદની મૂળ માતૃભૂમિ પરથી ઉતરી આવ્યું છે, મધ્ય એશિયાના મેદાનો પર
એકવાર ચંગીઝ ખાને આક્રમણ કર્યું હતું અને તેથી તે મોઘલિસ્તાન મોંગલોની ભૂમિ” તરીકે
ઓળખાતો હતો. પ્રારંભમાં મુઘલો ચગતાઈ ભાષા બોલતા હતા અને તૂર્ક-મોંગોલ રસમો પાળતા
હતા, તેમ છતાં, તેઓ નોંધપાત્રરીતે પર્શિયન સંસ્કૃતિના પ્રભાવ હેઠળ હતા.[૭] તેઓ
ભારતમાં પર્શિયાના સાહિત્ય અને સંસ્કૃતિને લાવ્યા હતા,[૭] તેનાથી ઇન્ડો-પર્શિયન
સંસ્કૃતિનો આધાર તૈયાર થયો.[૭]

1530માં બાબરનો પુત્ર હુમાયુ તેના સ્થાને આવ્યો, પરંતુ પશ્તુન રાજા શેર શાહ સુરીએ
તેને ઉથલાવી પાડ્યો અને તેનું નવનિર્મિત સામ્રાજ્ય વિકસીને એક નાનું પ્રાદેશિક
રાજ્ય બની શકે તે પૂર્વે જ તેણે મોટાભાગનું સામ્રાજ્ય ગુમાવી દીધું. 1540થી હુમાયું
દેશવટો પામેલો શાસક બન્યો અને 1554માં સફવિદ શાસનના દરબારમાં પહોંચ્યો, જ્યારે તેની
સેના હજુ પણ કેટલાક કિલ્લાઓ અને નાના પ્રદેશો પર કાબુ ધરાવતી હતી. શેર શાહ સુરીના
મોત સાથે પશ્તુનોમાં અવ્યવસ્થા વ્યાપી ગઈ, તે સમયે હુમાયું મિશ્ર લશ્કર સાથે પાછો
ફર્યો, તેણે વધુ સૈનિકો એકત્ર કર્યાં, અને 1555માં દિલ્હી પર ફરી આક્રમણ કર્યું.
હુમાયુએ પોતાની પત્ની સાથે મકરણનો પહાડી પ્રદેશ પાર કર્યો. પુનરુત્થાન પામેલા
હુમાયુએ ત્યારબાદ દિલ્હીની આસપાસના ઉચ્ચ પ્રદેશ પર હુમલો કર્યો, પરંતુ થોડા મહિનાઓ
બાદ તે પોતાનાં રાજ્યને અસ્થિર સ્થિતિમાં અને યુદ્ધ વચ્ચે મૂકીને એક અકસ્માતમાં
મૃત્યુ પામ્યો.

દિલ્હીના તખ્તને બચાવવા માટે સિકંદર શાહ સુરી સામેનું એક યુદ્ધ ચાલુ હતુ તેની
અધવચ્ચે, 14 ફેબ્રુઆરી 1556ના રોજ અકબર પોતાના પિતાના સ્થાને આવ્યો. ટૂંક સમયમાં જ
21 અથવા 22 વર્ષની વયે તેણે પોતાનો અઢારમો વિજય પ્રાપ્ત કર્યો. તે અકબર તરીકે
ઓળખાતો થયો, કારણ કે તે એક શાણો શાસક હતો, તેણે ઊંચા પણ વ્યાજબી કરવેરા સ્થાપ્યા
હતા. તે એક હિંદુ રાજપૂતના ઘરે જન્મ્યો હતો. સામ્રાજ્યના બિન-ઇસ્લામિક વિષયોમાં તે
વધુ ઉદાર અભિગમ ધરાવતો હતો. તેણે એક ચોક્કસ વિસ્તારના ઉત્પાદનની તપાસ કરી હતી અને
ત્યાના રહેવાસીઓ ઉપર તેમની કૃષિ પેદાશના એક-પંચમાંશ હિસ્સાનો કર લાદ્યો હતો. તેણે
એક કાર્યક્ષમ વહીવટીતંત્ર સ્થાપ્યું હતું અને તે ધાર્મિક મતભેદો પ્રત્યે ઉદાર હતો,
જેના લીધે સ્થાનિક લોકોનો પ્રતિકાર કૂણો પડ્યો હતો. તેણે રાજપૂતો સાથે જોડાણ રચ્યું
હતું અને હિંદુ સેનાપતિઓ તથા વહીવટદારોની નિમણૂંક કરી હતી. જીવનમાં પાછળથી, તેણે
હિંદુ ધર્મ અને ઈસ્લામના દ્વષ્ટિકોણોથી પ્રેરિત થઈને સહિષ્ણુતા પર આધારિત પોતાનાં
એક આગવાં ધર્મની રચના કરી હતી. તેના મૃત્યુ બાદ, આ ધર્મ લોકપ્રિય બન્યો નહોતો,
પરંતુ લોકો અને તેમના મનોને એકબીજા સાથે જોડવાના આ ધર્મના ઉમદા હેતુઓને લીધે તેને
હજુ પણ યાદ કરાય છે.

સમ્રાટ અકબરના પુત્ર જહાંગીરે 1605-1627 સુધી આ સામ્રાજ્ય પર શાસન કર્યું. ઓક્ટોબર
1627માં, સમ્રાટ જહાંગીરના પુત્ર શાહ જહાં ગાદીએ આવ્યો, તેને વારસામાં એક વિશાળ અને
સમૃદ્ધ સામ્રાજ્ય મળ્યું હતું. સદીના મધ્યભાગમાં, કદાચ તે વિશ્વનું સૌથી મહાન
સામ્રાજ્ય હતું. શાહજહાંએ આગ્રામાં પ્રસિદ્ધ તાજ મહલ (1630-1653)નું કામ શરૂ
કરાવ્યું, જેને પર્શિયાના સ્થપતિ ઉસ્તાદ અહમદ લાહૌરીએ શાહજહાંની પત્ની મુમતાઝ મહલની
કબર તરીકે બનાવ્યો હતો. મુમતાઝ તેના 14મા બાળકને જન્મ આપીને મૃત્યુ પામી હતી. 1700
સુધીમાં આ સામ્રાજ્ય ઔરંગઝેબ આલમગીરના નેતૃત્વ હેઠળ પોતાની પરાકાષ્ઠાએ પહોંચી ગયું
હતું, તે સમયે આજનું ભારત, પાકિસ્તાન અને મોટાભાગનું અફઘાનિસ્તાન આ સામ્રાજ્ય હેઠળ
હતું. મહાન મુઘલ સમ્રાટો તરીકે ઓળખાતા સમ્રાટોમાં ઔરંગઝેબ છેલ્લો હતો, તે એક કઠોર
જીવન જીવ્યો હતો પરંતુ તેનું મોત શાંતિપૂર્ણ હતું.

ફેરઘાના (આજનું ઉઝબેકિસ્તાન)નાં વતની બાબરે ઉત્તરીય ભારતના ભાગો પર આક્રમણ કર્યું
અને 1526માં પાણીપતના પ્રથમ યુદ્ધમાં દિલ્હીના શાસક ઇબ્રાહિમ શાહ લોદીને હરાવ્યો
ત્યારે મુઘલ રાજવંશની સ્થાપના થઈ હતી. ઉત્તરીય ભારતના શાસક તરીકે દિલ્હી સલ્તનતની
જગ્યાએ મુઘલ સામ્રાજ્ય આવ્યું. સમય સાથે બાબરે સ્થાપેલું રાજ્ય દિલ્હી સલ્તનતના
સીમાડાં વટાવીને, ધીરેધીરે ભારતના મહત્વના હિસ્સાઓમાં ફેલાઈ ગયું અને સામ્રાજ્યના
નામનો સિક્કો જામ્યો. બાબરના પુત્ર હુમાયુના સત્તાકાળ દરમિયાન અરાજકતાના એક ટૂંકા
ગાળા (1540-1555) દરમિયાન, એક સક્ષમ અને કાર્યક્ષમ શાસક શેર શાહ સુરીના નેજા હેઠળ
અફઘાન સુરી રાજવંશનો અને હિંદુ રાજા હેમ ચંદ્ર વિક્રમાદિત્ય, જે હેમુ તરીકે પણ
ઓળખાય છે, તેનો ઉદય થયો. જો કે, શેર શાહના કસમયના મૃત્યુ અને તેના અનુગામીઓની
લશ્કરની અણઆવડતને લીધે હુમાયુંએ 1555માં પોતાની ગાદી પરત મેળવી લીધી. જો કે, કેટલાક
મહિનાઓ બાદ હુમાયું મૃત્યુ પામ્યો, અને તેના સ્થાને તેનો પુત્ર, 13 વર્ષનો મહાન
અકબર આવ્યો હતો.

1707માં સમ્રાટ ઔરંગઝેબના મૃત્યુ બાદ, આ સામ્રાજ્ય અવગતિમાં સરી પડ્યું. બહાદુરશાહ
પહેલાથી શરૂ કરીને, મુઘલ સમ્રાટોની સત્તા ક્ષીણ થતી ગઈ અને તેઓ શોભાના ગાંઠિયા જેવા
બની ગયા, પ્રારંભમાં પરચુરણ દરબારીઓના ચીંધ્યે અને બાદમાં વિવિધ ઉભરી રહેલા લશ્કરી
સરદારો તેમના ઉપર અંકુશ ધરાવતા હતા. 18મી સદીમાં, પર્શિયાના નાદિર શાહ અને
અફઘાનિસ્તાનના અહમદ શાહ અબ્દાલી જેવા હુમલાખોરોની લૂંટફાટનો આ સામ્રાજ્યને ભોગવવી
પડી, તેમણે વારંવાર મુઘલ સામ્રાજ્યની રાજધાની દિલ્હી ઉપર હુમલો કર્યો. સામ્રાજ્યની
ભારતીય સીમાનો મોટાભાગનો હિસ્સો મરાઠાઓ પાસે ચાલ્યો ગયો હતો, જેમણે દિલ્હી ઉપર
ક્રમણ કરીને એક વખતના શક્તિશાળી અને મહાન સામ્રાજ્યને એક શહેર પૂરતું સીમિત રાખી
દીધું હતું, ત્યારબાદ આ શહેર બ્રિટિશના હાથમાં ચાલ્યું ગયું. અન્ય પડકારોમાં શીખ
સામ્રાજ્ય અને હૈદરાબાદ નિઝામનો સમાવેશ થતો હતો. 1804માં, અંધ અને શક્તિવિહીન શાહ
આલમ બીજાએ બ્રિટિશ ઇસ્ટ ઇન્ડિયા કંપનીના રક્ષણનો ઔપચારિક સ્વીકાર કર્યો. બ્રિટિશે
પહેલેથી જ આ નબળાં સમ્રાટનો “ભારતના સમ્રાટ”ની બદલે “દિલ્હીના રાજા” તરીકે ઉલ્લેખ
કરવાનું શરૂ કરી દીધું હતું. એક સમયના ભવ્ય અને જોરાવર મુગલ સૈન્યને 1805માં
બ્રિટિશરોએ વિખેરી નાખ્યું; માત્ર લાલ કિલ્લાના ચોકિયાતોને દિલ્હીના રાજાની ચાકરી
માટે ફાળવવામાં આવ્યા. ભારતીય રાજાની સર્વોપરિતા બ્રિટિશથી વધુ હતી એવી પ્રતિકૂળ
પરિસ્થિતિની બ્રિટિશરોએ અવગણના કરી હતી. આટલું જ નહીં, ત્યારપછીના કેટલાક દશક સુધી,
બીઇઆઇસી (BEIC) (બ્રિટિશ ઇસ્ટ ઇન્ડિયા કંપની)એ સમ્રાટના સામાન્ય સેવક તરીકે અને
તેના નામે સમ્રાટના નિયંત્રણ હેઠળના વિસ્તારોમાં શાસન કરવાનું ચાલુ રાખ્યું.
1857માં, આ ઔપચારિકતા પણ ખતમ થઈ ગઈ. બળવાખોર સિપાઈઓ પૈકીના કેટલાકે શાહ આલમના વંશજ
બહાદુર શાહ ઝફર (મહદઅંશે પ્રતીકાત્મક રીતે, બળવાના હેતુથી તેને ફક્ત નામનો વડો જ
બનાવાયો હતો) પ્રત્યે પોતાની નિષ્ઠા જાહેર કર્યા બાદ, બ્રિટિશે આ પ્રથાને પણ નાબૂદ
કરવાનો નિર્ણય કર્યો. તેમણે છેલ્લાં મુઘલ સમ્રાટને 1857માં પદભ્રષ્ટ કર્યો અને તેને
દેશવટો આપીને બર્મા મોકલી દીધો, જ્યાં તે 1862માં મૃત્યુ પામ્યો. તે સાથે મુઘલ
રાજવંશનો અંત આવ્યો અને તે ભારતના ઇતિહાસનું એક યાદગાર પ્રકરણ બની ગયું.

ભારતીય ઉપખંડમાં હજુ પણ ઘણાં મુઘલ રહે છે. વર્તમાન સામાજિક-રાજકીય પરિપ્રેક્ષ્યમાં
મુઘલ શબ્દનો કોઇ નિર્ણાયક મતલબ રહ્યો નથી, કારણ કે મૂળ મુઘલોનું લોહી હવે ભારતની
અન્ય મુસ્લિમ વસતી સાથે મિશ્ર થઈ ગયું છે અને હવે તેઓ દક્ષિણ-એશિયાનાં ઓળખચિહ્નો
ધરાવે છે. આ ચિહ્નો હવે મૂળ તૂર્કી અથવા મોંગોલોઇડ વંશના ચિહ્નો કરતા વધુ પાક્કા
બની ગયા છે.(સંદર્ભ આપો)

ભારતીય ઉપખંડમાં મુઘલોનું સૌથી મોટું જો કોઈ યોગદાન હોય તો તે તેમની અનોખી
સ્થાપત્યકલા છે. મુઘલ યુગ દરમિયાન મુસ્લિમ સમ્રાટોએ, ખાસ કરીને શાહજહાં, અનેક
મકબરાઓ બનાવ્યા છે, જેમાં યુનેસ્કો (UNESCO) વર્લ્ડ હેરિટેજ સાઇટ તાજ મહલનો સમાવેશ
થાય છે, તે મુઘલ સ્થાપત્યના સૌથી શ્રેષ્ઠ ઉદાહરણો પૈકીનું એક મનાય છે. અન્ય વર્લ્ડ
હેરિટેજ સાઇટ્સમાં હુમાયુનો મકબરો, ફતેહપુર સિક્રી, લાલ કિલ્લો, આગ્રા કિલ્લો અને
લાહોરના કિલ્લાનો સમાવેશ થાય છે.

આ રાજવંશે બનાવરાવેલા મહેલો, મકબરા અને કિલ્લા આજેપણ દિલ્હી, ઔરંગાબાદ, ફતેહપુર
સિક્રી, આગ્રા, જયપુર, લાહોર, કાબુલ, શેખુપુરા અને ભારત, પાકિસ્તાન, અફઘાનિસ્તાન
અને બાંગ્લાદેશના અનેક અન્ય શહેરોમાં અડીખમ ઊભા છે.[૮] મધ્ય એશિયાના કેટલાક
સ્મારકોમાં, બાબરના વંશજોએ ભારતીય ઉપખંડની ખૂબીઓ અને રીતોને અનુસરી છે[૯] અને
વત્તેઓછે અંશે સ્થાનિક સ્વરૂપમાં ઢાળ્યાં છે.

મુઘલોએ ક્યારેક જે ભૂમિ પર શાસન કર્યું હતું તે ભૂમિ હવે ભારત, પાકિસ્તાન,
બાંગ્લાદેશ અને અફઘાનિસ્તાનમાં વિભાજિત થઈ ગઈ છે, તેમછતાં તેમનો પ્રભાવ આજે પણ
વ્યાપક પણે જોઈ શકાય છે. સમ્રાટોની કબરો ભારત, અફઘાનિસ્તાન[૧૪] અને પાકિસ્તાનમાં
ફેલાયેલી છે. સમગ્ર ઉપખંડમાં અને કદાચ વિશ્વમાં તેમના આશરે 16 મિલિયન વંશજો
છે.[૧૫]ઢાંચો:Verify credibility

આ સામ્રાજ્યની વર્ચસ્વ ધરાવતી અને “સત્તાવાર” ભાષા પર્શિયન હતી, તેમ છતાં બાદમાં
ભદ્ર વર્ગની આ ભાષાના હિન્દુસ્તાની સ્વરૂપનો વિકાસ થયો, જે આજે ઉર્દૂ તરીકે ઓળખાય
છે. પર્શિયન ભાષાનો ભારે પ્રભાવ ધરાવતી અને અરેબિક તથા તુર્કીક છાંટ ધરાવતી, આ ભાષા
પર્શો-અરેબિકની એક પ્રકારની લિપિમાં લખાય છે જે નાસ્તાલિક તરીકે ઓળખાય છે.
સાહિત્યિક પરિભાષા અને ખાસ પ્રકારનું શબ્દ ભંડોળ પર્શિયન, અરેબિક અને તુર્કીશ
ભાષામાંથી લેવામાં આવ્યા છે; આ નવા ઉચ્ચારણોને ધીરે ધીરે તેમનું પાતનું નામ મળ્યું
– ઉર્દૂ. હિંદીની સાથે સરખામણી કરવામાં આવે તો, ઉર્દૂ ભાષામાં પર્શિયન અને અરેબિક
(વાયા પર્શિયન) અને (ઘણાં ઓછાં પ્રમાણમાં) તુર્કીક ભાષામાંથી વધુ શબ્દો લેવામાં
આવ્યા છે જ્યારે હિંદીમાં સંસ્કૃત ભાષાના શબ્દોનું પ્રમાણ ઘણું વધારે છે.[૧૬]
આધુનિક હિંદી, જેમાં પર્શિયન અને અરેબિક ભાષામાંથી લેવાયેલા શબ્દોવાળી ઉર્દૂ ઉપરાંત
સંસ્કૃત આધારિત શબ્દભંડોળનો ઉપયોગ થાય છે. આધુનિક હિંદી પણ ઉર્દૂ જેટલી જ સમજી શકાય
એવી છે.[૧૭]

માર્ગ પદ્ધતિ અને એક સમાન ચલણની રચનાને કારણે તથા દેશને એકરૂપ કરવાને લીધે મુઘલ યુગ
દરમિયાન ભારતીય અર્થતંત્ર સમૃદ્ધ બનતું રહ્યું. ઉત્પાદિત ચીજવસ્તુઓ અને ખેડૂતોએ
ઉગાડેલા રોકડિયા પાકોનું વિશ્વભરમાં વેચાણ થતું હતું. મહત્વના ઉદ્યોગોમાં જહાજવાડા
(ભારતનો જહાજવાડા ઉદ્યોગ યુરોપ જેટલો જ વિકસિત હતો, અને ભારતીયો યુરોપની કંપનીઓને
જહાજો વેચતા હતા), કાપડ અને પોલાદનો સમાવેશ થતો હતો. મુઘલોએ એક નાનો નૌકાકાફલો
રાખ્યો હતો, જે માત્ર યાત્રાળુઓને મક્કા લઈ ગયો હતો, અને સુરતમાં થોડાક આરબ ઘોડાઓ
આયાત કર્યા હતા. સિંધમાં દેબલ મહદ્અંશે સ્વાયત્ત હતું. મુઘલોએ નદીઓ માટે જહાજોનો
કાફલો પણ રાખ્યો હતો, જે બળવાખોરો સામે લડવા માટે નદીઓમાં થઈને સૈનિકોને લઈ જતો
હતો. તેના નૌકા સેનાપતિઓમાં યાહ્યા સાલેહ, મુનાવર ખાન અને મુહમ્મદ સાલેહ કમ્બોહનો
સમાવેશ થતો હતો. મુઘલોએ જંજીરાના સિદીઓને પણ રક્ષણ આપ્યું હતું. મુઘલોના નાવિકો
સુવિખ્યાત હતા અને ઘણીવાર ચીન તથા પૂર્વ આફ્રિકાના સ્વાહિલી તટની મુસાફરી ખેડતા
હતા, જ્યાં તેઓ ખાનગી ક્ષેત્રના વેપાર માટે મુઘલોની કેટલીક ચીજવસ્તુઓ લઇ જતા.
મુઘલોના યુગ હેઠળ શહેરો અને નગરોનો ભારે વિકાસ થયો હતો; જો કે, મોટાભાગના સમય
દરમિયાન આ શહેરો ઉત્પાદન અથવા વાણિજ્યના કેન્દ્ર તરીકે નહીં પણ સૈન્ય અને રાજકીય
કેન્દ્ર રહ્યાં હતા. વહીવટીતંત્ર માટે ચીજવસ્તુઓનું ઉત્પાદન કરનારા મહાજનો જ આ
નગરોમાં ચીજવસ્તુઓ બનાવતા હતા; મોટાભાગના ઉદ્યોગ ગ્રામીણ વિસ્તારોમાં હતા. પોતાના
આધિપત્ય હેઠળના દરેક પ્રાંતમાં મુઘલોએ મક્તાબનું બાંધકામ પણ કર્યું હતું, જ્યાં
યુવાનોને તેમની સ્થાનિક ભાષામાં ફતવા-એ-આલમગિરી જેવા ઇસ્લામિક કાનૂનો અને કુરાન
ભણાવવામાં આવતું હતું.

16મી અને 17મી સદીઓમાં ઇસ્લામિક ખગોળશાસ્ત્રનો સમન્વય જોવા મળ્યો, જેમાં ઈસ્લામિક
નિરીક્ષણ સંબંધી રીતો અને સાધનોનો ઉપયોગ થયો. આ સમયે સૈદ્ધાંતિક ખગોળશાસ્ત્ર સાથે
ઓછો નિસ્બત હતો તેવું જણાય છે, તેવા સમયે મુઘલ ખગોળશાસ્ત્રીઓએ નિરીક્ષણ સંબંધી
ખગોળશાસ્ત્રમાં પ્રગતિ કરવાનું ચાલુ રાખ્યું અને લગભગ એક સો ઝિજ ગ્રંથો તૈયાર
કર્યાં. હુમાયુએ દિલ્હીની નજીક એક અંગત નિરીક્ષણ કેન્દ્ર બનાવરાવ્યું, જ્યારે
જહાંગીર અને શાહ જહાં પણ નિરીક્ષણ કેન્દ્રો બનાવવામાં રસ ધરાવતા હતા, પરંતુ તેઓ
એવું કરી શક્યા નહોતા. મુઘલ નિરીક્ષણ કેન્દ્રોમાં વપરાતા સાધનો અને નિરીક્ષણની રીતો
મુખ્યત્વે ઈસ્લામિક પરંપરામાંથી ઉતરી આવી હતી.[૧૮][૧૯] ખાસ કરીને, મુઘલ યુગના
ભારતમાં શોધાયેલા સૌથી યાદગાર ખગોળશાસ્ત્રીય સાધનોમાં સાંધાવિહીન અવકાશ સંબંધી ગોળા
(જુઓ નીચે, પ્રૌદ્યોગિકી)નો સમાવેશ થાય છે.

ફતહુલ્લાહ શિરાઝી (સી. (c.) 1582), એક પર્શિયન-ભારતીય કુશળ પંડિત અને મિકેનિકલ
ઇજનેર હતો જેણે મુઘલ સામ્રાજ્યમાં મહાન અકબર માટે કામ કર્યું હતું અને એક વૉલિ ગન
વિકસાવી હતી.[૨૦]

998 એએચ (1589-90 સીઇ (CE))માં કાશ્મીર ખાતે અલી કશ્મીરી ઇબ્ન લુકમાને કરેલી
સાંધાવિહીન ગોળાની શોધ એ ધાતુવિદ્યામાં થયેલી સૌથી નોંધનીય કામગીરી પૈકીની એક મનાય
છે. મુઘલ સામ્રાજ્ય દરમિયાન પાછળથી લાહોર અને કાશ્મીરમાં આ પ્રકારના 20 અન્ય ગોળા
બનાવવામાં આવ્યા હતા. 1980ના દશકમાં તેની પુનઃ શોધ થઈ તે પૂર્વે, આધુનિક
ધાતુશાસ્ત્રીઓ એવું માનતા હતા કે એક પણ સાંધા વિનાનો ધાતુનો ગોળો બનાવવો તક્નિકી
દ્વષ્ટિએ અશક્ય છે, આધુનિક ટેક્નોલોજીની સહાયથી પણ નહીં. મુઘલ સામ્રાજ્યમાં 1070
એએચ (AH) (1659-1690 સીઇ (CE)) દરમિયાન, મુહમ્મદ સાલિહ તાહતવી દ્વારા અરેબિક અને
પર્શિયન શિલાલેખો સાથે લોસ્ટ-વૅક્સ કાસ્ટિંગ પદ્ધતિનો ઉપયોગ કરીને સાંધાવિહીન અવકાશ
સંબંધી ગોળાની વધુ એક શ્રેણીનું નિર્માણ કરવામાં આવ્યું. ધાતુશાસ્ત્રમાં આ એક
મહત્વની કામગીરી માનવામાં આવે છે. આ સાંધાવિહીન ગોળાઓનું નિર્માણ કરીને મુઘલ
ધાતુશાસ્ત્રીઓએ વૅક્સ કાસ્ટિંગની પદ્ધતિનો પાયો નાખ્યો હતો.[૨૧]



https://gu.wikipedia.org/wiki/%E0%AA%AE%E0%AA%B9%E0%AB%87%E0%AA%B8%E0%AA%BE%E0%AA%A3%E0%AA%BE_%E0%AA%9C%E0%AA%BF%E0%AA%B2%E0%AB%8D%E0%AA%B2%E0%AB%8B

મહેસાણા જિલ્લો ગુજરાતનાં ઇશાન ખૂણે આવેલો છે. જિલ્લાનું વહિવટી વડુ મથક મહેસાણા
શહેર છે. આ જિલ્લાનું ક્ષેત્રફળ ૪,૩૩૮ ચોરસ કિ.મી. છે. આ જિલ્લામાં ૬૦૬થી વધારે
ગામો છે. ૨૦૧૧ની વસ્તી ગણતરી પ્રમાણે જિલ્લાની વસ્તી ૨૦,૨૭,૭૨૭ હતી જે પૈકીનાં
૨૨.૪૦% લોકો શહેરી વિસ્તારમાં વસવાટ કરે છે.[૧]

મહેસાણા જિલ્લાની સરહદે ઉત્તર દિશામાં બનાસકાંઠા જિલ્લો, પશ્ચિમ દિશામાં પાટણ
જિલ્લો તથા સુરેન્દ્રનગર જિલ્લો, દક્ષિણ દિશામાં ગાંધીનગર જિલ્લો તથા અમદાવાદ
જિલ્લો તેમ જ પૂર્વ દિશામાં સાબરકાંઠા જિલ્લો આવેલા છે.



https://gu.wikipedia.org/wiki/%E0%AA%AE%E0%AA%A8%E0%AB%81%E0%AA%AD%E0%AA%BE%E0%AA%88_%E0%AA%AA%E0%AA%82%E0%AA%9A%E0%AB%8B%E0%AA%B3%E0%AB%80

મનુભાઈ પંચોળી એ ગુજરાતના જાણીતા સાહિત્યકાર, કેળવણીકાર તથા સમાજસેવક હતા. તેમનો
જન્મ પંદરમી ઓક્ટોબર, ૧૯૧૪ના દિને સૌરાષ્ટ્ર વિસ્તારમાં આવેલા સુરેન્દ્રનગર
જિલ્લામાં આવેલા પંચાશીયા ગામે થયો હતો. એમના પિતાનું નામ રાજારામ પંચોળી હતું.
તેમણે તેમનું પ્રાથમિક શિક્ષણ તીથવા-લુણસર ગામમાં તથા. માધ્યમિક શિક્ષણ વાંકાનેર
નગરમાં.લીધું હતું. તેમણે આ દરમ્યાન નવમા ધોરણમાં અભ્યાસ કરતી વખતે ઈ. સ. ૧૯૩૦ના
મીઠાના કાયદાની લડતમાં ભાગ લેવા ગાંધીજીથી પ્રેરાઇને પોતાનો અભ્યાસ પડતો મૂક્યો
હતો. તત્કાલીન રાષ્ટ્રીય આંદોલનથી પ્રેરાઈને અભ્યાસત્યાગ કર્યા પછી તેઓ આઝાદી મળી
ત્યાં સુધી સ્વાતંત્ર્યલડતમાં સક્રિય રહ્યા હતા અને તેથી એમને જેલવાસ પણ થયો હતો.

પંચોળી મનુભાઈ રાજારામ, ‘દર્શક’ (૧૫-૧૦-૧૯૧૪) : નવલકથાકાર, નાટ્યકાર, નિબંધકાર.
જન્મસ્થળ પંચાશિયા (જિ. સુરેન્દ્રનગર). પ્રાથમિક શિક્ષણ તીથવા-લુણસરમાં. માધ્યમિક
શિક્ષણ વાંકાનેરમાં. તત્કાલીન રાષ્ટ્રીય આંદોલનથી પ્રેરાઈને અભ્યાસત્યાગ.
સ્વાતંત્ર્યલડતમાં સક્રિયતા અને તેથી જેલવાસ. ૧૯૩૩માં ભાવનગરની દક્ષિણામૂર્તિ
સંસ્થામાં ગૃહપતિ તરીકે કારકિર્દીનો આરંભ. ૧૯૩૮ થી આંબલામાં ગ્રામદક્ષિણામૂર્તિ
લોકશાળામાં અધ્યાપક અને ત્યારબાદ ૧૯૫૩ થી સણોસરમાં લોકભારતી ગ્રામવિદ્યાપીઠમાં
અધ્યાપક. નિયામક અને મૅનેજિંગ ટ્રસ્ટી. ૧૯૪૮માં ભાવનગર રાજ્યના જવાબદાર
પ્રજાતંત્રમાં શિક્ષણપ્રધાન. ૧૯૬૭ થી ૧૯૭૧ સુધી ગુજરાત વિદાનસભાના સભ્ય અને એ
દરમિયાન ૧૯૭૦માં ગુજરાત રાજ્યના શિક્ષણમંત્રી. ૧૯૮૦ સુધી રાજ્ય શિક્ષણ સમિતિના
સભ્ય. ઇતિહાસ અને સંસ્કૃતિના ચાહક. ભારતીય અને પાશ્ચાત્ય સાહિત્ય, ઇતિહાસ, દર્શન,
રાજનીતિ અને ધર્મવિષયક ગ્રંથોનું વાંચનમનન અને પરિશીલન. ટાગોરના સૌંદર્યબોધ અને
ગાંધીજીના આચારબોધની ઊંડી અસર, પ્રકૃતિએ ચિંતક હોવાની સાથે જાગૃત કેળવણીકાર.
નિર્ભીક પત્રકાર અને પીઢ સમાજસેવક. ૧૯૬૪માં રણજિતરામ સુવર્ણચંદ્રક. ૧૯૭૫માં સાહિત્ય
અકાદમી, દિલ્હીનો પુરસ્કાર. ૧૯૮૭માં ‘ઝેર તો પીધાં’ ને ભારતીય જ્ઞાનપીઠનો
મૂર્તિદેવી પુરસ્કાર. ૧૯૮૨માં ગુજરાતી સાહિત્ય પરિષદના પ્રમુખ. નવલકથા, નાટક અને
નિબંધ જેવાં સાહિત્યસ્વરૂપોમાં પ્રદાન દ્વારા લબ્ધપ્રતિષ્ઠ ‘દર્શક’ની
સર્જકપ્રતિભાનો સર્વોત્તમ આવિષ્કાર એમની નવલકથાઓમાં જોવા મળે છે. વિશાળ વાચનના
અધ્યાસથી અને ગાંધીપ્રેરિત માનવતાવાદી અભિગમથી પ્રેરાયેલી એમની સર્જકચેતના એમની
નવલકથાઓમાં વિશેષભાવે અભિવ્યક્તિ પામી છે. જેલજીવનનાં વિવિધ પાંસાઓને અનુલક્ષીને
રચાયેલી પ્રથમ નવલકથા ‘બંદીઘર’ (૧૯૩૫)માં ૧૯૩૦-૩૧ ના રાષ્ટ્રીય વાતાવરણના નિરૂપણમાં
લેખકના નિજી અનુભવનો સ્પર્શ છે. જેલના નિષ્ઠુર અમલદારોના દમનને તોડવા માટેના
સત્યાગ્રહી કેદીઓના સંઘર્ષનું એમાં આલેખન છે. ભાવવાહી કથનશૈલીને કારણે નવલકથા
રસપ્રદ કૃતિ બની શકી છે.

‘સોક્રેટીસ’ (૧૯૭૪) મહત્વકાંક્ષી ઐતિહાસિક નવલકથા હોવાની સાથે ઘટનાપ્રધાન,
ભાવનાવાદી અને ચિંતનપ્રેરક નવલકથા છે. ભારતમાંની વર્તમાન લોકશાહીની થતી વિડંબનાએ આ
લેખકને, સોક્રેટીસને આપણી વચ્ચે હરતોફરતો કરવા પ્રેર્યા છે. ગ્રીક પ્રજાની
બહિર્મુખી જીવનદ્રષ્ટિ, પાર્થિવ સૌંદર્ય ઉપાસના અને તે સાથે આંતરસત્યની ખોજ માટે
મથામણ અનુભવતા સોક્રેટીસના નિરૂપણમાં સર્જકની વિદ્વતા અને ઉત્તરોઉત્તર પક્વ બનેલી
સર્ગશક્તિનો વિશિષ્ટ પરિચય મળે છે. કૃતિની રસાત્મકતાને અખંડ રાખીને તેની
ચિંતનસમૃદ્ધિ ઝીલતી મનોહારી શૈલી નવલકથાને અનુરૂપ અને સાદ્યંત ગરિમા જાળવી રાખનારી
છે.

‘વાગીશ્વરીનાં કર્ણફૂલો’ (૧૯૬૩) અને ‘મંદારમાલા’ (૧૯૮૫) એમની સાહિત્યિક વિચારસરણીને
વ્યકત કરતા આસ્વાદલક્ષી વિવેચનગ્રંથો છે. ‘ભેદની ભીંત્યુંને આજ મારે ભાંગવી’ માં
એમણે લોકભારતી વિદ્યાપીઠમાં આપેલા પાંચ વ્યાખ્યાનો સમાવિષ્ટ છે.

‘ગ્રીસ’ : ભા.૧, ૨ (૧૯૪૬) ‘રોમ’ (૧૯૪૬)ની ઇતિહાસ કથાઓ પૈકીની કેટલીક ઘટનાઓને
ટૂંકીવાર્તાના સ્વરૂપમાં એમણે રસપ્રદ રીતે રજૂ કરી છે. ‘મંગળકથાઓ’ (૧૯૫૬) અને ‘માનવ
કુળકથાઓ’ (૧૯૫૬) ઇતિહાસ-પુરાણ પર આધારિત અને પ્રેરક, સરળ, ઋજુ શૈલીમાં લખાયેલી
પ્રસંગકથાઓના સંચયો છે.

બંધન અને મુક્તિ (૧૯૩૯) : મનુભાઈ પંચોલી, ‘દર્શક’ ની નવલકથા. ૧૮૫૭ના વિપ્લવની કથા
નરસિંહપુરના રાજ્યના સીમિત સંદર્ભે આલેખાયેલી છે અને મૃત્યુદંડથી આરંભી મૃત્યુદંડ
આગળ પૂરી થયેલી છે. પરંતુ આરંભ અને અંતના મૃત્યુદંડ વચ્ચેનો વિકાસ લક્ષ્યગામી અને
સુયોજિત છે. વાસુદેવ અને અર્જુનની પૂર્વકથા તેમ જ સુભગા અને રાજશેખ ની આનુષંગિક
પ્રેમશૌર્યકથા ઇતિહાસના આભાસ દ્વારા માનવધર્મને પ્રગટાવવામાં સફળ નીવડી છે.

દીપનિર્વાણ (૧૯૪૪) : મનુભાઈ પંચોલી, ‘દર્શક’ની ઐતિહાસિક નવલકથા. પ્રાચીન ભારતનાં
પ્રજાસત્તાક ત્રણ રાજ્યોએ મગધની સામ્રાજ્યલિપ્સાની સામે પોતાની આઝાદીની ખુમારી શી
રીતે દાખવી એનું ભવ્યોજજ્વલ નિરૂપણ અહીં થયું છે. પ્રથમ ખંડનાં ચૌદ પ્રકરણોમાં
કથાનાયક આનંદનાં માતા-પિતા આર્યા ગૌતમી અને દેવહુતિનાં પ્રણય-પરિણય અને દીક્ષા તેમ
જ માતાવિહોણા બાળક આનંદના, માતામહ આત્રેય પાસેના ઉછેરની પૂર્વકથા તથા મહાશિલ્પી
સુદત્ત દ્વારા મૌગલ્લાનવિહાર અને પદ્મપાણિની શિલ્પરચના, તેની કલા પર વારી જઈ
મહાકાશ્યપની પુત્રી સુચરિતા દ્વારા સુદત્તને થતું વાગ્દાન, બ્રાહ્મણક ગણના સેનાની
તરીકે આનંદનું મહાકાશ્યપ પાસે ઔષધવિદ્યાના અભ્યાસ માટે આવવું, સુચરિતા સાથેની તેની
આત્મીયતાથી ઈર્ષા અનુભવતાં સુદત્ત દ્વારા રથસ્પર્ધામાં આનંદના ઘોડાને ઘાયલ કરી
રથસ્પર્ધા જીતવાનો પ્રયાસ કરવો, એના આનુષંગે મળેલી ગણસમિતિ સમક્ષ આનંદને ગણનાગરિક
તરીકે અપાત્ર ઠેરવી દેશનિર્વાચન અપાવવું, સુદત્તવધૂ બનવાના વિકલ્પને સુચરિતા દ્વારા
પ્રવજ્યા લેવી, ગણદ્રોહી બની સુદત્ત દ્વારા મગધ-આક્રમણ કરાવવું-જેવી ઘટનાઓના આલેખન
નિમિત્તે સુચરિતા, સુદત્ત અને આનંદના પ્રણયત્રિકોણનું નિરૂપણ થયું છે; તો મગધના
આક્રમણ સામે લડી લેવાની ગણરાજ્યોની તૈયારી, સંભવિત શક-આક્રમણની શક્યાશક્યતાની તપાસ
માટે હરૌવતી જતાં આનંદનું તક્ષશિલામાં મહર્ષિ ઐલને મળવું, એમનાં અંતેવાસી
કૃષ્ણા-મૈનેન્દ્રના પ્રેમ-પ્રસંગો, મગધના આક્રમણ સામે ઘોર વિનાશ વહોરીને લડી રહેલાં
ગણરાજ્યો, પશ્ચાત્તાપશુદ્ધ સુદત્તની પરોક્ષ મદદથી થતા વિજય સાથે પૂરા થતા બીજા ખંડ
પછી મગધના ઈન્દુકુમારના મોંએ કહેવાયેલી કથારૂપે મુકાયેલ ઉપસંહાર સાથે કથા પૂરી થાય
છે. વિવિધ પાત્રો અને દેશકાળ વચ્ચે વહેંચાઈને દ્વિકેન્દ્રી બનવા છતાં ઐતિહાસિક
નવલકથાને અનુરૂપ રહેતું ગદ્ય, પ્રતીતિકર પાત્રનિરૂપણ અને વર્ણનકલાને કારણે કૃતિ
ધ્યાનાર્હ બને છે.

ઝેર તો પીધાં છે જાણી જાણી- ખંડ ૧ (૧૯૫૨), ખંડ ૨ (૧૯૫૮), ખંડ ૩ (૧૯૮૫) : મનુભાઈ
પંચોળી ‘દર્શક’ ની બૃહદ્ નવલકથા. લેખકે એમાં, બે વિશ્વયુદ્ધોની વિભીષિકાનાં સાક્ષી
બનતાં પાત્રોની વિવિધ ધર્મ પરત્વેની શ્રદ્ધાના સમાન્તર નિરૂપણ દ્વારા, કોઈ એક જ
ધર્મનો આશ્રય ન લેતાં, સર્વધર્મોનાં શુભ-તત્ત્વોનો સમન્વય સાધતાં કલ્યાણરાજની ઝંખના
પૂરી થશે એવો રચનાત્મક નિર્દેશ આપ્યો છે.

સોક્રેટિસ (૧૯૭૪) : મનુભાઈ પંચોલી, ‘દર્શક’ ની ઐતિહાસિક નવલકથા. એમાં સોક્રેટિસના
દ્રશ્ય-અદ્રશ્ય કે શ્રાવ્ય-અશ્રાવ્ય વ્યક્તિત્વની આબોહવા ઊભી કરવાનો આદર્શ
નવલકથાકારે દ્રષ્ટિ સમક્ષ રાખ્યો છે. સમાન્તર ચાલતી કાલ્પનિક પાત્રો મીડિયા અને
એપોલોડોરસની પ્રેમકથા નાયક સોક્રેટિસની વ્યક્તિત્વકથાને બલિષ્ઠ કરે છે. તત્કાલીન
ગ્રીક સંસ્કૃતિ અને ગ્રીક પ્રજાજીવનનું ચિત્રણ પ્રતીતિજનક છે. લેખક પોતે પણ આ
કૃતિને પોતાની મહત્ત્વની કૃતિ ગણે છે.

પરિત્રાણ (૧૯૬૭) : મનુભાઈ પંચોળી ‘દર્શક’નું ‘મહાભારત’ના ઉદ્યોગપર્વ, દ્રોણપર્વ અને
આશ્રયવાસિકપર્વ પર આધારિત ત્રિઅંકી નાટક. નાટ્યકારે મહાભારતનું યુદ્ધ કર્ણ-અર્જુન
કે દુર્યોધન-ભીમ વચ્ચેનું નહિ, પરંતુ કૃષ્ણ-શકુનિ વચ્ચેનું છે એવું દર્શન ઉપસાવ્યું
છે. રસ્તો હોય અને છતાં રસ્તો લેવાય નહિં એવા સંકુલ સંસારમાં બળનું સત્ય નહિ પણ
સત્યનું બળ એ જ ધર્મ છે એવો ધ્વનિ અહીં કેન્દ્રવર્તી છે. ભીષ્મ-શિખંડીનો પ્રસંગ કે
શકુનિ-કૃષ્ણનો કુરુક્ષેત્રનો પ્રસંગ નાટકની અત્યંત ભાવાત્મક અને માર્મિક ક્ષણો છે.

અંતિમ અધ્યાય (૧૯૮૩) : મનુભાઈ પંચોળી ‘દર્શક’ના આ નાટ્યગ્રંથમાં ત્રણ એકાંકીઓનો
સમાવેશ થયો છે. નાટ્યવસ્તુ બીજા વિશ્વયુદ્ધમાંથી લીધું છે. નાત્સીઓએ યહૂદીઓ ઉપર
આચરેલા અત્યાચારોની વાત આ ત્રણ એકાંકીઓ-‘સોદો’, ‘અંતિમ અધ્યાય’ અને ‘હેલન’ ને
એકસૂત્રે પરોવે છે. આ પ્રત્યેક એકાંકી પરિસ્થિતિની પાર જઈ દશાંગુલ ઊંચા ઊઠનારા
માનવીઓની જિજિવિષાના જયને નિરૂપે છે. મનુષ્ય કદી નાશ નહીં પામે એ શ્રદ્ધા આ કૃતિઓને
સમકાલીન ન રહેવા દેતાં સર્વકાલીન સ્થાપિત કરે છે.

વાગીશ્વરીનાં કર્ણફૂલો (૧૯૬૩) : મનુભાઈ પંચોળી, ‘દર્શક’ના સાહિત્યવિવેચનલેખોનો
સંચય. કુલ બાર લેખોનું રૂપ અભ્યાસસ્વાધ્યાયનું છે. મૂળ કૃતિનાં સૌંદર્યતત્વો
–રસસ્થાનો ચીંધી બતાવીને એની મુલવણી કરતા અભ્યાસલેખો ગુજરાતી વિવેચનમાં, એમાંના
માનવતાવાદી અભિગમને કારણે ઉલ્લેખનીય છે.

આપણો વારસો અને વૈભવ (૧૯૬૧) : મનુભાઈ પંચોળી ‘દર્શક’ નું પ્રાચીન ભારતીય સંસ્કૃતિના
ઇતિહાસનું આ અધ્યયન તત્કાલીન પ્રજાજીવનનાં વિવિધ પાસાંઓને સ્પર્શે છે. આ અધ્યયન
રાજ્કીય ઇતિહાસ નથી, સાંસ્કૃતિક ઇતિહાસ છે. વેદયુગીન ભારતીય સંસ્કૃતિથી માંડીને
હર્ષવર્ધન (ઈ.૬૪૭) સુધીના ભારતના સાંસ્કૃતિક જીવનનું અહીં નિરૂપણ થયું છે. ઇતિહાસની
તથ્યલક્ષિતાની સાથોસાથ એની દાર્શનિક દ્રષ્ટિભૂમિ પણ લેખકે અહીં પૂરી પાડી છે.



https://gu.wikipedia.org/wiki/%E0%AA%AD%E0%AA%BE%E0%AA%B0%E0%AA%A4%E0%AB%80%E0%AA%AF_%E0%AA%B0%E0%AB%87%E0%AA%B2

ઈન્ડિયન રેલવેસ (IR भारेના ટૂંકા નામે ઓળખાતી (હિંદી: भारतीय रेल ભારતીય રેલ )
ભારતની સરકાર હસ્તકની રેલવે કંપની છે અને તે દેશના મોટા ભાગના રેલ પરિવહનની માલિકી
ધરાવે છે તથા તેનું સંચાલન કરે છે. ભારત સરકારના રેલવે મંત્રાલયનું તેના પર
નિયંત્રણ છે. વિશ્વના સૌથી વધારે વ્યસ્ત અને સૌથી મોટા નેટવર્કમાં ઈન્ડિયન રેલવેના
માળખાનો સમાવેશ થાય છે અને દૈનિક 180 લાખથી વધારે મુસાફરો તથા 20 લાખ ટનથી વધારે
માલ-સામાનનું તે પરિવહન કરે છે. [૩][૪] 14 લાખ કરતાં વધુ કર્મચારીઓ સાથે તે
વ્યાપારી કે ઉપયોગિતા ક્ષેત્રે વિશ્વનું સૌથી વિશાળ નોકરીદાતા છે.[૫][૩] દેશના તમામ
વિસ્તારોને આવરી લેતા રેલવે તંત્ર પાસે 6,909 સ્ટેશન છે અને આ તમામ માર્ગ પર૬૩,૩૨૭
કિલોમીટર (૩૯,૩૫૦ માઈલ). રોલિંગ સ્ટોક મુજબ IR પાસે 200,000 વેગન (માલસામાનની
હેરફેર માટે), 50,000 કોચ અને 8,000 એન્જિન છે.[૩]

ભારતમાં ૧૮૫૩માં રેલવેનો પ્રારંભ થયો હતો. ભારતના સ્વાતંત્ર્યના વર્ષ 1947 સુધીમાં
બેતાળીસ રેલ સીસ્ટમ હતી. 1951માં રેલવેની સેવાઓનું રાષ્ટ્રીયકરણ કરવામાં આવ્યું તથા
તેને એક છત્ર હેઠળ આવરી લેવાઈ, જેના લીધે વિશ્વના સૌથી મોટા નેટવર્કમાં તેની ગણતરી
થવા માંડી. બ્રોડ, મીટર અને નેરો જેવા વિવિધ ગેજ સાથે IR લાંબા અંતરની અને ઉપનગરીય
સેવાઓની કામગીરી નિભાવે છે. તે એન્જિન અને કોચ ઉત્પાદનના એકમોની માલિકી ધરાવે છે.

ભારતમાં રેલ માળખાની યોજના સર્વપ્રમથમ 1832માં બનાવવામાં આવી હતી, પરંતુ એક દસકા
સુધી આ દિશામાં કોઈ પ્રગતિ થઈ નહી. 1844માં ભારતના ગવર્નર જનરલ લોર્ડ હાર્ડિંગે
ભારતમાં રેલ માળખુ સ્થાપવા માટે ખાનગી ઉદ્યોગ સાહસિકોને મંજૂરી આપી. ઈસ્ટ ઈન્ડિયા
કંપનીએ (અને બાદમાં બ્રિટિશ સરકારે) જમીન પૂરી પાડવાની અને કામગીરીના પ્રારંભિક
વર્ષો દરમિયાન પાંચ ટકા સુધીના વળતરની ખાતરી સાથેની યોજના દ્વારા ખાનગી રોકાણ
ધરાવતી કંપનીઓને પ્રોત્સાહન આપ્યું. કંપનીઓ સાથે 99 વર્ષના ભાડાપટ્ટે લાઈનના
નિર્માણ અને સંચાલનના કરાર કરવામાં આવ્યા હતા, જો કે આ સમયગાળા દરમિયાન સરકાર
દ્વારા ખરીદીનો વિકલ્પ પણ ખુલ્લો રખાયો હતો.[૬]

બોમ્બે અને કલકત્તા નજીક પ્રાયોગિક ધોરણે લાઈનો નાંખવા અને તેનું સંચાલન કરવા માટે
અનુક્રમે બે રેલવે કંપનીઓ ગ્રેટ ઈન્ડિયન પેનિનસ્યુલર રેલવે(Great Indian Peninsular
Railway) (GIPR) અને ઈસ્ટ ઈન્ડિયન રેલવે(East Indian Railway) (EIR)ની સ્થાપના
1853-54માં થઈ હતી. [૬] રુરકીમાં કેનાલના નિર્માણ માટે માલ-સામાનના સ્થાનિક પરિહવન
માટે 22 ડિસેમ્બર 1851ના રોજ ભારતમાં પ્રથમ ટ્રેનની શરૂઆત થઈ હતી.[૭] દોઢ વર્ષ બાદ
16 એપ્રિલ 1853ના રોજ બોમ્બેના બોરી બંદર અને થાણે વચ્ચે પ્રથમ પેસેન્જર ટ્રેન
સેવાનો પ્રારંભ થયો. નું અંતર આવરી લેતા૩૪ કિલોમીટર (૨૧ માઈલ), ત્રણ એન્જિન સાહિબ ,
સિંધ અને સુલતાન તેને ખેંચતા હતા.[૮]

1854માં ભારતના તત્કાલિન ગવર્નર જનરલ લોર્ડ ડેલહાઉસીએ ભારતના મુખ્ય વિસ્તારોને
સાંકળવી લેવા માળખુ વિકસાવવાની યોજના બનાવી હતી. સરકાર દ્વારા ગેરંટીરૂપી
પ્રોત્સાહનના કારણે રોકાણનો પ્રવાહ શરૂ થયો અને સંખ્યાબંધ નવી રેલ કંપનીઓની સ્થાપના
થઈ, જેના કારણે ભારતમાં રેલ માળખાનો વ્યાપ ઝડપથી વધ્યો.[૯] ટૂંક સમયમાં દેશી
રજવાડાઓએ પોતાની રેલવે સેવાઓનું નિર્માણ કર્યું અને આધુનિક રાજ્યો બનેલા આસામ,
રાજસ્થાન અને આંધ્રપ્રદેશના વિસ્તારોમાં રેલ નેટવર્કનો ફેલાવો થયો. આ નેટવર્કના
માર્ગનો વિસ્તાર 1860માંથી વધીને 1880માં - મોટા બાગે ભારતના મોટા બંદર શહેરો
બોમ્બે, મદ્રાસ, અને કલકત્તાને આવરી લેતો હતો.[૧૦] મોટાભાગનું બાંધકામ ભારતીય
કંપનીઓ દ્વારા થયું હતું. લાહોરથી દિલ્હી વચ્ચેની રેલવે લાઈન બી.એસ.ડી. બેદી એન્ડ
સન્સ (બાબા સાહિબ દયાલ બેદી) દ્વારા કરાઈ હતી, જેમાં જમુના પુલનો પણ સમાવેશ થતો
હતો. 1895 સુધીમાં, ભારતે પોતાના એન્જિનો બનાવવાનું શરૂ કર્યું અને 1896માં ભારતે
યુગાન્ડા રેલવેને મદદ કરવા પોતાના એન્જિનયરો અને એન્જિન મોકલ્યા હતા.(સંદર્ભ આપો)

વીસમી સદીની શરૂઆતમાં, ભારત પાસે વિશાલ રેલવે સેવાઓ હતી અને તેના સંચાલન તથા
માલિકીમાં વૈવિધ્ય હતુ, મીટર તથા નેરોગેજ નેટવર્ક કાર્યરત હતું.[૧૧] 1900માં સરકારે
GIPR નેટવર્ક પોતાને હસ્તક લીધું, જ્યારે કે કંપનીઓ પાસે તેનુ સંચાલન રહેવા દીધું.
પ્રથમ વિશ્વયુદ્ધના આગમન સાથે બોમ્બે અને કરાચી બંદરો પરથી બ્રિટન, પૂર્વ આફ્રિકા,
મેસેપોટેમિયા જેવા દેશોમાં હથિયારો અને અનાજના પરિવહન માટે રેલવેનો ઉપયોગ થવા
માંડ્યો. પ્રથમ વિશ્વયુદ્ધના અંત સુધીમાં રેલવેને ભયંકર નુકસાન થયું અને તેની
સ્થિતિ કથળી.[૧૨] 1923માં, બંને GIPR અને EIR બંનેનું રાષ્ટ્રીયકરણ કરાયું અને
સંચાલન તથા માલિકી હક રાજ્ય હસ્તક આવી ગયા. [૧૧]

બીજા વિશ્વયુદ્ધમાં તમામ રેલ સામગ્રી મધ્ય પૂર્વ તરફ વાળવામાં આવી હોવાથી અને
રેલવેના કારખાનાઓને હથિયારોના ઉત્પાદન એકમ બનાવી દેવાતા રેલવેને ગંભીર નુકસાન
પહોંચ્યું [૧૩] 1947માં ભારતની આઝાદી સમયે, 40 ટકા જેટલી રેલવે નવસર્જિત રાષ્ટ્ર
પાકિસ્તાનના ફાળે ગઈ. (સંદર્ભ આપો)ભારતના ભૂતપૂર્વ રજવાડાઓની 32 લાઈન સહિત કુલ
બેતાળીસ અલગ રેલવે સીસ્ટમને એક એકમમાં ભેળવી દેવાઇ અને તેને ઈન્ડિયન રેલવેસ (Indian
Railways) નામ આપવામાં આવ્યું. 1951માં પ્રવર્તમાન રેલવે નેટવર્કની વહેંચણી કરવામાં
આવી અને 1952માં કુલ છ ઝોન અસ્તિત્વમાં આવ્યા.[૧૧] ભારતીય અર્થતંત્રમાં સુધારાની
સાથે લગભગ તમામ રેલવે ઉત્પાદનોનું ભારતીયકરણ (ભારતમાં ઉત્પાદન) થયું. 1985 સુધીમાં
સ્ટીમ (વરાળથી ચાલતા) એન્જિનો બંધ કરીને ડીઝલ તથા ઈલેક્ટ્રિક એન્જિનો શરૂ થયા. 1987
અને 1995ની વચ્ચે રેલવે આરક્ષણ સીસ્ટમનું કમ્યુટરાઈઝેશન થયું અને તેમાં એકરૂપતા
આવી.

ઈન્ડિયન રેલવેસ એ ભારત સરકાર હસ્તકનો એક વિભાગ છે અને કોઈ ખાનગી કંપનીના બદલે તેના
પર રેલવે મંત્રાલયનો અંકુશ છે. મે 2009 મુજબ રેલવે મંત્રાલયના વડા રેલ વિભાગના
કેન્દ્રીય મંત્રી મમતા બેનરજી છે અને તેમની મદદમાં રાજ્યકક્ષાના બે મંત્રીઓ છે.
ઈન્ડિયન રેલવેસનું સંચાલન રેલવે બોર્ડ કરે છે, જેમાં એક નાણાકીય કમિશનર, પાંચ સભ્યો
અને એક અધ્યક્ષ હોય છે.

ઈન્ડિયન રેલવેસને ઝોનમાં વહેંચવામાં આવ્યું છે અને આ ઝોનને પણ પેટા-વિભાગમાં
વહેંચવામાં આવ્યા છે. ઈન્ડિયન રેલવેસના ઝોનની સંખ્યા છથી વધીને 1951માં આઠ, 1952માં
નવ અને આખરે 2003માં 16ની થઈ હતી. ચોક્કસ સંખ્યાના ડિવિઝનમાંથી દરેક ઝોનલ રેલવેની
રચના કરાય છે અને દરેક પાસે ડિવિઝનલ વડુમથક હોય છે. કુલ 67 ડિવિઝન છે.[૧૧][૧૪]

કોલકતા મેટ્રોની માલિકી અને સંચાલન ઈન્ડિયન રેલવે હસ્તક છે, પરંતુ તે કોઈ ઝોનનો ભાગ
નથી. વહીવટી સંદર્ભે તેનો દરજ્જો ઝોનલ રેલવેનો ગણાય છે.[૧૪]

ઈન્ડિયન રેલવેસ પોતાના ઘણાં એન્જિન અને વેગન તથા હેવી એન્જિનિયરિંગ સામાનનું
ઉત્પાદન કરે છે. સૌથી વધુ વિકસતુ અર્થતંત્ર હોવાથી મોંઘી તકનીક ધરાવતા ઉત્પાદનોની
આયાતનો વિકલ્પ એ મુખ્ય કારણ છે. દેશનો એન્જિનિયરિંગ ઉદ્યોગ હજુ પૂર્ણ પરિપક્વ થયો
નહોતો ત્યારે આ ખૂબ જ મહત્વનું હતું. ઈન્ડિયન રેલવેસના છ ઉત્પાદન એકમોનું સંચાલન
પ્રત્યક્ષ રીતે મંત્રાલય દ્વારા થાય છે. છ ઉત્પાદન એકમોમાંથી દરેકના વડાપદે જનરલ
મેનેજર હોય છે, જેઓ સીધા રેલવે બોર્ડને જવાબદાર હોય છે. ઉત્પાદન એકમો આ મુજબ છે:

આ તમામ ઝોન અને ઉત્પાદન એકમો ઉપરાંત અનેક જાહેર ક્ષેત્રના સાહસો (Public Sector
Undertaking) રેલવે મંત્રાલયના વહીવટી નિયંત્રણ હેઠળ છે. આ એકમો નીચે મુજબ છે:

ઈન્ડિયન રેલવે ૯,૦૦૦ જેટલી પેસેન્જર ટ્રેન ચલાવે છે અને 28 રાજ્યો તથા એક
કેન્દ્રશાસિત પ્રદેશ, પુડુચેર (અગાઉનું પોંડિચરી)માં ૧૮૦ લાખ લોકોનું પરિવહન કરે
છે. સિક્કિમ અને મેઘાલય જ એવા રાજ્યો છે, જેમને રેલવે દ્વારા સાંકળી લેવાયા નથી.
દેશના મોટાભાગના વિસ્તારોમાં લાંબા અંતરની મુસાફરી માટે રેલવેની પેસેન્જર ટ્રેનની
પસંદગી કરવામાં આવે છે. સામાન્ય રીતે એક પેસેન્જર ટ્રેનમાં ૧૮ ડબાઓ હોય છે, પરંતુ
કેટલીક લોકપ્રિય ટ્રેનોમાં કોચની સંખ્યા ૨૪ સુધીની પણ હોઇ શકે છે. ૧૮ થી માંડીને ૮૧
મુસાફરોને સમાવી શકાય તે રીતે કોચની ડિઝાઈન બનાવવામાં આવે છે, પરંતુ રજાઓ દરમિયાન
કે વ્યસ્ત માર્ગો પર ડબામાં વધારે મુસાફરો પણ પ્રવાસ કરી શકે છે. સૌથી વધુ નિયમિત
ટ્રેનના ડબા વેસ્ટિબુલેસ (નાનકડા દરવાજા) દ્વારા જોડાયેલા હોય છે. આમ છતાં, 'બિન
આરક્ષિત ડબાઓ'ને વેસ્ટિબુલ દ્વારા ટ્રેનના બાકીના ડબાઓ સાથે જોડવામાં આવતા નથી.

રદ થવાની સામે આરક્ષણ સેવા એ મુસાફરીની ટિકિટ પર આરક્ષણ નક્કી ના થઈ શકે તો બર્થ
વહેંચવાની જોગવાઈ ધરાવે છે. રદ થવાના સંજોગોમાં પ્રતિક્ષા-યાદીના મહત્તમ મુસાફરોને
આવરી લેવા માટેનો આ એક રસ્તો છે.[૧૫]

દૈનિક મુસાફરોની સગવડ માટે અનેક શહેરોમાં તેના પોતાના ઉપનગરીય નેટવર્ક છે. હાલમાં
ઉપનગરીય નેટવર્ક મુંબઈ, ચેન્નાઈ, કોલકાતા, દિલ્હી, હૈદરાબાદ, પૂણે અને લખનઉમાં
કાર્યરત છે. હૈદરાબાદ, પૂણે અને લખનઉ પાસે પોતાના ઉપનગરીય પાટા નથી, પરંતુ તેઓ
લાંબા અંતરની ટ્રેનો સાથે પાટાની વહેંચણી કરે છે. નવી દિલ્હી, કોલકાતા અને ચેન્નાઈ
પાસે પોતાના મેટ્રો નેટવર્ક છે અને તેના નામ છે- ન્યૂ દીલ્હી મેટ્રો (New Delhi
Metro), કોલકાતા મેટ્રો (Kolkata Metro), અને ચેન્નાઈ એમઆરટીએસ (Chennai MRTS)- આ
તમામ પાસે પોતાના પાટા(ટ્રેક) છે અને આ પાટાઓ મોટાભાગે ફ્લાય ઓવર પર બિછાવવામાં
આવ્યા છે.

મોટાભાગે ઈલેક્ટ્રિક મલ્ટિપલ યુનિટ દ્વારા ઉપનગરીય ટ્રેનમાં મુસાફરોની દૈનિક
અવર-જવરનું ધ્યાન રખાય છે. સામાન્ય રીતે તેમાં નવ ડબા અથવા વ્યસ્ત કલાકોની અવરજવરને
પહોંચી વળવા ક્યારેક બાર ડબા હોય છે. EMU ટ્રેનના એક યુનિટમાં એક પાવર કાર અને બે
સામાન્ય ડબા હોય છે. આમ નવ ડબાની EMU ત્રણ યુનિટમાંથી બને છે. જેમાં દરેકની મધ્યમાં
અને દરેકના છેડે એક કાર હોય છે. મુંબઈનો વ્યવહાર સીધા કરંટ પર થાય છે, જ્યારે કે
અન્ય સ્થળોએ વૈકલ્પિક વીજળીનો ઉપયોગ થાય છે.[૧૬] સામાન્ય રીતે 96 મુસાફરોનો સમાવેશ
કરવાના હેતુથી એક ડબાની ડિઝાઈન બનાવાય છે, પરંતુ પુષ્કળ ભીડ હોય તેવા સંજોગોમાં
ઉભેલા મુસાફરો તથા સીટ પરના મુસાફરોની સંખ્યા વધારીને બમણા કે ત્રણ ગણા મુસાફરોને
સમાવી શકાય છે.

બે યુનેસ્કો વર્લ્ડ હેરિટેજ સાઈટ IR પર છે.- છત્રપતિ શિવાજી ટર્મિનસ[૧૭] અને
માઉન્ટેઈન રેલવેસ ઓફ ઈન્ડિયા. બીજું છે એ એક જ સ્થળે આવેલું નથી, પરંતુ ભારતના
અલગ-અલગ વિસ્તારોમાં આવેલી ત્રણ રેલવે લાઈનમાંથી બનેલું છે:[૧૮]

પેલેસ ઓન વ્હીલ્સ એ વિશેષ રીતે ડિઝાઈન કરાયેલી ટ્રેન છે અને રાજસ્થાનમાં પ્રવાસનને
વેગ આપવા માટે તેમાં સ્ટીમ એન્જિનનો ઉપયોગ થાય છે. આ જ રીતે મહારાષ્ટ્ર સરકારે
ડેક્કન ઓડિસી ની શરૂઆત કરી છે, જેમાં મહારાષ્ટ્ર અને ગોવાના વિવિધ પ્રવાસન સ્થળોને
આવરી લેવાય છે, ત્યાર બાદ કર્ણાટક સરકારે પણ ગોલ્ડન ચેરિઓટ ટ્રેનની શરૂઆત કરી છે
અને તેમાં કર્ણાટક તથા ગોવાના લોકપ્રિય પર્યટન સ્થળોને સાંકળી લેવાયા છે. આમ છતાં,
આમાંથી કોઈને પણ પેલેસ ઓન વ્હીલ્સ જેવી લોકપ્રિયતા મેળવવામાં સફળ રહ્યા નથી.

સમજૌતા એક્સપ્રેસ એ ભારત અને પાકિસ્તાન વચ્ચે ચાલતી ટ્રેન છે. જોકે, 2001માં બંને
દેશ વચ્ચેના સંબંધ કથળતા આ ટ્રેન બંધ કરી દેવામાં આવી હતી. 2004માં તણાવ ઘટ્યો અને
આ ટ્રેન ફરી શરૂ કરાઈ. ખોખરાપર (પાકિસ્તાન) અને મુનાબો (ભારત)ને સાંકળતી અન્ય ટ્રેન
થાર એક્સપ્રેસ છે, જે 18 ફેબ્રુઆરી, 2006ના રોજ ફરી શરૂ કરાઈ હતી; અગાઉ 1965ના
ભારત-પાક. યુદ્ધના કારણે તેને બંધ કરાઈ હતી. ૯૬ કિ.મી.ના અંતરમાં સૌથી વધારે
ઊંચાઈવાળા વળાંકોની મુસાફરી કરાવવા બદલ કાલકા શિમલા રેલવે તાજેતરના સમય સુધી ગિનિસ
બુક ઓફ વર્લ્ડ રેકોર્ડમાં (Guinness Book of World Records) સ્થાન ધરાવતી હતી.[૧૯]

લાઈફલાઈન એક્સપ્રેસ એ "હોસ્પિટલ ઓન વ્હીલ્સ" તરીકે ઓળખાતી ટ્રેન છે, જે ગ્રામીણ
વિસ્તારોમાં આરોગ્યલક્ષી સેવાઓ આપે છે. આ ટ્રેનનો એક ડબો ઓપરેટિંગ રૂમ તરીકે કામ
કરે છે, જ્યારે કે બીજા ડબાનો સ્ટોર રૂમ તરીકે ઉપયોગ થાય છે, અન્ય બે અતિરિક્ત ડબાઓ
દર્દીઓના વોર્ડ તરીકે વપરાય છે. આ ટ્રેન સમગ્ર દેશમાં ફરતી રહી છે અને બે મહિના
સુધી એક ઠેકાણે રોકાયા પછી બીજા સ્થળે જાય છે.

જાણીતા એન્જિનોમાંનું ફેરી ક્વીન એ આજના વિશ્વમાં સૌથી વધારે જૂનું કાર્યરત એન્જિન
છે (જોકે ખાસ સંજોગોમાં), સૌથી વધારે જૂના અને હયાત એન્જિન વિશેષતા ધરાવનાર આ
એન્જિને તાજેતરમાં જ જ્હોન બુલ ની વસ્તુઓની સેવા લીધી છે. ખડગપુર રેલવે સ્ટેશન પાસે
વિશ્વનું સૌથી લાંબુ 1072 મીટર (3,517 ફૂટ)નું રેલવે પ્લેટફોર્મ હોવાથી તે જાણીતુ
છે. દાર્જિલિંગની ટોય ટ્રેનના માર્ગની સાથે ઘુમ સ્ટેશન એ વરાળ એન્જિન દ્વારા
પહોંચવામાં અવાતું હોય તેવું વિશ્વનું બીજા ક્રમનું સૌથી ઊંચું રેલવે સ્ટેશન
છે.[૨૦] મુંબઈ-પૂણે ડેક્કન ક્વીનમાં IRની સૌથી જૂની ડાઈનિંગ કાર છે.

કન્યાકુમારી અને દિબ્રુગઢ વચ્ચે દોડતી વિવેક એક્સપ્રેસ એ અંતરની દ્રષ્ટિએ ભારતીય
રેલ્વેની સૌથી વધારે લાંબા અંતરની ટ્રેન છે. તે લગભગ 82 કલાક અને 30 મિનિટમાં 4,286
 કિ.મી. (2,327 માઈલ) આવરી લે છે. ભોપાલ શતાબ્દી એક્સપ્રેસ એ ફરિદાબાદ-આગ્રા
વિભાગમાં 150 કિમી/કલાકની (93.7 માઈલ/કલાકની) મહત્તમ ઝડપે દોડે છે અને તે અત્યારે
ભારતની સૌથી વધારે ઝડપી ટ્રેન છે. 2000માં પરિક્ષણ દરમિયાન કોઈપણ ટ્રેને મેળવેલી
સૌથી વધારે ઝડપ 184 કિ.મી./કલાક (114 માઈલ/કલાક)ની છે. રાજધાની એક્સપ્રેસ અને
શતાબ્દી એક્સપ્રેસ સુપરફાસ્ટ, સંપૂર્ણ વાતાનુકૂલિત ટ્રેન છે, જે ઈન્ડિયન રેલવેસમાં
મુસાફરીના ઉત્તમ અનુભવનો અહેસાસ કરાવે છે.

રેલવે અંદાજપત્રમાં કાર્યકારી આવક તથા આગામી નાણાકીય વર્ષના ખર્ચ સંદર્ભે રેલવે
માટે માળખાકીય ખર્ચ, લોકોની માગણીઓ જેમાં મોટા ભાગે વર્તમાન ટ્રેનોમાં તથા માર્ગમાં
સુધારાનો સમાવેશ થાય છે તેનું અને નવા તથા વર્તમાન માળખામાં રોકાણ અને નૂરભાડાનું
તથા પેસેન્જર ભાડાનું આયોજન કરવામાં આવે છે. બજેટની પ્રસ્તાવિત જોગવાઈઓ તથા ફાળવણી
અંગે સંસદ ચર્ચા કરે છે. નીચલા ગૃહ લોક સભામાં સાદી બહુમતિથી બજેટનું પસાર થવું
જરૂરી છે. રાજ્યસભાની (ઉપલા ગૃહની) ટિપ્પણીઓ બંધનકર્તા નથી. અન્ય સરકારી આવક તથા
ખર્ચની જેમ જ ઈન્ડિયન રેલવેસને પણ ઓડિટ કંટ્રોલ લાગુ પડે છે. અંદાજિત ટ્રાફિક તથા
પ્રોજેક્ટ ખર્ચના આધારે રેલવે માટેના મૂડીભંડોળ તથા આવક-ખર્ચની વ્યવસ્થા કરવામાં
આવે છે. આવક-ખર્ચની સંપૂર્ણ જોગવાઈ રેલવેસ દ્વારા જ કરવામાં આવે છે, જ્યારે આયોજિત
મૂડીમાં નાણાની તંગી વર્તાય ત્યારે અંશત ઋણ લેવામાં આવે છે (આ ઋણ ઈન્ડિયન રેલવે
ફાઈનાન્સ કોર્પોરેશન દ્વારા ઉભુ કરાય છે) અને બાકીનું ભંડોળ કેન્દ્ર સરકારના
અંદાજપત્રીય મદદથી મેળવાય છે. કેન્દ્ર સરકાર દ્વારા રોકવામાં આવેલા નાણાના બદલામાં
ઈન્ડિયન રેલવેસ આ નાણાનું ડિવિડન્ડ કેન્દ્ર સરકારને ચૂકવે છે.

વિભાજન સંમેલન (એકવર્થ સમિતિની ભલામણના આધારે), 1924 મુજબ સામાન્ય બજેટના બે દિવસ
પહેલા કેન્દ્રીય રેલવે મંત્રી સંસદમાં રેલવે બજેટ રજૂ કરે છે અને સામાન્ય રીતે આ
બજેટ 26 ફેબ્રુઆરીની આસપાસ રજૂ થાય છે. રેલવે બજેટ સંસદમાં અલગ રજૂ થતું હોવા છતાં
રેલવેની આવક અને ખર્ચના આંકડા ભારત સરકારના કુલ ખર્ચ અને આવકનો જ એક ભાગ હોવાના
કારણે તેની વિગતો સામાન્ય બજેટમાં પણ જોવા મળે છે. આ દસ્તાવેજ અગાઉના વર્ષની
રેલવેની કામગીરીની ખાતાવહી તરીકે અને વર્તમાન વર્ષની વિસ્તરણ યોજના તરીકે કામ કરે
છે. રેલવેની નીતિઓની રચના અને એકંદર અંકુશ રેલવે બોર્ડ હસ્તક હોય છે, જેમાં
અધ્યક્ષ, ફાઈનાન્શિયલ કમિશનર અને ટ્રાફિક, એન્જિનિયરિંગ, મિકેનિકલ, ઈલેક્ટ્રિકલ તથા
કર્મચારી વિભાગના અન્ય કાર્યકારી સભ્યોનો સમાવેશ થાય છે.

થોડા વર્ષો અગાઉ ખોટમાં ચાલતા ઈન્ડિયન રેલવેઝે તાજેતરના વર્ષોમાં નફો મેળવવા
માંડ્યો છે અને સરકારને ડિવિડન્ડ આપવાની જવાબદારી નિભાવવામાં તે સફળ રહેવા લાગ્યું
છે. 2005માં રેલવેએ 9,000 કરોડ રૂપિયાની,2006માં 14,000 કરોડ રૂપિયાની, 2007માં
20,000 કરોડ રૂપિયાની અને 2007-08ના નાણાકીય વર્ષમાં 25,000 કરોડ રૂપિયાની રોકડ
સિલક નોંધાવી હતી. પાછલા ચાર વર્ષમાં તેના કાર્યકારી નફાનું પ્રમાણ 76% વધ્યુ છે
જ્યારે તેની યોજનાઓનું કદ 13,000 કરોડ રૂપિયાથી વધીને 30,000 કરોડ રૂપિયાનું થયું
છે. 2008-09ના નાણાકીય વર્ષમાં પ્રસ્તાવિત રોકાણ 7,500 કરોડ રૂપિયા છે, જે અગાઉના
નાણાકીય વર્ષ કરતાં 21% ટકા વધારે છે. નૂર, પેસેન્જર, પરચૂરણ અને અન્ય આવકના 2008
બજેટના અંદાજો અનુક્રમે 52,700 કરોડ રૂપિયા,21,681 કરોડ રૂપિયા, 5,000 કરોડ રૂપિયા
અને 2,420 કરોડ રૂપિયા રાખવામાં આવ્યા છે. બે આંકડાની વૃદ્ધિને જાળવી રાખતા
2009-10માં કુલ ટ્રાફિક આવક 93,159 કરોડ રૂપિયા(વર્તમાન દર મુજબ 19.1 અબજ યુએસ
ડોલર) અંદાજવામાં આવી છે. જે વર્તમાન નાણાકીય વર્ષ માટેના સુધારેલા અંદાજ 10,766
કરોડ રૂપિયા કરતા વધારે છે. પેસન્જર આવકમાંથી લગભગ 20% જેટલી આવક ઉચ્ચ શ્રેણીના
વર્ગમાંથી(વાતાનુકુલિત શ્રેણી) આવે છે.[૨૧]

તાજેતરના સમયમાં ટ્રેન પાટા પરથી ખસી જવાની કે અથડાઈ જવાની ઘટનાઓ ઘટી છે, પરંતુ ઘણા
લોકો પર ટ્રેન ચડી જવાના કિસ્સા બને છે અને ખાસ કરીને ભીડવાળા વિસ્તારોમાં આવું
વધારે જોવા મળે છે. ઈન્ડિયન રેલવેસે એક હકીકત સ્વીકારી લીધી છે કે આટલા વિશાળ
તંત્રમાં અકસ્માતને સંપૂર્ણપણે દૂર કરવા અશક્ય છે, પરંતુ અકસ્માતનો દર ઘટાડવા
માટેના પ્રયત્ન ચોક્કસ થઈ શકે છે. માનવીય ભૂલો મુખ્ય કારણ છે અને ભારતના કુલ ટ્રેન
અકસ્માતોમાંથી 83% અકસ્માતો માનવીય ભૂલના કારણે થાય છે.[૨૨] ભૂતકાળમાંકોંકણ રેલવેનો
માર્ગ ચોમાસાની ઋતુમાં ભૂસ્ખલનની ઘટનાઓનો ભોગ બન્યો હતો, જેના અનેક અકસ્માતો અને
મૃત્યુ થયા હતા. સીસ્ટમની નિષ્ફળતાના મુખ્ય પરિબળ ગણાતા જૂની ટેકનોલોજીના
કમ્યુનિકેશન, સલામતી, સિગ્નલના સાધનોના નવીનીકરણ સાથે નવી તકનીક લાવવાની કામગીરી
ચાલી રહી છે. સ્ટેશનો વચ્ચેની સિગ્નલની પદ્ધતિ મોટાભાગે માનવી દ્વારા સંચાલિત
હોવાના કારણે અનેક ટ્રેન અકસ્માતો સર્જાતા હોવાથી ઓટોમેટેડ સિગ્નલ સિસ્ટમ માટે જંગી
પ્રમાણમાં ખર્ચ થઈ રહ્યો છે. ટ્રેનની ગતિ અને લંબાઈમાં તબક્કાવાર વધારાના કારણે આમ
કરવું જરૂરી ગણાય છે, કારણ કે જો આ પગલા ન લેવાય તો અકસ્માતો વધારે ગંભીર બનવાનું
જોખમ છે. પરસ્પર સંકળાયેલા સ્ટેશનોના માધ્યમથી સિગ્નલ કંટ્રોલની છેલ્લી
પરિસ્થિતિમાં દરેક ટ્રેક સર્કિટ અને સિગ્નલ સર્કિટ માટે નિષ્ફળતા-ઓળખી કાઢતી સર્કિટ
અપાઈ છે અને કોઈ સમસ્યા સર્જાય તો આ સર્કિટ તરત જ કંટ્રોલ સેન્ટરને જાણ કરે છે.[૨૩]
હાલમાં IRના વિશાળ માળખામાંથી માત્ર કેટલાક ભાગમાં જ આ ઉપલબ્ધ હોવા છતાં અથડામણ
પ્રતિરોધક સાધન IRના તમામ માળખા સુધી પહોંચડવામાં આવશે.[૨૪] અંગ્રેજોના જમાનાના
પુલો અને સદી જૂના પાટાઓને નિયમિત મરામત અને નવીનીકરણની જરૂર હોય છે.

તાજેતરના વર્ષોમાં ઈન્ડિયન રેલવેસ ફરી એકવાર નફો કરતી થઈ છે અને (અનઓડિટેડ) નફો
નોંધપાત્ર રીતે વધ્યો છે.[૨૫] હોદ્દો સંભાળ્યા પછી વહીવટી કાર્યક્ષમતામાં મોટા
સુધારા લાવનાર શ્રી સુધિર કુમાર દ્વારા હાથ ધરાયેલા ફેરફારોના કારણે આ સિદ્ધિ હાસલ
થઈ છે.[૨૬]

રાજધાની એક્સપ્રેસ અને શતાબ્દી એક્સપ્રેસ ઈન્ડિયન રેલવેસની સૌથી વધારે ઝડપી ટ્રેન
છે, જો કે તેઓ મહત્તમ ઝડપી દોડી રહી હોવા છતાં સસ્તા ભાડાની એરલાઈન્સની સ્પર્ધાનો
સામનો કરી રહી છે૧૫૦ કિલોમીટર પ્રતિ કલાક (૯૩ મા/ક).[૨૭] ફ્રાંસના તજજ્ઞોની મદદથી
ઓછામાં ઓછા પાંચ કોરિડોરમાં અત્યંત ઝડપી બુલેટ ટ્રેનને ભારતમાં શરૂ કરવાની કામગીરી
હાલ ચાલી રહી છે. ભારતીય રેલના આધુનિકીકરણ માટે અને તેને આંતરરાષ્ટ્રીય સ્તરની
બનાવવા માટે 200 અબજ યુએસ ડોલરના નવા અને વધારેલા રોકાણોની જરૂર પડશે.[૨૮]

IRમાં સ્ટેશન, કોચ, ટ્રેક, સેવાઓ સુરક્ષા અને સલામતીને બહેતર બનાવવાની પ્રક્રિયા
ચાલી રહી છે.[૨૯] પ્રારંભિક રીતે પાંચસોથી વધારે સ્ટેશનો પર નવીનીકરણ અને મરામતના
કામ હાથ ધરાશે, જેમાંથી કેટલાક કામ ખાનગી કરાર દ્વારા અમલમાં આવશે. દેશની તમામ મીટર
ગેજ લાઈનોને બ્રોડ ગેજમાં રૂપાંતરિત કરવામાં આવશે. (જુઓ પ્રોજેક્ટ યુનિગેજ).
ભારતમાં ઉત્પાદિત થયેલા નવા LHB(એલસ્ટોમ) સ્ટેઈનલેસ સ્ટીલ કોચને હાવરા રાજધાની,
સેલદાહ રાજધાની, મુંબઈ રાજધાની, ઓગસ્ટ ક્રાંતિ રાજધાની, પટના રાજધાની, ગુવાહાટી
રાજધાની અને ભુવનેશ્વર રાજધાની જેવી વૈભવી રાજધાનીઓ અને શતાબ્દીઓમાં નાખવામાં આવ્યા
છે.[૨૪] આવા કોચ(ડબ્બાઓ) વધારે પ્રવાસીઓનું વહન કરવા સક્ષમ હોવા ઉપરાંત તેના કારણે
મુસાફરી વધારે આરામદાયક બને છે અને મુસાફરોની સુરક્ષામાં વધારો થાય છે, ઈન્ડિયન
રેલવેસના હજારો જૂના ડબાઓને નવા ડબાઓમાં પરિવર્તિત કરવાની યોજના છે. છાડલીઓની
ગુણવત્તામાં વૃદ્ધિ માટે તથા ફરીથી કલરકામનો ખર્ચ ઘટાડવાના હેતુથી વધારે ટકાઉ અને
વધારે સારી ગુણવત્તાના પોલીયુરેથન કલરનો ઉપયોગ થઈ રહ્યો છે. તમામ ડબાઓમાં એર-બ્રેક
સીસ્ટમ નાખવાની સાથે બહેતર હવા-ઉજાસને નવી યોજનાનો ભાગ બનાવવામાં આવ્યા છે. ઉત્તમ
કક્ષાના એન્જિન અને ડબાઓના નિર્માણ માટે નવા ઉત્પાદન એકમો સ્થપાઈ રહ્યા છે.[૨૪] IRએ
પોતાના ટેલિમેડિસિન નેટવર્કનું વિસ્તૃતિકરણ પણ હાથ ધર્યું છે, કે જેનાથી દૂરના
અંતરિયાળ વિસ્તારમાં રહેતા તેના કર્મચારીઓનો વિશેષ તબીબી સેવાઓ આપી શકાય. પ્રાયોગિક
ધોરણે મુંબઈ-અમદાવાદ શતાબ્દી એક્સ્પ્રેસમાં IRએ ઈન્ટરનેટ કનેક્ટિવિટીની શરૂઆત કરી
છે.[૩૦], કાર્યાન્વિત ટેકનો સેટ કમ્યુનિકેશન્સ(Techno Sat Communications) દ્વારા

આઈઆઈટી કાનપુર (IIT Kanpur) દ્વારા પર્યાવરણ-મિત્ર અને ડિસ્ચાર્જની જરૂર ના પડે
તેવા બાયો શૌચાલયની રજૂઆત કરતાં સમગ્ર રેલવે માળખાના સ્ટેશનો અને ટ્રેનમાં ગટર
વ્યવસ્થાએ વધારે આકર્ષણ જમાવ્યું છે. AC સીસ્ટમમાં અદ્યતન તકનીકના પર્યાવરણ-મિત્ર
રેફ્રિજરંટનો ઉપયોગ થઈ રહ્યો છે, જ્યારે કે તમામ ટ્રેનમાં તબક્કાવાર રીતે આગને શોધી
લેતા ઉપકરણો લગાવવામાં આવશે. ઉંદર જેવા પ્રાણીઓ પર નિયંત્રણ માટે તથા સ્વચ્છતાના
ધોરણોની જાળવી માટેની પ્રક્રિયા IRના ઘણા ઝોનમાં ચાલી રહી છે. મધ્ય રેલવેનું
'ઓપરેશન સેટરડે' ધીમે-ધીમે પ્રગતિ કરી રહ્યું છે અને એક-એક કરીને મુંબઈ ડિવિઝનના
સ્ટેશનોને સ્વચ્છ બનાવવામાં આવી રહ્યા છે.

ટ્રેનમાં કુલ કોચની સંખ્યા 16થી વધારીને 24 કરવામાં આવી, જેના લીધે ખર્ચમાં 28%નો
પરંતુ આવકમાં 78%નો વધારો થયો.[૩૧] વેગનદીઠ અગાઉના 54 ટન વજનની મર્યાદાને વધારીને
68 ટનની કરવામાં આવી, જેના લીધે વેગનનો ખર્ચ ઘટ્યો. ચોવીસ કલાક ગુડ્સ શેડ ચાલુ
રાખીને તથા દરેક ફીડર લાઈનને વીજળી આપીને(આનાથી એન્જિનને ડીઝલમાંથી વીજ સંચાલિત
કરવામાં લાગતો સમય કે વીજળીમાંથી ડીઝલ સંચાલિક કરવામાં લાગતો સમય ઘટે છે) {0માલવાહક
વેગન{/0} માટેના કામકાજી દિવસો 7થી ઘટાડીને 5 કરવામાં આવ્યા. કાર્ય પૂર્ણ કરવાનો
સમય ઘટાડવાનો અર્થ થાય છે કે હવે રેલવે રોજની 550 ટ્રેનના બદલે 800 ટ્રેન લોડ કરી
શકે છે.[૩૨] લઘુતમ ટનની મર્યાદા ઘટાડીને કંપનીઓને એક કરતાં વધારે સ્ટેશનો પર પોતાનો
માલ ખાલી કરવાની મંજૂરી આપવામાં આવી છે. [૩૩]

(વર્ગ 'A' સેવાના) અધિકારીઓની નિમણૂક ઈન્ડિયન એન્જિનિયરિંગ સર્વિસીસ એક્ઝામિનેશન
દ્વારા થાય છે અને તેની પરીક્ષા યુનિયન પબ્લિક સર્વિસ કમિશન (UPSC) દ્વારા લેવાય
છે; અને આ ઉપરાંત UPSC દ્વારા સ્પેશિયલ ક્લાસ રેલવે એપ્રેન્ટાઈસ (S.C.R.A.) પરીક્ષા
પણ લેવાય છે. ઈન્ડિયન રેલવેસમાં વર્ગ 'C' અને 'D'ના કર્મચારીની નિમણૂકો 19 RRBs
(રેલવે રીક્રુટમેન્ટ બોર્ડ) દ્વારા કરાય છે, કે જેના પર રેલવે રીક્રુટમેન્ટ કંટ્રોલ
બોર્ડ (RRCB)નું નિયંત્રણ હોય છે.



https://gu.wikipedia.org/wiki/%E0%AA%AB%E0%AB%8B%E0%AA%B0%E0%AB%8D%E0%AA%AC%E0%AB%8D%E0%AA%B8

ફોર્બ્સ, ઇન્ક ખાનગી માલિકીની પ્રકાશન અને મીડિયા કંપની છે. તેનું મુખ્ય પ્રકાશન
ફોર્બ્સ છે, જે 900,000થી વધુના સકર્યુલેશન સાથેનું દ્વિ-સાપ્તાહિક મેગેઝિન છે.
ઓગસ્ટ, 2006માં પ્રાઇવેટ ઇક્વિટી કંપની એલિવેશન પાર્ટનર્સ નવી રચવામાં આવેલી કંપની
ફોર્બ્સ મીડિયા, કે જેમાં ફોર્બ્સ મેગેઝિન અને વેબ પરની અગ્રણી બિઝનેસ સાઇટ
Forbes.comનો સમાવેશ થાય છે તેની લઘુમતી શેરહોલ્ડર બની હતી. Forbes.com દર મહિને
1.8 કરોડ લોકો સુધી પહોંચે છે. ફોર્બ્સ મીડિયાની બીજી વેબસાઇટમાં
રીયલક્લિયરપોલિટિક્સ અને રીયલક્લિયરસ્પોર્ટ્સનો સમાવેશ થાય છે.' Forbes.com અને
ફાઇનાન્સ બ્લોગ નેટવર્કની સાથે આ માધ્યમો દર મહિને બિઝનેસ અંગેના નિર્ણય કરતા આશરે
4 કરોડ લોકો સુધી પહોંચે છે.[૧]

કંપની ફોર્બ્સ એશિયા, ફોર્બ્સ લાઇફ અને ફોર્બ્સ વુમેન મેગેઝિન્સનું પણ પ્રકાશન કરે
છે. આ ઉપરાંત ફોર્બ્સ ચીન, ક્રોએશિયા, ભારત, ઇન્ડોનેશિયા, ઇઝરાયેલ, કોરિયા,
પોલેન્ડ, રોમાનિયા, રશિયા અને તુર્કીમાં સ્થાનિક ભાષાની લાઇસન્સ આધારિત 10 આવૃત્તિ
ધરાવે છે. ફોર્બ્સ, ફોર્બ્સ એશિયા અને કંપનીની લાઇસન્સ આધારિત દસ આંતરરાષ્ટ્રીય
આવૃત્તિઓ વિશ્વમાં 60 લાખથી વધુ વાંચકો સુધી પહોંચે છે.

1917માં બી.સી ફોર્બ્સ તરીકે જાણીતા બર્ટી ચાર્લી ફોર્બ્સે ટોચના નીતિનિર્ધારકો
માટે દ્રિ-સાપ્તાહિક બિઝનેસ પ્રકાશન ફોર્બ્સ મેગેઝિનની શરૂઆત કરી હતી.
સ્કોટલેન્ડમાંથી સ્થળાંતર કરી બી.સી ફોર્બ્સ 1904માં ન્યૂ યોર્ક આવ્યા હતા અને
જર્નલ ઓફ કોમર્સ માટે પત્રકાર તરીકે કોઇ પણ વેતન વગર કામ કરવાની ઓફર કરીને પ્રથમ
નોકરી મેળવી હતી. 12 વર્ષ પછી તેઓ એક મોટી સિન્ડીકેટમાં સામેલ થઈને બિઝનેસ કટારલેખક
બન્યા હતા. 1917માં દરરોજની કોલમ અને મેગેઝિનમાં બીજા ફિચર્સ આર્ટિકલ માટે ખૂબ
વિપુલ કરી શકાય તેવા વિચારોના ઊભરાના એક સ્થાન તરીકે તેમણે ફોર્બ્સ ની સ્થાપના કરી
હતી.

બીજા વિશ્વયુદ્ધ પછી 1947માં બી.સી.ના પુત્રો બ્રુસ અને માલ્કમ ફોર્બ્સ કંપનીમાં
જોડાયા હતા. બ્રુસે ડેટ્રોઇટ ખાતે વિજ્ઞાપન વિભાગના વડા તરીકે કામગીરી સંભાળી હતી
અને માલ્કમ સહાયક પ્રકાશક બન્યા હતા. 1954માં બી.સીના અવસાન પછી બ્રુસે પ્રેસિડન્ટ
તરીકે અને માલ્કમે એડિટર-ઇન-ચીફ અને પબ્લિશર તરીકે કામગીરી સંભાળી હતી.

માલ્કમ અને બ્રુસ ઉપરાંત બીજા ત્રણ ભાઈ હતા, જેમાં ડન્કન તેમની કિશોરવસ્થામાં
મૃત્યુ પામ્યા હતા, ગોર્ડનનું અવસાન 1987માં થયું અને વોલેસ હાલમાં ફોર્બ્સ
ઇન્વેસ્ટર્સ એડવાઇઝરી ઇન્સ્ટિટ્યૂટના પ્રેસિડન્ટ છે. 1964માં બ્રુસ ફોર્બ્સ
કેન્સરને કારણે 48 વર્ષની ઉંમરે મૃત્યું પામ્યા હતાં. માલ્કમ ફોર્બ્સ પ્રેસિડન્ટ
અને એડિટર-ઇન-ચીફ બન્યા હતા અને તેમણે બિઝનેસ અને રોકાણના ક્ષેત્રમાં ફોર્બ્સને ઘેર
ઘેર જાણીતું નામ બનાવ્યું હતું.[૨]

સ્ટીવ ફોર્બ્સ આજે ફોર્બ્સ ના ચેરમેન અને ફોર્બ્સ મેગેઝિન ના એડિટર-ઇન-ચીફ છે,
તેમના ભાઈ ટીમ ફોર્બ્સ ફોર્બ્સ ના પ્રેસિડન્ટ અને ચીફ ઓપરેટિંગ ઓફિસર છે,
ક્રિસ્ટોફર ફોર્બ્સ હાલમાં ફોર્બ્સ ના વાઇસ ચેરમેન છે. રોબર્ટ ફોર્બ્સ કંપનીના વાઇસ
પ્રેસિડન્ટ અને ફોર્બ્સલાઇફ (અગાઉનું નામ ફોર્બ્સ એફવાયઆઇ )ના વાઇસ ચેરમેન છે.

ફોર્બ્સ કોરિયા ની શરુઆત કોરિયાના અગ્રણી વર્તમાનપત્ર જૂન્ગઆંગ આઇબો સાથેના
જોડાણમાં 2002ના અંતમાં થઈ હતી. પ્રીમિયર ઇશ્યૂ 2003માં પ્રકાશિત કરાયો હતો અને
તેનું સર્ક્યુલેશન 52,000 નકલનું છે. તેમાં આશરે 40 ટકા વાંચનસામગ્રી ફોર્બ્સ
મેગેઝિન્સના તંત્રીવિભાગની અને 60 ટકા વાંચનસામગ્રીમાં કોરિયાના બિઝનેસ ન્યૂઝ,
કમેન્ટરી અને લાઇફસ્ટાઇલ ફિચર્સનો સમાવેશ થાય છે. તેના તંત્રી કીલ-જૂ યૂન છે.

ફોર્બ્સ રશિયા ની શરૂઆત અગ્રણી પ્રકાશક એક્સેલ સ્પિન્ગર રશિયા સાથે જોડાણ કરીને
એપ્રિલ 2004માં કરવામાં આવી હતી. 100,000ના સર્ક્યુલેશન સાથે તેનું વિતરણ મોસ્કો,
સેન્ટ પીટરબર્ગ અને બીજા મુખ્ય પ્રાદેશિક શહેરોમાં કરવામાં આવે છે. રશિયામાં તેને
સ્વતંત્ર એડિટોરિયલ ટીમ બહાર પાડે છે, તેમાં ફોર્બ્સ યુ.એસની આવૃત્તિ અને રશિયાના
સ્થાનિક બિઝનેસ ન્યૂઝ અને વિશ્લેષણનો સમાવેશ થાય છે. તેના તંત્રી મેક્સિમ
કાશુલિન્સ્કી છે.

ફોર્બ્સ ચાઇના નું પ્રકાશન ચીનના સૌથી મોટા ખાનગી બિઝનેસ જૂથ ફોસુન ગ્રૂપની સભ્ય
ફોસુન મિડિયાની ભાગીદારીમાં કરવામાં આવે છે. ફોર્બ્સ ચાઇના માસિક ધોરણે પ્રકાશિત
કરવામાં આવે છે અને તે 158,000નું સર્ક્યુલેશન ધરાવે છે.તેના તંત્રી ઝાઓ જિયાંગોંગ
છે. પ્રથમ ઇશ્યૂને માર્ચ 2003માં પ્રકાશિત કરાયો હતો..

ફોર્બ્સ ઇઝરાયેલ , હિબ્રુ ભાષાની આ આવૃત્તિને એસબીસી ગ્રૂપ સાથે મે 2004માં શરુ
કરવામાં આવી હતી. 25,000ના સર્ક્યુલેશન સાથે ઇઝરાયેલમાં વિતરણ કરવામાં આવતા આ
મેગેઝિનની વાંચનસામગ્રીમાં સ્થાનિક ફાઇનાન્શિયલ લેખકોના લેખો અને સ્થાનિક બિઝનેસ
સમુદાય અંગેના વિશ્લેષણનો સમાવેશ થાય છે. આ ઉપરાંત ફોર્બ્સની વાર્ષિક યાદી તેમજ
ઇઝરાયેલની શ્રેષ્ઠ મોટી કંપનીઓ અને ધનિક ઇઝરાયેલીના ક્રમાંક સહિત પ્રાદેશિક સરવેનું
પ્રકાશન કરવામાં આવે છે. તેના તંત્રી બોઝ-બિન-નન છે.

ફોર્બ્સ પોલેન્ડ ને જર્મની પ્રકાશન કંપની એક્સેલ સ્પ્રિન્ગર વેરલાગ એજીના એકમ
એક્સેલ સ્પ્રિન્ગર પોલસ્કા સાથેના જોડાણમાં ડિસેમ્બર 2004માં શરુ કરવામાં આવ્યું
હતું. ફોર્બ્સ પોલેન્ડ નું સર્ક્યુલેશન 42,000 છે. તેનું મોડલ ફોર્બ્સ યુ.એસ
આવૃત્તિ આધારિત છે, પરંતુ તે પોલેન્ડના આર્થિક મુદ્દા પર ધ્યાન કેન્દ્રીત કરશે અને
તેના ફિચર્સ સેક્શનમાં વ્યૂહરચના, જીવનશૈલી અને કટારલેખકોનો સમાવેશ થાય છે.
કાઝીમીયર્ઝ કૃપા તેના તંત્રી છે.

ફોર્બ્સ તુર્કી ને ઓક્ટોબર 2005માં શરુ કરવામાં આવ્યું હતું અને તેનું પ્રકાશન
કેલિક હોલ્ડિંગ એ.એસ.ના ડિવિઝન તુર્કુવાઝ ગેઝેટ ડેર્ગી બેસિમ એનોનિમ સરકેટી સાથેના
સહયોગમાં કરવામાં આવે છે. સ્વતંત્ર એડિટોરિયલ ટીમ દ્વારા તૈયાર કરીને બહાર પાડવામાં
આવતું આ મેગેઝિન 17,000નું સર્ક્યુલેશન ધરાવે છે અને તેનું વિતરણ મુખ્ય પ્રાદેશિક
શહેરોમાં કરવામાં આવે છે. તેના તંત્રી બુરકેક ગુવેન છે.

ફોર્બ્સ ક્રોએશિયા ને ક્રોએશિયામાં યુરોપ્રેસ હોલ્ડિંગ સાથેની ભાગીદારીમાં નવેમ્બર
2008માં શરુ કરવામાં આવ્યું હતું. સ્વતંત્ર એડિટોરિયલ ટીમ દ્વારા ક્રોએશિયામાં
પ્રકાશિત આ મેગેઝિનની વાંચનસામગ્રીમાં ફોર્બ્સ, યુએસ આવૃત્તિ તેમજ ક્રોએશિયાના
સ્થાનિક બિઝનેસ ન્યૂઝ અને વિશ્લેષણોનો સમાવેશ થાય છે. તેનું પ્રારંભિક સર્ક્યુલેશન
24,000 હતું અને તે ક્રોએશિયાના મુખ્ય શહેરોમાં ઉપલબ્ધ છે. યુરોપ્રેસ સાથેની
સમજૂતીમાં સર્બિયા, બોસ્નીયા-હર્ઝેગોવિના અને મોન્ટેનેગ્રો તેમજ ક્રોએશિયામાં
મેગેઝિન પ્રકાશિત કરવાની યોજનાનો સમાવેશ છે. તેના તંત્રી વિક્ટર રેસ્નીક છે.

ફોર્બ્સ રોમાનિયા ને માર્ચ 2009માં શરુ કરાયું હતું અને તેનું પ્રકાશન એડેવેરુલ
હોલ્ડિંગ મીડિયા ગ્રૂપ સાથેની ભાગીદારીમાં કરવામાં આવે છે. 50,000ના પ્રારંભિક
સર્ક્યુલેશન સાથે આ મેગેઝિનના 60 ટકા વાંચનસામગ્રી રોમાનિયાના બિઝનેસ સમાચાર,
વિશ્લેષણ અને ફિચર્ચ, જ્યારે 40 ટકા વાંચનસામગ્રી ફોર્બ્સની યુએસ આવૃત્તિમાંથી
લેવામાં આવે છે. તેના તંત્રી એડ્રીયાના હાલ્પેર્ટ છે.

ફોર્બ્સ ઇન્ડિયા ને ભારતના અગ્રણી મીડિયા ગ્રૂપ નેટવર્ક18 સાથેની ભાગીદારીમાં
મુંબઈમાં 21 મે, 2009ના રોજ શરુ કરવામાં આવ્યું છે. દર બે સપ્તાહે પ્રકાશિત આ
મેગેઝિનમાં સ્થાનિક બિઝનેસ ન્યૂઝ અને ભારતીય બજારના વિશ્લેષણ ઉપરાંત ફોર્બ્સની યુએસ
આવૃત્તિની સામગ્રીનો સમાવેશ થાય છે. તેના તંત્રી ઇન્દ્રજિત ગુપ્તા છે.

ફોર્બ્સ લાટવિયા ને લાટવિયામાં આંતરરાષ્ટ્રીય પ્રકાશક ગ્રૂપ એસ કે ગ્રૂપ સાથેની
ભાગીદારીમાં મે, 2010માં શરુ કરવામાં આવ્યું હતું. આ મેગેઝિનને દર મહિને પ્રકાશિત
કરવામાં આવે છે અને તેનું સર્ક્યુલેશન 20,000 છે. રિગામાં આ મેગેઝિન શરુ કરાયું
હતું.

ફોર્બ્સ ઇન્ડોનેશિયા ને 2010ની પાનખર ઋતુમાં શરુ કરવાની યોજના છે. આ મેગેઝિનને
મીડિયા ગ્રૂપ પીટી વાહના મીડિયાટામા સાથેની ભાગીદારીમાં પ્રકાશિત કરાશે.

ફોર્બ્સ ઇન્વેસ્ટર્સ એડવાઇઝરી ઇન્સ્ટિટ્યૂટ (એફઆઇએઆઇ) (FIAI) ફોર્બ્સ સ્પેશિયલ
સિચ્યુએશન સરવે, ફોર્બ્સ ગ્રોથ ઇન્વેસ્ટર અને ફોર્બ્સ સ્ટોક માર્કેટ કોર્સના
પ્રકાશનની કામગીરી સંભાળે છે. ફોર્બ્સ સ્પેશિયલ સિચ્યુએશન સરવેને સૌ પ્રથમ 1954માં
પ્રકાશિત કરાયો હતો. તેને મહિનામાં એક વખત પ્રકાશિત કરવામાં આવે છે અને તેમાં એક
લિસ્ટેડ કંપનીનો વિગતવાર રિસર્ચ રિપોર્ટનો સમાવેશ થાય છે. ફોર્બ્સ ગ્રોથ
ઇન્વેસ્ટરની સ્થાપના 2000માં કરવામાં આવી હતી અને તેનું દર મહિને પ્રકાશન કરવામાં
આવે છે. તે આઠ મુખ્ય ક્ષેત્રોના 50 શેરના યાદીની ભલામણ કરે છે. સૌ પ્રથમ 1948માં
પ્રકાશિત ફોર્બ્સ સ્ટોક માર્કેટ કોર્સ શેર, બોન્ડ્, મ્યુચ્યુઅલ ફંડ અને બીજા રોકાણ
સાધનોમાં મૂડીની વૃદ્ધિ કેવી રીતે કરવી તે અંગે રોકાણકારોને સલાહ આપે છે. વોલેસ
ફોર્બ્સ એફઆઇએઆઇના પ્રેસિડન્ટ છે અને વહાન જેન્જીજિયન તેના વાઇસ
પ્રેસિડન્ટ/એક્ઝિક્યુટિવ ડિરેક્ટર તેમજ ફોર્બ્સના ચીફ ઇન્વેસ્ટમેન્ટ સ્ટ્રેટેજિસ્ટ
છે.

ફોર્બ્સ ન્યૂઝલેટર ગ્રૂપ (એફએનજી) (FNG) નીચે મુજબના ન્યૂઝલેટર્સનું પ્રકાશન અને
એડિટિંગ કરે છેઃ ફોર્બ્સ ગ્રોથ ઇન્વેસ્ટર, ફોર્બ્સ/લેહમેન ઇનકમ સિક્યોરિટિઝ
ઇન્વેસ્ટર, ફોર્બ્સ ઇટીએફ એડવાઇઝર, ફોર્બ્સ/વોલ્ફ ઇમર્જિંગ ટેક રિપોર્ટ,
ફોર્બ્સ/સ્લેટિન રિયલ એસ્ટેટ રિપોર્ટ, ફોર્બ્સ ઇન્ટરનેશનલ ઇન્વેસ્ટમેન્ટ રિપોર્ટ,
ફોર્બ્સ ટેક્સ એડવાન્ટેજ ઇન્વેસ્ટર, ફોર્બ્સ વાયરલેસ સ્ટોક વોચ અને પ્રુડેન્ટ
સ્પેક્યુલેટ. એફએનજી પાંચ સાપ્તાહિક ઇ-લેટર્સ પ્રકાશિત કરે છે તેમજ બહારના 35 કરતા
વધુ ન્યૂઝલેટર્સ (www.newsletters.forbes.com) સાથે માર્કેટિંગ, કન્ટેન્ટ અને
ડિસ્ટ્રિબ્યુશનના સંબંધો જાળવી રાખે છે. એફએનજી Forbes.comના પર્સનલ ફાઇનાન્સ ચેનલ
(www.forbes.com/finance) માં જોવા મળતી સામગ્રી પૂરી પાડે છે. એફએનજી કેટલીક
ઓનલાઇન ઓન્લી ઇન્વેસ્ટર આઇ-કોન્ફરન્સનું આયોજન કરે છે, જે ઇન્ટરેક્ટિવ ટ્રેડ શો છે
અને તે તેના વાચકોનું રોકાણ અને પર્સનલ ફાઇનાન્સના નિષ્ણાતો સાથે જોડાણ કરી આપે છે.
મેથ્યુ શીફ્રીન તેના વાઇસ પ્રેસિડન્ટ/એડિટર છે.

ફોર્બ્સ ટેલિવિઝન : મે 2001માં ફોર્બ્સે કંપનીના મીડિયા પ્લેટફોર્મને વિસ્તૃત
બનાવવા માટે ફોક્સ ન્યૂઝ ચેનલ સાથે ‘‘ફોર્બ્સ ઓન ફોક્સ’’ નામનો સંયુક્ત બ્રાન્ડનો
ટીવી કાર્યક્રમ શરુ કર્યો હતો. ફોર્બ્સ એડિટર્સ અને લેખકોના અનુભવે બ્રેકિંગ બિઝનેસ
ન્યૂઝ અને માર્કેટ અંગે અજોડ અને વિરોધાભાષી પરિપ્રેક્ષ્ય આપ્યો છે. આ શોનું દર
શનિવારની સવારે પ્રસારણ થાય છે. 2007માં ફોર્બ્સે ઇ! (Forbes E!) એન્ટરટેઇનમેન્ટ
ટેલિવિઝન સાથેના જોડાણમાં સ્પેશિયલ પ્રોગ્રામ માટે ટીવી પ્રોગ્રામ નિર્માણ માટેની
ભાગીદારી શરુ કરી હતી, જેનાથી 13 ફોર્બ્સ ઇ! (Forbes E!) એન્ટરટેઇનમેન્ટ
સ્પેશિયલ્સનું અત્યાર સુધીમાં નિર્માણ થયું છે. વર્ષ 2008ના મધ્યમાં કંપનીએ
રેગ્યુલર સ્પોર્ટસ બિઝનેસ વિડિયો સેગમેન્ટનું નિર્માણ કરવા માટે યસ નેટવર્ક સાથે
સંયુક્ત સાહસ રચ્યું હતું. ફોર્બ્સ નેશનલ એડિટર માઇકલ ઓઝેનિયનના સંચાલન હેઠળના
પ્રોગ્રામમાં અમેરિકાના પ્રિ-ગેમ સીઝન પ્રોગ્રામ દરમિયાનના સ્પોર્ટ્સ બિઝનેસના
ન્યૂઝ અને માસિક અડધા કલાકના શોનો સમાવેશ થાય છે, તેની શરુઆત જાન્યુઆરી 2009માં થઈ
હતી. ફોર્બ્સે ટ્રાવેલ ચેનલ સાથે પ્રોગ્રામ પ્રોડક્શન ભાગીદારી કરી છે અને પ્રથમ
શોનું પ્રસારણ ડિસેમ્બર 2008માં થયું હતું.

ફોર્બ્સ કલેક્શન વિવિધ સ્થળે જાહેર જનતા માટે ખુલ્લુ છે, આ સ્થળોમાં ન્યૂ યોર્ક
સિટીની ફોર્બ્સ ગેલેરીઝ, બર્લિન્ગેમ, કેલિફોર્નિયામાં ફોર્બ્સ ગેલેરીઝ, નોર્મેન્ડી,
ફ્રાન્સમાં ફોર્બ્સ ચેટુ ડી બેલ્લેરોય નજીકના મ્યુઝી ડેસ બેલ્લોન્સનો સમાવેશ થાય
છે. જાહેર જનતા માટે ખુલ્લો ન મુકાયેલા કલેક્શનના બીજા ભાગો વિશ્વભરમાં ફોર્બ્સના
કામગીરીના મથકો પર આવેલા છે, જેમાં લંડન, ઇંગ્લેન્ડના ઓલ્ડ બેટરસી હાઉસ અને
ફોર્બ્સના જહાજ હાઇલેન્ડરનો સમાવેશ થાય છે. 8,000 ચોરસફીટના એક્ઝિબિશન વિસ્તાર સાથે
ફેબ્રુઆરી 1985માં જનતા માટે ખુલ્લી મુકાયેલી એનવાયસી ગેલેરીઝમાં અમેરિકાના
પ્રમુખોની હજારો હસ્તપ્રદો, સંબંધિત ઐતિહાસિક દસ્તાવેજો, ટોય બોટ, મોનોપોલી ગેમ®,
ટોય સોલ્જર્સ, ટ્રોફી અને પેઇન્ટીંગનો સમાવેશ થાય છે.

2005માં ફોર્બ્સે US$૫૫૦ મિલિયનની અંદાજિત નેટવર્થ સાથે વિશ્વના સૌથી ધનિક લોકોમાં
ફિડેલ કાસ્ટ્રોનો સમાવેશ કર્યો હતો. 2006ના ‘‘ફોર્ચ્યુન ઓફ કીગ્સ, ક્વીન્સ એન્ડ
ડિક્ટેટર્સ’’ નામના આર્ટિકલમાં ફોર્બ્સે તેના અંદાજને વધારીને US$૯૦૦ કરોડ કર્યો
હતો.[૩] આ આર્ટિકલમાં નોંધવામાં આવ્યું હતું કે સરકારી નેતાઓના નેટવર્કનો અંદાજ
કાઢવાની પ્રક્રિયામાં ‘‘વિજ્ઞાન કરતા કલા’’ વધુ છે અને ઉલ્લેખ કરવામાં આવ્યો હતો કે
કાસ્ટ્રોના કિસ્સામાં લેખકોએ કેટલીક સરકાર માલિકીની કંપનીઓ માટે ડિસ્કાઉન્ટેડ કેશ
ફ્લો મેથડનો ઉપયોગ કર્યો હતો અને અને તેમના નફામાંથી અમુક હિસ્સો કાસ્ટ્રોને મળશે
તેવી ધારણા બાંધી હતી.

કાસ્ટ્રોએ પ્રતિક્રિયા આપતા જણાવ્યું હતું કે તેમની નેટવર્થ US$૧ કરતા ઘણી ઓછી છે
અને એ પુરવાર કરવા પડકાર ફેંક્યો હતો કે વિદેશી ખાતામાં તેમના નાણા છે.[૪]

જાન્યુઆરી 2010માં ફોર્બ્સે મેનહટ્ટનના ફિફ્થ એવન્યૂ ખાતે આવેલા હેડક્વાર્ટર
બિલ્ડિંગ વેચવા માટે ન્યૂ યોર્ક યુનિવર્સિટી સાથે સમજૂતી કરી હતી. આ સોદાની શરતો
જાહેર કરવામાં આવી નથી, પરંતુ ફોર્બ્સ પાંચ વર્ષની સેલ-લીઝબેક સમજૂતી હેઠળ આ
જગ્યાનો કબજો જાળવી રાખશે.[૫]

ધન-સંપત્તિ • વિશ્વના અબજોપતિઓ [૧] • અમેરિકાના ટોચના 400 ધનિકો [૨] • ઓસ્ટ્રેલિયા
અને ન્યૂઝિલેન્ડના ટોચ 40 ધનિકો [૩] • ચીનના ટોચના 400 ધનિકો [૪] • તાઇવાનના ટોચના
40 ધનિકો [૫] • હોંગકોંગના ટોચના 40 ધનિકો [૬] • ભારતના ટોચના 100 ધનિકો [૭] •
જાપાનના ટોચના 40 ધનિકો [૮] • કોરિયાના ટોચના 40 ધનિકો [૯] • મલેશિયાના ટોચના 40
ધનિકો [૧૦] • ફિલિફાઇન્સના ટોચના 40 ધનિકો [૧૧] • સિંગાપોરના ટોચના 40 ધનિકો [૧૨] •
ઇન્ડોનેશિયાના ટોચના 40 ધનિકો [૧૩] • થાઇલેન્ડના સૌથી વધુ ધનિક 40 વ્યક્તિ [૧૪]
કંપનીઓ: • શ્રેષ્ઠ 200 નાની કંપનીઓ [૧૫] • શ્રેષ્ઠ 400 મોટી કંપનીઓ [૧૬] •
અમેરિકાની સૌથી મોટી ખાનગી કંપનીઓ [૧૭] • એશિયાના બેસ્ટ અંડર બિલિયન [૧૮] • એશિયાની
ફેબ 500 કંપનીઓ [૧૯] • ગ્લોબલ હાઇ પર્ફોર્મર્સ [૨૦] • ફોર્બ્સ 2000 [૨૧] • ટોચની
માઇક્રો ફાઇનાન્સ સંસ્થાઓ [૨૨] લોકો • શ્રેષ્ઠ બ્રોકરેજ એનાલિસ્ટ [૨૩] • એશિયાના
શ્રેષ્ઠ 48 દાનવીર [૨૪] • • હસ્તી ૧૦૦ [૨૫] • ફોર્બ્સ ફિક્શનલ 15 [૨૬] • વિશ્વની
સૌથી શક્તિશાળી મહિલાઓ [૨૭] • સૌથી વધુ કમાણી કરતા સીઇઓ [૨૮] • સૌથી વધુ કમાણી
કરનાર મૃતક હસ્તીઓ [૨૯] • વિશ્વની સૌથી વધુ કમાણી કરતા મોડલ્સ [૩૦] નાણા અને રોકાણ
• શ્રેષ્ઠ 100 મિડકેપ શેર [૩૧] • અમેરિકાની સૌથી મોટી 200 ચેરિટી સંસ્થાઓ [૩૨] •
શ્રેષ્ઠ બ્રોકરેજ એનાલિસ્ટ [૩૩] • આંતરરાષ્ટ્રીય રોકાણ [૩૪] • રોકાણ માર્ગદર્શન
[૩૫] • મ્યુચ્યુઅલ ફંડ ગાઇડ [૩૬] સ્થળો • અમેરિકાની શ્રેષ્ઠ કોલેજો [૩૭] • શ્રેષ્ઠ
બિઝનેસ સ્કૂલ્સ [૩૮] • બેસ્ટ સિટિઝ ફોર સિંગલ્સ [૩૯] • બિઝનેસ માટેના શ્રેષ્ઠ દેશો
[૪૦] • બિઝનેસ અને કારકિર્દી માટેના શ્રેષ્ઠ સ્થળો [૪૧] • બિઝનેસ માટેના શ્રેષ્ઠ
રાજ્યો [૪૨] • સૌથી મોંઘા ઝીપ કોડ [૪૩] રમતગમત • બેઝબોલનો બિઝનેસ [૪૪] • સૌથી
મૂલ્યવાન એનએએસસીએઆર (NASCAR) ટીમ્સ [૪૫] • બાસ્કેટબોલનો બિઝનેસ [૪૬] • ફૂટબોલનો
બિઝનેસ [૪૭] • હોકીનો બિઝનેસ [૪૮] • સૌથી મૂલ્યવાન ફૂટબોલ ટીમ્સ [૪૯] • ટોપ પેઇડ
ટેનિસ સ્ટાર્સ [૫૦] ટેકનોલોજી • ધ ઇ-ગેન્ગ [૫૧] • ધ વેબ સેલિબ્રિટી 25 [૫૨] • સૌથી
વધુ ઝડપથી વિકસતી 25 ટેકનોલોજી કંપનીઓ [૫૩] • ટેકનોલોજીના ટોચના ડીલમેકર્સ [૫૪]
શિક્ષણ • અમેરિકાની શ્રેષ્ઠ કોલેજો [૫૫] • શ્રેષ્ઠ બિઝનેસ સ્કૂલ્સ [૫૬] • અમેરિકાના
શ્રેષ્ઠ કોલેજ બાય [૫૭] ખોરાક અને પીણા • વિશ્વનું સૌથી મોંઘુ ફાસ્ટ ફૂડ [૫૮] •
અજમાવવા જેવા 10 શ્રેષ્ઠ અનફિલ્ટર્ડ વાઇન્સ [૫૯] • ટેન બોર્ડેક્સ એન્ડ કેલિફોર્નિયા
રેડ્સ હેડ-ટુ-હેડ [૬૦] • ઇન્ડિયાઝ ફાઇન વાઇન હોટસ્પોટ્સ [૬૧] • વિશ્વની સૌથી વધુ
પ્રલોભિત શેમ્પેઇન [૬૨] • સૌથી વધુ કમાતા સેલિબ્રિટી શેફ [૬૩] સ્વાસ્થ્ય • તમારી
ઊર્જાને વેગ આપવાના 11 માર્ગ [૬૪] • અમેરિકાના સૌથી ચુસ્ત શહેરો [૬૫] • વિશ્વના
ડાયેટ સિક્રેટ [૬૬] • યાદ રાખવા જેવા 10 ભોજન [૬૭] • પૃથ્વી પરનો સૌથી આરોગ્યપ્રદ
ખોરાક [૬૮] • અમેરિકાના સૌથી પ્રદૂષિત શહેરો [૬૯] રિયલ એસ્ટેટ • અમેરિકાના સૌથી
કરકસરિયા શહેરો [૭૦] • રહેવા માટેના વિશ્વના સૌથી મોંઘા શહેરો [૭૧] • અમેરિકામાં
ફરવા માટે શ્રેષ્ઠ 25 સ્થળો [૭૨] • અમેરિકાના સૌથી ગીચ શહેરો [૭૩] • અમેરિકાના
ફાસ્ટેડ-ફોલિંગ સિટીઝ [૭૪] • યુ.એસ સિટીઝ વેર ઇટ્ઝ હાર્ડેસ્ટ ટુ ગેટ બાય [૭૫] •
અમેરિકાના ટોપ સેલિંગ નેબરહૂડ [૭૬] • વિશ્વમાં રહેવા માટે 20 શ્રેષ્ઠ સ્થળો [૭૭] •
અમેરિકાના સારી રીતે રહેવા માટેના ટોચના 25 શહેરો [૭૮] • અમેરિકાનો સૌથી મોંઘા ઝીપ
કોડ [૭૯] સ્ટાઇલ • વિશ્વના સૌથી સ્ટાઇલિસ્ટ શહેરો [૮૦] • સૌથી વધુ શક્તિશાળી લક્ઝરી
બ્રાન્ડ્સ [૮૧] • ખરીદી માટે આકર્ષતી શ્રેષ્ઠ પદ્ધતિઓ [૮૨] • વિન્ટર ગીયર વર્થ ધ બક
[૮૩] • વોટ યોર ડોગ સેઇઝ એબાયટ યુ [૮૪] • માની ન શકાય તેવી વિચિત્ર સ્પા ટ્રીટમેન્ટ
[૮૫] • સૌથી શક્તિશાળી અમેરિકન ફેશન મેગેઝિન એડિટર્સ [૮૬] પ્રવાસ • ડિલક્સ ડિઝાઇનર
હોટેલ્સ [૮૭] • વોલેટ ફ્રેન્ડલી લાસ્ટ મિનિટ ગેટવેઝ [૮૮] • વિશ્વના સૌથી વધુ
મુલાકાત લેવામાં આવતા દેશોમાં મુસાફરીની રીતભાત [૮૯] • મધ્યપૂર્વનો ગુપ્ત ખજાનો
[૯૦] • વિશ્વ 10 શ્રેષ્ઠ એરપોર્ટસ [૯૧] વાહનો • વિશ્વ 10 શ્રેષ્ઠ એરપોર્ટસ [૯૨] •
વિશ્વની સૌથી મોંઘી પરિવહન વ્યવસ્થા [૯૩] • 2009ની સૌથી ઊંચી ગુણવત્તાની કારો [૯૪]
• વિશ્વને બદલી નાંખનારી 10 કાર [૯૫] • અમેરિકાની સૌથી વધુ અતિશય ભાવની કારો [૯૬] •
100,000 ડોલરથી નીચા ભાવની 2009ના વર્ષની સૌથી ઝડપી કારો [૯૭] • 2009ના શ્રેષ્ઠ
કન્વર્ટિબલ [૯૮] • સબર્બન ડ્રાઇવર્સ માટેની શ્રેષ્ઠ કારો [૯૯] • અમેરિકાના સૌથી વધુ
લોકપ્રિય કાર કલર [૧૦૦] • 2009ના સૌથી વધુ પોસાણક્ષમ વાહનો [૧૦૧]



https://gu.wikipedia.org/wiki/%E0%AA%AA%E0%AA%B0%E0%AA%B6%E0%AB%81%E0%AA%B0%E0%AA%BE%E0%AA%AE

ભૃગુશ્રેષ્ઠ ભગવાન પરશુરામ (સંસ્કૃત: परशुराम)એ જમદગ્નિ ઋષિ અને રેણુકાના પુત્ર
રુપે વૈશાખ સુદ ત્રીજ અક્ષય તૃતીયાના રોજ પ્રગટ થયા હતા. તેઓ વિષ્ણુના અવતાર છે અને
હૈહવકુળનો નાશ કરનાર છે. તેમણે પૃથ્વીને એકવીસ વાર નિ:ક્ષત્રિય કરી હતી.

પરશુરામનું જન્મસ્થળ મધ્યપ્રદેશમાં ઓમકારેશ્વર પાસે આવેલું માનવામા આવે છે. કહેવાય
છે કે પરશુરામ અમર છે.

હૈહવકુળના ક્ષત્રિયોમાં અર્જુન નામે રાજા હતો તેણે ગુરુ દત્તાત્રેયની સેવા કરી
તેમની પાસેથી હજાર બાહુઓ અને કોઈનાથી નાશ ન થઈ શકનાર તેવી આઠ સિદ્ધિઓ મેળવી. એક વખત
ઘોર જંગલમાં મૃગયા માટે નીકળેલા ત્યારે તે જમદગ્નિના આશ્રમ જઈ ચડયા. તેણે ઋષિની
કામધેનુ ગાયને હરી લેવા સૈનિકોને આજ્ઞા કરી, એટલે બરાડા પાડતી કામધેનુ તેના વાછરડા
સાથે બળજબરીથી માહિષ્મતી નગરી તરફ લઈ ચાલ્યો. એટલામાં પરશુરામ આશ્રમમાં આવ્યા ને
સહસ્ત્રાર્જુનની દુષ્ટતા સાંભળી તરત જ ભયંકર ફરશી, ભાલો, ઢાલ તથા ધનુષ્ય લઈ
સહસ્ત્રાર્જુનની પાછળ દોડયા. પરશુરામે તેમની કઠોર ધારવાળી ફરશીથી સહસ્ત્રાર્જુનની
ભુજાઓ કાપી નાખી અને કપાયેલા બાહુઓવાળા તેના મસ્તકને પણ ઉડાડી દીધું.



https://gu.wikipedia.org/wiki/%E0%AA%A8%E0%AA%BE%E0%AA%A4%E0%AA%BE%E0%AA%B2

નાતાલ [૩] અથવા તો નાતાલ દિન [4][5] ખ્રિસ્તી ધર્મના લોકોની વાર્ષિક રજા છે. આ
દિનની ઉજવણી ભગવાન ઈશુ ખ્રિસ્તના જન્મદિનના સ્મરણાર્થે કરવામાં આવે છે. આ દિવસની
ઉજવણી તારીખ 25મી ડિસેમ્બરના રોજ કરવામાં આવે છે, પરંતુ સાચા અર્થમાં આ દિવસને
ઈશુનો જન્મદિવસ માનવામાં આવતો નથી. કદાચ નાતાલના દિન તરીકે આ દિવસની પસંદગી એટલા
માટે કરવામાં આવી હશે કારણ કે ઈશુ ખ્રિસ્ત દ્વારા[૪] ઐતિહાસિક રોમન તહેવાર[૫] અથવા
તો સૂર્ય ઉત્તર ગોળાર્ધમાંથી શિયાળાના સમયે વિષુવવૃત્તથી દૂરમાં દૂર જતો હોય તે
દિવસથી ઉજવવાની શરૂઆત કરવામાં આવી તેના બરાબર 9 માસ બાદ આ તારીખ એટલે કે 25મી
ડિસેમ્બર આવે છે.[૬] નાતાલ એ નાતાલ અને રજાઓની મોસમનો કેન્દ્ર દિવસ છે. ખ્રિસ્તી
ધર્મમાં એમ માનવામાં આવે છે કે નાતાલની મોસમ 12 દિવસ સુધી ચાલે છે.[૭]

ખ્રિસ્તી ધર્મની રજા હોવા છતાં પણ નાતાલની ઉજવણી કેટલાક બિનખ્રિસ્તીઓ[૧][૮] દ્વારા
પણ ઉજવવામાં આવે છે અને આ તહેવારની ઉજવણીના કેટલાક રીતિરિવાજો ખ્રિસ્તી ધર્મ
પૂર્વેના અથવા તો બિનસાંપ્રદાયિક વિષયવસ્તુ ઉપર આધારિત મૂળના છે. નાતાલની આધુનિક
ઉજવણીમાં પ્રખ્યાત બનેલા રીતિરિવાજોમાં ભેટ-સોગાદોની આપ-લે, સંગીત, અભિવાદન
પત્રિકાઓની આપ-લે, દેવળોમાં થતી ઉજવણી, ખાસ પ્રકારનું ખાણું, વિવિધ સુશોભનોનું
પ્રદર્શન જેમ કે નાતાલનું ઝાડ, લાઇટ વડે રોશની, તોરણો બાંધવા, એક જાતનાં લીલાં
રંગનાં વૃક્ષની સજાવટ, ઈશુનાં જન્મનું દ્રશ્ય અને લાલ ટેટાં વાળું એક સદાપર્ણી
ઝાડવાંનું સુશોભન વગેરે બાબતોનો સમાવેશ થાય છે. વધુમાં ફાધર ક્રિસમસ (ઉત્તર
અમેરિકા, ઓસ્ટ્રેલિયા, અને આયર્લેન્ડ સહિત ઘણા બધા દેશોમાં સાન્તાક્લોઝને નામે
જાણીતા) ઘણા દેશોમાં એક દંતકથા જેવું કાલ્પનિક પાત્ર છે જે આ દિવસે બાળકો માટે ભેટો
લઇને આવે છે.[૯]

ભેટ-સોગાદોની આપ-લે ઉપરાંત અન્ય પાસાંઓના કારણે નાતાલના તહેવારમાં ખ્રિસ્તી અને
બિનખ્રિસ્તી બંને ધર્મમાં આર્થિક ગતિવિધિનું પ્રમાણ ખૂબ જ તીવ્ર બની જાય છે. લોકો
માટે આ એક નોંધપાત્ર ઘટના અને વેપારીઓ માટે વેચાણનો મુખ્ય સમયગાળો બની જાય છે.
નાતાલની આર્થિક અસરો એક એવું પાસું છે કે જે છેલ્લી કેટલીક સદીઓથી વિશ્વના ઘણા
પ્રદેશોમાં સ્થિરતાપૂર્વક વધી રહ્યું છે.

નાતાલ એટલે કે અંગ્રેજી ભાષામાં ક્રિસમસ નામનો શબ્દ "ક્રાઇસ્ટ્સ માસ" નામના શબ્દ
ઉપરથી ઉતરી આવ્યો છે. આ શબ્દ મધ્યકાલિન અંગ્રેજી ભાષાના શબ્દ ક્રિસ્ટેમાસે અને
પૌરાણિક અંગ્રેજી ભાષાના શબ્દ ક્રાઇસ્ટેસ માએસે ઉપરથી ઉતરી આવ્યો છે. આ શબ્દસમૂહનો
પ્રથમ વખત પ્રયોગ 1038માં કરવામાં આવ્યો હતો.[૧૦] "ક્રાઇસ્ટેસ" શબ્દ ગ્રીક ભાષાના
શબ્દ ક્રિસ્ટોસ ઉપરથી અસ્તિત્વમાં આવ્યો છે જ્યારે "માએસે" શબ્દ લેટિન ભાષાના મિસા
(પવિત્ર સમૂહ) નામના શબ્દ ઉપરથી ઉતરી આવ્યો છે. ગ્રીક ભાષામાં ઈશુ ખ્રિસ્તના નામ
ક્રાઇસ્ટના પ્રથમ અક્ષર તરીકે અંગ્રેજી મૂળાક્ષર X (ચિ)નો ઉપયોગ કરવામાં આવે છે.
તેવી જ રીતે રોમન ભાષામાં અંગ્રેજી મૂળાક્ષર X નો ઉપયોગ 16મી સદીના મધ્ય ભાગથી
ક્રાઇસ્ટ એટલે કે ઈશુ ખ્રિસ્તના નામનાં ટૂંકા સ્વરૂપ તરીકે ઉપયોગમાં લેવાની શરૂઆત
કરવામાં આવી હતી.[૧૧] તેના કારણે ઘણી વખત ક્રિસમસનાં ટૂંકા સ્વરૂપ માટે અંગ્રેજી
ભાષામાં Xmas શબ્દનો પ્રયોગ કરવામાં આવે છે.

વિશ્વના મોટાભાગના દેશોમાં નાતાલના તહેવારની ઉજવણી મુખ્ય તહેવાર અને જાહેર રજા
તરીકે કરવામાં આવે છે. એવા દેશોમાં પણ ક્રિસમસની ઉજવણી કરવામાં આવે છે કે જે
દેશોમાં ખ્રિસ્તીઓની બહુમતી નથી હોતી. ભૂતકાળમાં સંસ્થાકીય શાસનના સમયગાળા દરમિયાન
કેટલાક બિનખ્રિસ્તી દેશો જેવા કે હોંગકોંગમાં નાતાલની ઉજવણીની શરૂઆત કરવામાં આવી
હતી. જ્યારે અન્ય દેશોમાં લઘુમતિ ખ્રિસ્તીઓ અને વિદેશી સંસ્કૃતિના પ્રભાવ હેઠળ લોકો
આ તહેવારની ઉજવણી કરતા થયા છે. જે દેશોમાં નાતાલના તહેવારને જાહેર રજા નથી ગણવામાં
આવતી તેવા અપવાદરૂપ દેશોમાં ચીની લોકગણ રાજ્યો (હોંગકોંગ અને મકાઉ સિવાય), જાપાન,
સાઉદી અરેબિયા, અલ્જિરિયા, થાઇલેન્ડ, નેપાળ, ઇરાન, તુર્કી અને ઉત્તર કોરિયાનો
સમાવેશ થાય છે.

રશિયા, જ્યોર્જિયા, ઇજિપ્ત, યુક્રેન, મેસેડોનિયા, સર્બિયા અને જેરૂસ્લેમના ગ્રીક
ધર્માધ્યક્ષો જેવા પૂર્વીય રૂઢિચુસ્તોએ જૂનાં જુલિયાન કેલેન્ડરનો ઉપયોગ હજી સુધી
ચાલુ રાખ્યો છે. આ કેલેન્ડર પ્રમાણે તેઓ નાતાલની ઉજવણી તારીખ 25મી ડિસેમ્બરના રોજ
કરે છે. આધુનિક જ્યોર્જિયન કેલેન્ડરની 2100ની સાલ સુધી તે 7મી જાન્યુઆરીના રોજ
ઉજવાય છે. જેનો ઉપયોગ સત્તાધિશો અને ખ્રિસ્તી દેવળો દ્વારા પણ કરવામાં આવે છે.
પૂર્વ કે એશિયાઇ રૂઢિગત દેવળોનાં પોતાનાં અલાયદાં કેલેન્ડર છે. સામાન્યતઃ તે તમામ
જુલિયન કેલેન્ડરો સાથે મળતાં આવે છે. આર્મેનિયા સ્થિત અમેરિકન એપોસ્ટોલિક ચર્ચ
નાતાલની ઉજવણી ચર્ચનાં કેલેન્ડર પ્રમાણે 6ઠ્ઠી જાન્યુઆરી (હાલમાં જ્યોર્જિયન
કેલેન્ડરો પ્રમાણે 19મી જાન્યુઆરીના રોજ) મેજાઇને ઈશુનો સાક્ષાત્કાર કર્યો હતો તે
ઉત્સવનાં સંમિશ્રણ સાથે કરે છે.

ખ્રિસ્તી ધર્મમાં નાતાલની ઉજવણી ઈશુના જન્મદિન તરીકે કરવામાં આવે છે. ખ્રિસ્તીઓની
એવી માન્યતા છે કે મસિહા (યહૂદી લોકોનો ભાવિ તારણહાર ઈશુ)એ આ દિવસે નવા કરારની
ભવિષ્યવાણીમાં જણાવ્યા મુજબ કુંવારી મેરીની કૂખે જન્મ લીધો હતો. નાતાલની વાર્તા
બાઇબલને આધારિત છે. આ વાર્તા ગોસ્પેલ ઓફ મેથ્યૂઢાંચો:Sourcetextઢાંચો:Sourcetext
અને ગોસ્પેલ ઓફ લ્યૂકઢાંચો:Sourcetextઢાંચો:Sourcetextમાં આપવામાં આવેલી છે. આ
વાર્તા અનુસાર ઈશુ ખ્રિસ્તનો જન્મ મેરી અને તેનાં પતિ જોસેફના ઘરે બેથલહેમમાં થયો
હતો. પ્રચલિત પરંપરા અનુસાર ઈશુનો જન્મ પાલતુ પ્રાણીઓથી ભરેલા તબેલામાં થયો હતો.
જોકે બાઇબલની વાર્તામાં પ્રાણીઓ કે તબેલાનો કોઇ ચોક્કસ પ્રકારનો ઉલ્લેખ કરવામાં
આવ્યો નથી. પરંતુ બાઇબલમાં ગમાણનો ઉલ્લેખ કરવામાં આવ્યો છેLuke 2:7, કે જ્યાં તેઓ
રહેતા હતા "તેણીની (મેરીએ) તેને (ઈશુ)ને કપડાંઓમાં લપેટ્યો અને તેને ગમાણમાં મૂક્યો
કારણ કે તેમની પાસે રહેવા માટે ઓરડી નહોતી." પૌરાણિક ધાર્મિક ચિત્રોમાં ઈશુના
જન્મસ્થળ પાસે ગમાણ અને પ્રાણીઓ બતાવવામાં આવ્યા છે. ગમાણ ગુફામાં આવેલું છે.
(પરંપરાગત માન્યતા પ્રમાણે આ સ્થળ બેથલહેમમાં ચર્ચ ઓફ નેટિવિટીની નીચે આવેલું છે.)
બેથલહેમની આજુબાજુમાં આવેલાં ખેતરોમાં કામ કરી રહેલા ભરવાડોના જણાવ્યા અનુસાર આ
જન્મ પરોપકારી વ્યક્તિ દ્વારા આપવામાં આવ્યો હતો અને બાળકને સૌપ્રથમ તેમણે જોયું
હતું.[૧૨]

ઘણા ખ્રિસ્તીઓનું માનવું છે કે ઈશુનો જન્મ જૂના કરારમાં કરેલી તારણહારના જન્મની
ભવિષ્યવાણીને સાર્થક કરે છે.[૧૩] ગોસ્પેલ ઓફ મેથ્યૂમાં પણ એવું વર્ણન કરવામાં
આવ્યું છે કે કેટલાક સંતો અથવા તો ભવિષ્યવેતાઓ તાજાં જન્મેલાં બાળક (ઈશુ)ને સોનું,
લોબાન-ધૂપ અને સુગંધી દ્રવ્યોની ભેટ લઇને જોવા મળવા આવ્યા હતા. મુલાકાતીઓએ એમ
જણાવ્યું હતું કે એક રહસ્યમય તારો કે જેને સામાન્યતઃ બેથલહેમના તારા તરીકે ઓળખવામાં
આવે છે તેણે યહૂદીઓના રાજાના જન્મની જાહેરાત કરી હતી.[૧૪] આ મુલાકાતનું સ્મરણ
મેજાઇને ઈશુનો સાક્ષાત્કાર તરીકે 6ઠ્ઠી જાન્યુઆરીના રોજ મનાવવામાં આવે છે કેટલાક
દેવળોમાં આ દિવસ નાતાલની મોસમની પૂર્ણાહૂતિ તરીકે ઉજવવામાં આવે છે.

ખ્રિસ્તીઓ ઘણા પ્રકારે નાતાલની ઉજવણી કરે છે. આ દિવસે દેવળોમાં હાજરી આપીને પ્રભુની
ભક્તિનું વિશેષ મહત્વ હોય છે પરંતુ તે ઉપરાંત પણ સંખ્યાબંધ ભક્તિની રીતો અને
પ્રખ્યાત રીતિરિવાજો આવેલા છે. ક્રિસમસની ઉજવણી પહેલા પૂર્વીય રૂઢિગત દેવળો ઈશુના
જન્મની અપેક્ષા સાથે 40 દિવસનો ઇશુના જન્મના પર્વની ઉજવણી કરતાં હતા. જ્યારે
પશ્ચિમી ખ્રિસ્તીઓ 4 સપ્તાહ સુધી એડ્વેન્ટ એટલે કે નાતાલ પૂર્વેના કાળની ઉજવણી કરતા
હતા. નાતાલની ઉજવણીની અંતિમ તૈયારીઓ નાતાલના આગલા દિવસે એટલે કે તારીખ 24મી
ડિસેમ્બરે કરવામાં આવે છે.

નાતાલના સમયગાળા દરમિયાન લોકો તેમનાં ઘરોને સુશોભને છે અને ભેટ-સોગાદોની આપ-લે કરે
છે. કેટલાક ખ્રિસ્તી સમુદાયોનાં પંથોમાં બાળકો ઈશુ ખ્રિસ્તના જન્મ દ્રશ્યને નાટક
સ્વરૂપે ભજવે છે અથવા તો આ જ ઘટનાને લગતા નાતાલનાં પ્રાર્થના ગીતો ગાય છે. કેટલાક
ખ્રિસ્તીઓ ઈશુ જન્મનાં દ્રશ્યનાં નાનાં પૂતળાં બનાવીને પોતાને ઘરે મૂકે છે. આને
જન્મ દ્રશ્ય અથવા તો ખ્રિસ્ત જન્મની શિલ્પકૃતિ તરીકે ઓળખવામાં આવે છે, જેમાં ઈશુના
જન્મ સમયે હાજર રહેલાં ચાવીરૂપ પાત્રોને દર્શાવવામાં આવે છે. ઈશુ જન્મના દ્રશ્યની
જીવંત ભજવણી અને ટેબ્લોમાં તેનું પ્રદર્શન પણ ભજવવામાં આવે છે. જેમાં સજીવ માનવી
અને પ્રાણીઓનો ઉપયોગ કરીને આ દ્રશ્યને વધારે જીવંત બતાવવાનો પ્રયાસ કરવામાં આવે
છે.[૧૫]

આ દ્રશ્યનાં ચિત્રો દોરીને પણ રજૂ કરવાની પ્રથા ઘણા લાંબા સમયથી અસ્તિત્વમાં છે
જેને નેટિવિટી ઇન આર્ટ તરીકે ઓળખવામાં આવે છે. ઈશુ જન્મનાં દ્રશ્યમાં પરંપરાગત રીતે
તબેલો કે ગમાણ દર્શાવવામાં આવે છે જેની અંદર મેરી, જોસેફ, બાળ ઈશુ ખ્રિસ્ત,
દેવદૂતો, ભરવાડો અને ત્રણ ડહાપણ ભરેલા પુરુષો બાલ્થાઝાર, મેલ્શિયોર અને કાસ્પરને
દર્શાવવામાં આવે છે. આ ત્રણ વિશે એમ માનવામાં આવે છે કે તેમણે બેથલહેમના તારાનો
પીછો કર્યો હતો અને ઈશુના જન્મ બાદ તેઓ ત્યાં ઉપસ્થિત રહ્યા હતા.[૧૬]

ઘણાં કેથલિક રાષ્ટ્રોમાં નાતાલના દિવસ પૂર્વે લોકો ધાર્મિક સરઘસોનું કે પરેડનું
આયોજન કરે છે. અન્ય દેશોમાં બિનસાંપ્રદાયિક ધાર્મિક સરઘસો કે પરેડનું આયોજન કરવામાં
આવે છે જેમાં સાન્તાક્લોઝ અને નાતાલને લગતા અન્ય પાત્રોનો સમાવેશ કરવામાં આવે છે.
કૈટુંબિક મેળાવડો અને ભેટ-સોગાદોનું આદાન-પ્રદાન આ તહેવારની સૌથી વધુ પ્રચલિત
પરંપરા છે. મોટા ભાગના દેશોમાં નાતાલના દિવસોમાં ભેટ-સોગાદોની આપ-લે કરવામાં આવે
છે. તારીખ 6ઠ્ઠી ડિસેમ્બરના રોજ સંત નિકોલસ દિન અને તારીખ 6ઠ્ઠી જાન્યુઆરી મેજાઇને
ઈશુનો કરેલો સાક્ષાત્કારના દિવસે પણ ભેટ-સોગાદોની આપ-લે કરવામાં આવે છે.

ઘણા લોકો માટે ખ્રિસ્તી કુટુંબનું ખાસ ભોજન આ તહેવારનું એક અગત્યનું અંગ છે. આ
ભોજનમાં પિરસાતી વાનગીઓ દરેક દેશ પ્રમાણે ખૂબ જ અલગ અલગ હોય છે. સિસિલી જેવા કેટલાક
પ્રાંતોમાં નાતાલના આગલા દિવસે ખાસ પ્રકારના ભોજનમાં 12 અલગ-અલગ જાતની માછલી
પીરસવામાં આવે છે. ઇંગ્લેન્ડ અને તેની સંસ્કૃતિથી પ્રભાવિત થયેલા દેશોમાં ખાસ ભોજન
તરીકે ઉત્તર અમેરિકાથી લાવવામાં આવેલી ટર્કી મરઘી, બટાકા, શાકભાજી, કુલમો અને તેનો
રસો પીરસવામાં આવે છે ત્યારબાદ નાતાલની મીઠાઇ, માંસની પાઇ અને ફ્રૂટ કેક પીરસવામાં
આવે છે. પોલેન્ડ તેમજ પૂર્વીય યુરોપ અને સ્કેન્ડેનેવિયાના અન્ય ભાગોમાં નાતાલના
ખાણાં તરીકે સામાન્યતઃ માછલી પીરસવામાં આવે છે. આ ઉપરાંત ઘેટાંનાં માંસ જેવું
મોંઘું માંસ પણ પીરસવામાં આવે છે. જર્મની, ફ્રાન્સ અને ઓસ્ટ્રિયામાં હંસનું અને
ડુક્કરનું માંસ નાતાલનાં ખાસ ખાણાં તરીકે ઉપયોગમાં લેવાય છે. સમગ્ર વિશ્વમાં
નાતાલનાં ખાસ ભોજન તરીકે ગૌમાંસ, પ્રાણીની જાંઘ કે કુલાનું માંસ અને મરઘી પીરસવાનો
રિવાજ પ્રચલિત છે. ફિલિપાઇન્સમાં પ્રાણીની જાંઘ કે કુલાનું માંસ મુખ્ય ખાણું છે.

નાતાલના તહેવાર નિમિત્તે ખાસ પ્રકારની મીઠાઇઓ પીરસવામાં આવે છે માલ્ટા દેશના લોકો
પરંપરાગત રીતે ઇમ્બુલજ્યુટા તાલ- ક્વાસ્તાન ,[33] નામની મીઠાઇ પીરસે છે. આ ચોકલેટ
અને બદામ જેવાં એક ફળમાંથી બનાવવામાં આવેલું એક પીણું હોય છે જેને મધ્યરાત્રિની
વિધિ કે નાતાલની સમગ્ર મોસમ દરમિયાન પીરસવામાં આવે છે. સ્લોવાક લોકો નાતાલની
પરંપરાગત બ્રેડ પોટિકા બનાવે છે. બુચ દ નોએલ નામની વાનગી ફ્રાન્સના લોકો બનાવે છે.
ઇટાલીમાં પેનેટોન બનાવવામાં આવે છે તેમજ ઝીણવટભરી રીતે તૈયાર કરવામાં આવેલી ફળસુખડી
અને કેક બનાવે છે. નાતાલના દિન નિમિત્તે ચોકલેટ અને મીઠાઇઓ આરોગવી એ વિશ્વભરમાં
પ્રખ્યાત છે. નાતાલના દિવસે બનાવવામાં આવતી મીઠાઇઓમાં જર્મનીની સ્ટોલેન , માર્ઝિપાન
કેક અથવા કેન્ડી અને જમૈકાના રમ પ્રકારના દારૂમાંથી બનાવવામાં આવેલી ફ્રૂટ કેકનો
સમાવેશ થાય છે. પરંપરાગત રીતે ઉત્તરના દેશોમાં શિયાળાની મોસમમાં ખૂબ જ ઓછાં ફળો
મળતાં હોવાને કારણે નારંગીનો સમાવેશ નાતાલના ખાસ ભોજનમાં કરવામાં આવે છે.

નાતાલના દિવસે કરવામાં આવતા ખાસ સુશોભન પાછળ લાંબો ઇતિહાસ રહેલો છે. નાતાલના
પહેલાના સમયથી રોમન શાસનના લોકો સદાય લાલાં રહેનારાં વૃક્ષની ડાળીઓને ઘરે લઇ આવતા
હતા. જેમજેમ રીતિરિવાજો વિકસતા ગયા તેમતેમ ખ્રિસ્તી લોકોએ પણ આ પ્રથા અપનાવી 15મી
સદીમાં એવું નોંધવામાં આવ્યું હતું કે લંડનમાં એવો રિવાજ પ્રચલિત બન્યો હતો જેમાં
"તમામ ઘરો અને પરગણાંનાં દેવળોને નાતાલના દિવસે સદાપર્ણી ઓકનાં વૃક્ષ, વેલ, વિવિધ
પ્રકારના સ્તંભો અને આ મોસમ દરમિયાન જેટલી પણ લીલી વસ્તુઓથી તેને સજાવી શકાય તેનો
ઉપયોગ કરીને સજાવવામાં આવતાં હતા."[૧૭] વેલોનાં હ્રદય આકારનાં પાનોને ઈશુના પૃથ્વી
ઉપરના આગમનનાં પ્રતિક તરીકે માનવામાં આવે છે જ્યારે હોલી નામના કાંટાળા અને
સદાપ્રણી વૃક્ષને મૂર્તિપૂજકો તેમજ ડાકણોથી રક્ષણ આપનારું માનવામાં આવે છે તેનાં
કાંટાઓ અને લાલ બોરને ઈશુ ખ્રિસ્તને જ્યારે વધસ્તંભ ઉપર ચડાવ્યા અને તેમનું જે લોહી
વહ્યું તે વખતે પહેરાવવામાં આવેલા કાંટાળા તાજનાં પ્રતિક તરીકે માનવામાં આવે
છે.[૧૮]

જન્મના દ્રશ્યની ભજવણી 10મી સદીમાં રોમથી જાણીતી બની છે. આ પ્રથાને આસિસીના સંત
ફ્રાન્સિસ દ્વારા પ્રખ્યાત બનાવવામાં આવી હતી જેનો પ્રસાર ખૂબ જ ઝડપથી યુરોપમાં થઇ
ગયો હતો.[૧૯] ખ્રિસ્તી વિશ્વમાં સુશોભનની વિવિધ શણગારો પ્રચલિત બન્યાં હતા જે જે-તે
દેશની સંસ્કૃતિ અને તોમના સ્રોતો ઉપર આધારિત હતા. પ્રથમ વ્યાવસાયિક સુશોભનની શરૂઆત
વર્ષ 1860માં જર્મનીમાં કરવામાં આવી હતી. જેની પ્રેરણા બાળકો દ્વારા બનાવવામાં
આવેલા કાગળની સાંકળો ઉપરથી મેળવવામાં આવી હતી.[૨૦]

નાતાલનું વૃક્ષનું સુશોભન એ મૂર્તિપૂજક પરંપરાનું ખ્રિસ્તીકરણ છે. અને શિયાળાના
સમયમાં સૂર્ય જ્યારે વિષુવવૃત્તમાંથી દૂર જાય તે વખતે કરવામાં આવતી તમામ ધાર્મિક
વિધીમાં સદાપર્ણી ઝાડની ડાળીઓનો ઉપયોગ કરવામાં આવે છે જે મૂર્તિપૂજકો દ્વારા
કરવામાં આવતી ઝાડની પૂજામાંથી લેવામાં આવી છે.[૨૧] અંગ્રેજી ભાષામાં નાતાલનું વૃક્ષ
એટલે કે ક્રિસમસ ટ્રી શબ્દનો સૌપ્રથમ ઉપયોગ 183પાંચમા[૨૨]ં કરવામાં આવ્યો હતો. આ
શબ્દ જર્મન ભાષામાંથી આયાત કરવામાં આવ્યો હોવાનું માનવામાં આવે છે. નાતાલનાં
વૃક્ષની આધુનિક પરંપરા [૨૧]18મી સદીમાં જર્મનીમાં થઇ હોવાનું માનવામાં આવે છે. જોકે
ઘણા લોકોનો એવો દાવો છે કે આ પ્રથા માર્ટિન લ્યુથર દ્વારા 18મી સદીમાં શરૂ કરવામાં
આવી હતી.[૨૩][૨૪] જર્મનીમાંથી આ રિવાજ બ્રિટનમાં જ્યાર્જ ત્રીજાની પત્ની રાણી
શેરલોટ મારફતે રજૂ કરવામાં આવ્યો જે રાણી વિક્ટોરિયાના રાજમાં રાજકુમાર આલ્બર્ટ
દ્વારા સફળ કરવામાં આવ્યો. વર્ષ 1841ની સાલ સુધીમાં નાતાલના વૃક્ષનો રિવાજ સમગ્ર
બ્રિટનમાં બહોળા પ્રમાણમાં ફેલાઇ ગયો.[૨૫] વર્ષ 1870 સુધીમાં અમેરિકાના લોકોએ પણ
નાતાલનું વૃક્ષ સજાવીને મૂકવાની પરંપરાનો સ્વીકાર કર્યો.[૨૬] નાતાલનાં વૃક્ષને
લાઇટ્સ તેમજ ઘરેણાંઓથી સુશોભની શકાય છે.

19મી સદી સુધી મેક્સિકોમાં થતો પોઇન્સેટિયા નામના છોડને નાતાલ સાથે સાંકળવામાં આવતો
હતો. આ તહેવાર સાથે સંકળાયેલા અન્ય છોડોમાં કાંટાળા પાંદડાંવાળાં સદાપર્ણી ઝાડ,
મિઝલૂટો નામનું સદાય લીલું રહેતું વૃક્ષ, લાલ રંગના ફૂલો વાળો એક છોડ અને નાતાલના
થોરનો સમાવેશ થાય છે. નાતાલનાં વૃક્ષ ઉપરાંત ઘરની સજાવટ પણ ઉપરોક્ત છોડો દ્વારા
કરવામાં આવે છે. તેની સાથે હાર-તોરણો અને સદાય લીલાં રહેતાં પર્ણો વાળા વૃક્ષોનો પણ
સમાવેશ કરવામાં આવે છે.

ઓસ્ટ્રેલિયા, ઉત્તર અને દક્ષિણ અમેરિકા તથા યુરોપમાં ઘરની બહારના ભાગને લાઇટની
રોશની અથવા તો કેટલીક વખત લાઇટથી સજાવેલી બરફમાં ચાલનારી ગાડી, બરફનો માનવી વગેરે
જેવા નાતાલના પાત્રોથી સજાવવાની પરંપરા રહેલી છે. ઘણી વખત નગરપાલિકાઓ પણ સુશોભનને
પ્રાયોજિત કરે છે. નાતાલના વાંસ ઉપર ચડાવેલા વાવાટાઓ શેરીમાં રહેલી લાઇટ્સ ઉપર
ટીંગાડવામાં આવે છે. અને નાતાલનાં વૃક્ષો ચાર રસ્તા ઉપર મૂકવામાં આવે છે.[૨૭]

પશ્ચિમી દુનિયામાં નાતાલના પ્રસંગને અનુરૂપ કે બિનસાંપ્રાદાયિક ચિત્રો કે
ડિઝાઇનવાળા ભપકાદાર રંગના કાગળોનું જથ્થાબંધ માત્રામાં ઉત્પાદન કરવામાં આવે છે.
જેની પાછળનો આશય ભેટ-સોગાદોને તેમાં વીંટીને આપવાનો હોય છે. આ મોસમ દરમિયાન ઘણાં
ઘરોની બહાર નાતાલનાં ગામડાંઓ પણ પ્રદર્શનાર્થે મુકવામાં આવે છે. અન્ય પરંપરાગત
સુશોભનોમાં ઘંટ, મિણબત્તીઓ, કૂલ્ફીની લાકડીઓ, ઘૂંટણ સુધીનાં મોજાં, માળાઓ અને
દેવદૂતોનો સમાવેશ થાય છે.

ઘણા દેશોમાં ઈશુના જન્મદ્રશ્યની ભજવણી ખૂબ જ પ્રખ્યાત છે. લોકો તીવ્ર સ્પર્ધા કરીને
આ દ્રશ્ય આબેહૂબ ભજવવાનો પ્રયત્ન કરતા હોય છે. કેટલાંક કુટુંબોમાં ખાસ વસ્તુઓ
પ્રદર્શનમાં મૂકવામાં આવે છે જેને કુટુંબની મૂલ્યવાન વસ્તુ તરીકે ઓળખવામાં આવે છે.
પરંપરાગત રીતે 12મી રાત્રિએ એટલે કે તારીખ 5મી જાન્યુઆરીની સાંજે નાતાલના સુશોભનો
ઉતારી લેવામાં આવે છે. નાતાલના પરંપરાગત રંગોમાં પાઇન વૃક્ષ જેવો લીલો, સદાબહાર
લીલો, બર્ફીલો સફેદ, અને હ્રદય પ્રકારના લાલ રંગનો સમાવેશ થાય છે.

આપણી જાણમાં આવ્યા અનુસાર નાતાલને લગતું ચોક્કસ પ્રકારની સ્તુતિ 4થી સદીના રોમમાં
અસ્તિત્વમાં આવી હતી. મિલાનના વડાપાદરી એમ્બ્રોસ દ્વારા રચિત વેની રિડમ્પટર
જેન્ટિયમ જેવી લેટિન સ્તુતિઓમાં આરિએનિઝમની વિરુદ્ધમાં મૂર્તરૂપ અવતાર સંબંધી
બ્રહ્મવિદ્યા અંગેનો બોધ આપવામાં આવ્યો છે. સ્પેનિશ કવિ પ્રુડેન્ટિયસ (ડી. 413)
દ્વારા રચિત કોર્ડ નેટસ એક્સ પારેન્ટિસ (ઓફ ધ ફાધર્સ લવ બિગોટન ) આજે પણ કેટલાંક
દેવળોમાં ગવાય છે.[૨૮]

9મી અને 10મી સદી દરમિયાન ઉત્તર યુરોપીય મઠોમાં નાતાલનાં પ્રસંગો અથવા તો ગદ્યોની
રજૂઆત કરવામાં આવી હતી, જેને ક્લેરવોક્સના બર્નાર્ડ દ્વારા વિકસાવવામાં આવી હતી.
આને પ્રસંગોના અનુપ્રાસ તેમજ ગીતની કડીઓ સાથે રચવામાં આવી હતી. 12મી સદીમાં પેરિસના
સંત એડેમ ઓફ સેઇન્ટ વિક્ટરે જાણીતાં ગીતોનાં સંગીતનો ઉપયોગ કરવાનું શરૂ કર્યું જે
નાતાલનાં ગીતોનાં સ્વરૂપની ખૂબ જ નજીકનું હતું.

13મી સદી દરમિયાન ફ્રાન્સ, જર્મની અને ખાસ કરીને ઇટાલીમાં એસિસીના ફ્રાન્સિસના
પ્રભાવ હેઠળ દેશી ભાષામાં નાતાલનાં ગીતોની પ્રથા મજબૂત રીતે વિકાસ પામી.[52]
અંગ્રેજી ભાષામાં નાતાલના ગીતો સૌપ્રથમ વખત 1426માં લખવામાં આવ્યાં હતા. આ ગીત
જ્હોન આઉડલે દ્વારા લખવામાં આવ્યાં હતા. શ્રોપ્સાયર ચેપ્લિનનાં ખાનગી દેવળે 25
નાતાલનાં ગીતોની યાદી બનાવી હતી આ ગીતો ઘરે-ઘરે ફરીને ગાતાં વેસેઇલર્સ દ્વારા
ગાવામાં આવ્યાં હોવાનું મનાય છે.[53] જે ગીતોને આપણે નાતાલનાં ગીતો તરીકે ઓળખીએ છીએ
તે હકીકતમાં લણણીની મોસમ અને નાતાલ દરમિયાન ગવાતાં લોકગીતો છે. નાતાલનાં ગીતો
દેવળોમાં ગાવાની શરૂઆત મોડેથી કરવામાં આવી હતી. પરંપરાગત રીતે નાતાલનાં ગીતો
મધ્યકાલિન સ્વરમેળ ઉપર આધારિત હોય છે, જેના કારણે તેમનાં સંગીતનો અવાજ જરા વિભિન્ન
પ્રકારનો હોય છે. "પર્સોનેટ હોડાઇ [[]]", "ગુડ કિંગ ઓફ વેન્સિસ્લેસ", અને "ધ હોલી
એન્ડ ધ આઇવી" જેવાં નાતાલનાં ગીતો સીધા મધ્યયુગમાંથી લેવામાં આવ્યાં છે. આ ગીતો
નાતાલનાં એવાં સૌથી જૂનાં ગીતો છે કે જે આજની તારીખે પણ ગાવામાં આવે છે. હાલમાં
ગાવામાં આવી રહેલું એડેસ્ટે ફિડિલિસ (ઓ કમ ઓલ યે ફેઇથફુલ) જે સ્વરૂપે ગવાય છે તેની
રચના 18મી સદીમાં થઇ હોવાનું માનવામાં આવે છે. જોકે તેના શબ્દો 13મી સદીમાં રચાયા
હોવાનું માનવામાં આવે છે.

ઉત્તરીય યુરોપમાં ધાર્મિક સુધારા બાદ શરૂઆતમાં નાતાલનાં ગીતો ગાવાની લોકપ્રિયતામાં
ઘટાડો નોંધાયો હતો. જોકે માર્ટિન લ્યુથર જેવા કેટલાક સુધારાવાદીઓએ નાતાલનાં ગીતો
લખ્યાં હતા અને ધાર્મિક વિધિમાં તેનો ઉપયોગ કરવાની બાબતને ઉત્તેજન આપ્યું હતું.
19મી સદી દરમિયાન પ્રખ્યાત ગીતોમાં લોકોનો રસ પુનઃજીવિત થયો તે પહેલાં નાતાલનાં
ગીતો માત્ર ગ્રામ્ય વિસ્તારોમાં રહેતાં લોકોમાં વધારે પ્રખ્યાત હતા. 18મી સદીમાં
અંગ્રેજી સુધારાવાદી ચાર્લ્સ વેસ્લીએ ભક્તિમાં સંગીતનું મહત્વ જાણ્યું. ભક્તિગીતોને
સંગીતમાં ઢાળવા ઉપરાંત તેણે ત્રણ નાતાલનાં ગીતો લખેલાં છે. તેના દ્વારા લખવામાં
આવેલું ગ્રેટ અવેકનિંગ અમેરિકામાં ખૂબ જ પ્રભાવશાળી રહ્યું હતું. શ્રેષ્ઠત્તમ
જાણીતું ગીતના મૂળ શબ્દો "હાર્ક! હાઉ ઓલ ધ વેલ્કિન રિંગ્સ" હતા જે પૈકી પાછળથી
માત્ર "હાર્ક! ધ હેરાલ્ડ એન્જલ્સ સિંગ" શબ્દો પ્રચલિત બન્યા હતા.[૨૯] આ શબ્દોને
સંગીતબદ્ધ કરવા માટે ફેલિક્સ મેન્ડેલહ્સોને ધૂન તૈયાર કરી હતી. 1818માં ઓસ્ટ્રિયા
ખાતે આવેલા ઓબેર્નડ્રોફના સંત નિકોલસ દેવળ માટે મોર અને ગ્રુબરે "સાઇલેન્ટ નાઇટ"
નામનું નવું ભક્તિગીત તૈયાર કરીને ભક્તિસંગીતની નવી શૈલી રજૂ કરી હતી. વિલિયમ. બી.
સેન્ડીએ ક્રિસમસ કેરોલ્સ એન્સિયેન્ટ એન્ડ મોર્ડન નામનું પુસ્તક 1833માં લખ્યું.
નાતાલ ગીતો ઉપર લખવામાં આવેલું આ પ્રથમ પુસ્તક હતું. તેના ઉપરથી હાલમાં પણ પ્રચલિત
એવા ઘણાં ઉત્તમ અંગ્રેજી નાતાલનાં ગીતો લખાયાં છે. આ ગીતોએ વિક્ટોરિયન સમયગાળાના
મધ્ય ભાગ દરમિયાન આ તહેવારના પુનરુત્થાનમાં પણ ખાસ્સું એવું પ્રદાન કર્યું છે.[56]

18મી સદીના અંત ભાગમાં સંપૂર્ણપણે બિનસાંપ્રદાયિક નાતાલની મોસમનાં ગીતો ઉભરી
આવ્યાં. 1784માં બનેલું "ડેક ધ હોલ્સ" અને અમેરિકન ગીત "જિંગલ બેલ્સ"ના 1857માં
કોપીરાઇટ કરવામાં આવ્યા હતા. 19મી અને 20મી સદીમાં આફ્રિકન અને અમેરિકન ધાર્મિક
રિવાજો આધારિત તેમજ નાતાલને લગતાં ગીતો કે જે તેમની ધાર્મિક વિધિને અનુસરીને
લખવામાં આવ્યાં હોય તે ખૂબ જ પ્રચલિત બન્યાં. 20મી સદીમાં રજાની મોસમનાં ગીતોનું
નિર્માણ વ્યાવસાયિક રીતે પણ વધવા માંડ્યું, જેમાં જાઝ અને બ્લુસ પ્રકારનાં સંગીતનો
ઉપયોગ પણ શરૂ થયો. વધુમાં રેવેલ્સ જેવાં જૂથો જૂનાં લોકગીતો ગાતાં હતા તે પ્રકારનાં
ગીતોમાં લોકોનો રસ ફરી જાગૃત થયો. આ પ્રકારનાં કલાકારો મધ્યયુગની શરૂઆતના શાસ્ત્રીય
સંગીત સાથે સંકળાયેલા હતા.

નાતાલની અભિવાદન પત્રિકાઓમાં નાતાલનો શુભેચ્છા સંદેશ પાઠવવામાં આવ્યો હોય છે. આ
પ્રકારની પત્રિકાઓની આપ-લે નાતાલનાં એક સપ્તાહ અગાઉથી મિત્રો અને કુટુંબીજનોની
વચ્ચે થાય છે. આ પ્રથા વિશ્વનાં ઘણાં લોકોમાં પ્રચલિત બની છે, જેમાં પશ્ચિમી સમાજના
બિનખ્રિસ્તી લોકો અને એશિયાનો સમાવેશ થાય છે. પરંપરાગત અભિવાદન પત્રિકામાં લખ્યું
છે કે "તમારી નાતાલ આનંદપૂર્વક પસાર થાઓ અને નવાં વર્ષની શુભકામનાઓ" કે તેનાં જેવું
જ સમાન લખાણ પ્રથમ નાતાલની વ્યાવસાયિક ધોરણે બહાર પાડવામાં આવેલી નાતાલની અભિવાદન
પત્રિકામાં લખવામાં આવ્યું છે. આ અભિવાદન પત્રિકા લંડન ખાતે 1843માં સર હેનરી કોલ
દ્વારા બનાવવામાં આવી હતી. જોકે આ પ્રકારની પત્રિકાઓનાં અસંખ્ય પ્રકાર હોય છે. ઘણી
અભિવાદન પત્રિકાઓમાં ધાર્મિક લાગણીઓ વધુ પ્રમાણમાં હોય છે અથવા તો કવિતાઓ ટાંકેલી
હોય છે, તો વળી કોઇમાં પ્રાર્થના અથવા તો બાઇબલની રચનાનાં અમુક વાક્યો હોય છે.
જ્યારે અન્ય પત્રિકાઓમાં કે જેઓ પોતાની જાતને ધર્મથી દૂર રાખે છે તેવી પત્રિકાઓમાં
"મોસમની શુભકામનાઓ" માત્ર એટલું જ લખાણ લખેલું હોય છે.

નાતાલની અભિવાદન પત્રિકાઓની ખરીદી નોંધપાત્ર માત્રામાં કરવામાં આવે છે. આ પત્રિકાઓ
કલાકારીગરીવાળી, વ્યાવસાયિક રીતે તૈયાર કરવામાં આવેલી અને મોસમને અનુરૂપ બનાવવામાં
આવે છે. અભિવાદન પત્રિકાની રચના પ્રત્યક્ષ રીતે નાતાલનાં વર્ણન અંગેની હોઇ શકે છે.
જેમાં ઈશુના જન્મદ્રશ્યનું ચિત્રાંકન અથવા તો ખ્રિસ્તી ધર્મનાં પ્રતિકો જેવા કે
બેથલહેમનો તારો અથવા તો સફેદ કબૂતર કે જે પૃથ્વી ઉપર પવિત્ર આત્મા અને શાંતિ
બંનેનું પ્રતિક માનવામાં આવે છે વગેરેની રચના બનાવવામાં આવે છે. નાતાલને લગતી અન્ય
અભિવાદન પત્રિકાઓ વધુ બિનસાંપ્રદાયિક હોય છે જેમાં નાતાલના રીતિરિવાજોનું ચિત્રાંકન
કરવામાં આવે છે.આ ઉપરાંત સાન્તાક્લોઝ જેવાં કાલ્પિનક પાત્રો, નાતાલ સાથે પ્રત્યક્ષ
રીતે સંલગ્ન વસ્તુઓ જેમ કે મિણબત્તી, હોલી નામનું સદાપર્ણી ઝાડ, જાદૂઇ છડી વગેરે
જેવાં પ્રતિકો ધરાવતી પત્રિકાઓ પણ જોવા મળે છે. ઉપરાંત નાતાલની મોસમને લગતી
પ્રવૃત્તિઓ, બરફનાં ચિત્રો કે ઉત્તરીય પ્રદેશોની વન્યસૃષ્ટિને લગતી તસ્વીરોવાળી
અભિવાદન પત્રિકાઓ પણ જોવા મળે છે. ઘણી અભિવાદન પત્રિકાઓ હાસ્ય નિષ્પન્ન કરનારી પણ
હોય છે જેમાં ભૂતકાળનાં સંસ્મરણોનાં દ્રશ્યો યાદ આવે તેવાં ચિતરવાંમાં આવ્યાં હોય
છે. જેવા કે 19મી સદીની શેરીઓ ઉપર ખરીદારો જૂનાં જમાનાનો ઘાઘરો પરિધાન કરીને ફરતાં
હોય.

સંખ્યાબંધ દેશો દ્વારા નાતાલની યાદગીરી રૂપે ટપાલ ટિકિટ બહાર પાડતા હોય છે. ટપાલ
ખાતાના ગ્રાહકો ઘણી વખત નાતાલની અભિવાદન પત્રિકા મોકલવા માટે આ પ્રકારની ટિકિટોનો
ઉપયોગ કરતાં હોય છે તેમજ આ ટિકિટો ટપાલ ટિકિટનો સંગ્રહ કરનારા લોકોમાં પણ ખૂબ જ
પ્રખ્યાત બની છે. નાતાલના સિક્કાઓથી ભિન્ન આ ટપાલ ટિકિટોનો ઉપયોગ નિયમિત રીતે પણ
કરી શકાય છે અને તે પોસ્ટ ખાતા દ્વારા નિયત કરવામાં આવેલાં અમુક વર્ષો સુધી ચલણમાં
રહે છે. આ ટિકિટોનું વેચાણ ઓક્ટોબર માસની શરૂઆત અને ડિસેમ્બર માસની શરૂઆતમા કરવામાં
આવે છે અને તેને નોંધપાત્ર જથ્થામાં છાપવામાં આવે છે.

1898ની સાલમાં ઇમ્પિરિયલ પેની પોસ્ટેજ રેટની શરૂઆત કરવા માટે કેનેડિયન ટપાલ ટિકિટ
બહાર પાડવામાં આવી હતી. આ ટિકિટમાં દુનિયાનો નક્શો અને રીંછ દર્શાવવામાં આવ્યાં છે
તેમજ નીચે લખાણ લખવામાં આવ્યું છે "નાતાલ 1898". વર્ષ 1937માં ઓસ્ટ્રિયા દ્વારા
નાતાલનું અભિવાદન કરતી બે ટપાલ ટિકિટો બહાર પાડવામાં આવી હતી જેમાં ગુલાબ અને
રાશિચક્રની સંજ્ઞાઓ દર્શાવવામાં આવ્યાં હતા. 1939માં બ્રાઝિલ દ્વારા ચાર અર્ધ ટપાલ
ટિકિટ બહાર પાડવામાં આવી હતી જેમાં ત્રણ રાજા અને બેથલહેમનો તારો, દેવદૂત અને બાળક,
ક્રોસ અને બાળક તેમજ માતા અને બાળકને દર્શાવવામાં આવ્યાં હતા.

યુએસની ટપાલ સેવા અને રોયલ મેઇલ નિયમનકારી દર વર્ષે નાતાલને લગતી ટપાલ ટિકિટો બહાર
પાડે છે.

ઘણી સદીઓથી નાતાલને ભેટ-સોગાદોની આપ-લે કરવાનો તહેવાર માનવામાં આવે છે. આ ભેટોનું
આદાન-પ્રદાન ખાસ કરીને મિત્રો અને કુટુંબીજનો વચ્ચે કરવામાં આવે છે. ખ્રિસ્તી ધર્મ
અને પુરાણો સાથે સંકળાયેલા સંખ્યાબંધ પાત્રો નાતાલ સાથે સંકળાયેલા છે અને તેઓ આ
મોસમ દરમિયાન ભેટ-સોગાદો આપતા હોય છે તેવી માન્યતા છે. આ પાત્રોમાં ફાધર ક્રિસમસ કે
જેમને સાન્તાક્લોઝ તરીકે પણ ઓળખવામાં આવે છે, પેરે નોએલ અને વેઇનાન્સ્ટમેન; સંત
નિકોલસ અથવા તો સિન્ટરક્લાસ; ક્રાઇસ્ટકાઇન્ડ; ક્રિસ ક્રિન્ગલ; જોઉલુપુક્કી; બેબો
નાતાલે; સંત બસિલ અને ફાધર ફ્રોસ્ટનો સમાવેશ થાય છે.

આ તમામ પાત્રો પૈકી નાતાલની આધુનિક ઉજવણીમાં સૌથી વધારે પ્રખ્યાત બનેલું પાત્ર
સાન્તાક્લોઝ છે. એક એવું કાલ્પનિક પાત્ર કે જે નાતાલના દિવસે ભેટસોગાદો આપે છે. તે
લાલ રંગના કપડાં પહેરે છે અને તેનાં મૂળિયાં વિવધ પ્રકારનાં જોવા મળે છે.
સાન્તાક્લોઝ ડચ નામ સેઇન્ટરક્લાસ નું અપભ્રંશ થયેલું નામ છે જેનો સરળ મતલબ થાય છે
સંત નિકોલસ. નિકોલસ ચોથી સદી દરમિયાન તુર્કીના આધુનિક યુગમાં માયરાનો ધર્માધ્યક્ષ
હતો. સંતોની અન્ય પુણયશાળી પ્રવૃત્તિઓ ઉપરાંત તે બાળકોનું ખાસ ધ્યાન રાખતા, તેઓ
ઉદાર સ્વભાવના હતા અને ભેટ-સોગાદો આપતાં. ઘણા દેશોમાં તેમનો તહેવાર તારીખ 6ઠ્ઠી
ડિસેમ્બરે ઉજવવામાં આવે છે અને તે દિવસે ભેટ-સોગાદોની આપ-લે કરવામાં આવે છે.
પરંપરાગત રીતે સંત નિકોલસ ધર્માધ્યક્ષનો પોષાક પહેરીને તેમના મદદનીશો સાથે આવતા અને
બાળકોને ભેટ-સોગાદો આપતાં પૂર્વે તેઓ બાળકે છેલ્લાં એક વર્ષ દરમિયાન કેવું વર્તન
કર્યું તે અંગેની તપાસ કરીને પછી નક્કી કરતાં હતા કે બાળક ભેટ આપવાને લાયક છે કે
નહીં. 13મી સદી દરમિયાન સંત નિકોલસ નેધરલેન્ડમાં ખૂબ જ પ્રખ્યાત થઇ ગયા અને તેમના
નામ હેઠળ ભેટ આપવાની પ્રથા સમગ્ર મધ્ય અને દક્ષિણ યુરોપનાં પ્રદેશોમાં પ્રખ્યાત થઇ
ગઇ. 16મી અને 17મી સદી દરમિયાન યુરોપ આવેલા ધાર્મિક સુધારામાં ઘણા પ્રોટેસ્ટન્ટ્સે
ભેટ આપનારાં પાત્ર તરીકે બાળ ઈશુ અથવા તો ક્રાઇસ્ટકાઇન્ડલ ને પ્રસિદ્ધ કર્યા.
અંગ્રેજી ભાષામાં આ નામનું અપભ્રંશ થઇને ક્રિસ ક્રિન્ગલ થઇ ગયું, તેમજ ભેટ આપવાનો
સમયગાળો પણ 6ઠ્ઠી ડિસેમ્બરથી ક્રિસમસના આગલા દિવસ સુધીનો કરવામાં આવ્યો.[61]

જોકે સાન્તાક્લોઝનું આધુનિક અને પ્રખ્યાત પાત્રનિરૂપણ અમેરિકા ખાતે ન્યૂ યોર્કમાંથી
ઉતરી આવ્યું છે તેનાં તબદિલીકરણની પ્રક્રિયા પૂરી કરવામાં છ મહાનુભાવોએ ભાગ ભજવ્યો
હતો જેમાં વોશિંગ્ટન ઇરવિંગ અને જર્મન-અમેરિકી વ્યંગ ચિત્રકાર થોમસ નાસ્ટ (1840થી
1902)નો સમાવેશ થાય છે. અમેરિકી ક્રાન્તિકારક યુદ્ધ બાદ ન્યૂ યોર્ક શેહરનાં કેટલાંક
રહેવાસીઓએ શહેરનાં બિન-અંગ્રેજી ભૂતકાળનાં પ્રતિકોની માગણી કરી. ન્યૂ યોર્કની મૂળ
સ્થાપના ડચ વસાહતીનાં નાનકડાં શહેર ન્યૂ આમ્સ્ટરડેમ તરીકે કરવામાં આવી હતી અને ડચની
સિન્ટરક્લાસ પરંપરા ત્યાં સંત નિકોલસ તરીકે ફરી શરૂ કરવામાં આવી હતી.[62] ઇ. સ.
1809માં ન્યૂ યોર્ક હિસ્ટોરિકલ સોસાયટીએ ન્યૂ યોર્ક શહેરનાં ડચ નામ નિએયુવ
આમ્સ્ટરડેમના પ્રખ્યાત સંત સાન્ક્ટે ક્લાઉઝ નું નામ પ્રચલિત બનાવ્યું.[63]
અમેરિકામાં 1810માં સાન્તાક્લોઝની જ્યારે પ્રથમ વખત રજૂઆત કરવામાં આવી ત્યારે તેને
ધર્માધ્યક્ષના પહેરવેશે રજૂ કરવામાં આવ્યો હતો. જોકે નવા કલાકારોએ સાન્તાક્લોઝની
નવી વેશભૂષા આપતાં તેનો પોષાક વધુ બિનસાંપ્રદાયિક બની ગયો હતો.[64] નાસ્ટે 1863થી
શરૂ કરી દર વર્ષે સાન્તાક્લોઝનું નવું ચિત્ર દોરવાનું શરૂ કર્યું. 1880ના દાયકા
સુધીમાં, નાસ્ટ દ્વારા દોરવામાં આવેલા સાંતાનો પહેરવેશ રૂંવાટીવાળા કોટનો થઇ ગયો
જેને આપણે આજે ઓળખીએ છીએ. જેનું નિરૂપણ અંગ્રેજી સંસ્કૃતિના ફાધર ક્રિસમસ ઉપર
આધારિત હોવાનું માનવામાં આવે છે. 1920માં આ છબીને જાહેરખબરોના માધ્યમ દ્વારા વધુ
પ્રમાણિત અને પ્રચલિત કરવામાં આવી.[65]

શરીરે અલમસ્ત, દાઢીવાળા અને આનંદી સ્વભાવના ફાધર ક્રિસમસની તેમજ હંમેશા આનંદમાં
રહેવાની માનસિકતા ધરાવનારા હતા. જે તમામ ગુણો સાન્તાક્લોઝના પાત્રમાં આવરી લેવામાં
આવ્યાં છે. તેમનું પાત્ર 17મી સદીની શરૂઆતમાં ઇંગ્લેન્ડ ખાતે પ્રથમ વખત રજૂ કરવામાં
આવ્યું હતું પરંતુ તત્કાલિન સમયે તેમનું પાત્ર માત્ર રજાનો આનંદ માણવાના તેમના
સ્વભાવ અને તેમની દારૂ પીવાની લતના ગુણો ધરાવતું હતું નહીં કે ભેટ-સોગાદો
આપવાના.[66] વિક્ટોરિયન કાળના બ્રિટનમાં તેમની છબીનું પુનઃ નિર્માણ કરીને તેને
સાંતાની સુસંગત મુજબ બનાવવામાં આવી. ફ્રાન્સના પેરે નોએલનું પાત્ર પણ આ જ રીતે
વિકસાવવામાં આવ્યું હતું અને કાળક્રમે તે પણ સાંતા જેવું બની જવા પામ્યું હતું.
ઇટાલીમાં બેબો નાતાલે સાન્તાક્લોઝ જેવું જ પાત્ર છે જ્યારે લા બેફાના મેજાઇને ઈશુનો
સાક્ષાત્કાર થયો હતો તે સાંજે ભેટ-સોગાદો લઇને આવે છે. માનવામાં આવે છે કે લા
બેફાના બાળ ઈશુની ભેટ-સોગાદો લઇને આવે છે. ત્યારબાદ તે અલોપ થઇ જાય છે. જોકે હવે
તેણીની દરેક બાળક માટે ભેટ-સોગાદો લઇને આવે છે. ઘણા દેશોમાં સાન્તાક્લોઝ તેની સાથે
નેશ્ટ રૂપરેશ્ત અથવા તો બ્લેક પિટરને લઇને આવે છે. ઘણા દેશોમાં એવી પણ માન્યતા છે
કે એલ્વ રમકડાંઓ બનાવે છે. સાન્તાક્લોઝની પત્નીને શ્રીમતિ ક્લોઝ તરીકે ઓળખવામાં આવે
છે.

આધુનિક સાન્તાક્લોઝનાં પાત્રમાં અમેરિકી સંત નિકોલસના ગુણોનો ક્રમિક વિકાસ કરવામાં
આવ્યો હતો, જેના કારણે થોડો વિરોધ પણ પ્રદર્શીત કરવામાં આવ્યો હતો. એવો દાવો
કરવામાં આવ્યો છે કે અમેરિકાની સ્વતંત્રતાની લડાઇ પૂરી થઇ તેની અડધી સદી સુધી એટલે
કે 1835 સુધી સંત નિકોલસ સોસાયટીની સ્થાપના કરવામાં નહોતી આવી.[68] વધુમાં ન્યૂ
આમ્સ્ટરડેમના ચાર્લ્સ જોન્સ દ્વારા લિખિત "ચિલ્ડ્રન્સ બુક્સ, પિરિયોડિકલ્સ એન્ડ
જર્નલ્સ" નામના અભ્યાસલક્ષી પુસ્તકમાં સંત નિકોલસ અને સિન્ટરક્લાસનો કોઇ જ ઉલ્લેખ
નથી, તેમ જણાવવામાં આવ્યું છે.[70] આ વાત1978[૩૦]માં છપાયેલાં તે અભ્યાસ પુસ્તકમાં
વારેવારે કહેવાઇ હોવા છતાં પણ ઘણા વિદ્વાનો જોન્સનાં તારણ સાથે સહમત નથી. ન્યૂ
બ્રન્સવિક થિયોલોજિકલ સેમિનારીના હોવાર્ડ.જી.હેગમેને એ બાબત ભારપૂર્વક જણાવી છે કે
ન્યૂ યોર્કમાં સિન્ટરક્લાસની ઉજવણી હજી પણ જીવંત છે અને તે હડસન ખીણની સંસ્કૃતિની
શરૂઆતથી ચાલી આવે છે.[૩૧]

લેટિન અમેરિકાના વેનેઝુએલા અને કોલંબિયા જેવા દેશોમાં હજી પણ એ પ્રથા ચાલે છે કે
સાંતા રમકડાં બનાવીને બાળ ઈશુને અર્પણ કરે છે. તેમજ હકીકતે સાંતા દ્વારા આપવામાં
આવેલા બાળ ઇશુ બાળકોને વહેંચી દે છે. પરંપરાગત ધાર્મિક માન્યતા અને સાંતાની પાત્ર
નિરૂપણતા યુએસથી આવી છે.

ઇટાલીમાં ઓલ્ટો એડિગે/ સુટ્રિયોલ, ઓસ્ટ્રિયા, ચેક રિપબ્લિક, દક્ષિણ જર્મની, હંગેરી,
લિશ્ટેનસ્ટાઇન, સ્લોવાકિયા અને સ્વિટ્ઝરલેન્ડમાં ક્રાઇસ્ટકાઇન્ડ (ચેકમાં જેઝિસેક,
હંગેરીમાં જેઝુસ્કા, સ્લોવાકિયામાં જેઝિસ્કો તરીકે જાણીતા) ભેટ-સોગાદો લઇને આવે છે.
જર્મનીના સંત નિકોલાઉસને જર્મનીના સાન્તાક્લોઝના સ્વરૂપ વેઇનાશ્તમાન સાથે
સાંકળવામાં આવતાં નથી. સંત નિકોલાઉસ ધર્માધ્યક્ષનો પહેરવેશ પહેરીને આવતાં હોવા છતાં
પણ તેઓ તારીખ 6 ડિસેમ્બરના રોજ નાની ભેટ-સોગાદો જેવી કે કેન્ડી, ફળો અને સૂકોમેવો
લઇને આવે છે. તેમની સાથે નેશ્ત રૂપ્રેશ્ત પણ આવે છે. વિશ્વભરનાં ઘણાં મા-બાપો
પોતાનાં બાળકોને સાન્તાક્લોઝ અને ભેટ-સોગાદો આપનારાં પાત્રો વિશે સમજ આપતાં હોય છે
પરંતુ કેટલાંક તેમને નકારી દેતા હોય છે અને જણાવતા હોય છે કે આ એક ભ્રામક ખ્યાલ
છે.[૩૨]

ઘણી સદીઓથી ખ્રિસ્તી લેખકો માનતા આવ્યા છે કે નાતાલનો દિવસ એટલે એ જ દિવસ કે જે
દિવસે ભગવાન ઈશુનો જન્મ થયો હતો.[૩૩] જ્યુડિયો ખ્રિસ્તી પરંપરા અનુસાર સૃષ્ટિનાં
સર્જનની તારીખ 25મી માર્ચ માનવામાં આવે છે.[૩૪] પૂરાતન ખ્રિસ્તી લેખક સેક્સટ્સ
જ્યુલિયસ આફ્રિકાનુસે (220 એ.ડી.) એવો વિચાર કર્યો હતો કે આ તારીખ વાજબી છે અને
એવું સૂચન કર્યું હતું કે આ દિવસે ભગવાન ઈશુએ માનવદેહ ધારણ કર્યો હતો.[79] જુલિયસના
જણાવ્યા અનુસાર ઇશ્વરનાં શબ્દોએ માનવસ્વરૂપ ધારણ કર્યું અને તેમનું ગર્ભાધાન થયું
તેનો મતલબ એ થયો કે આ ઘટના થકી કુંવારી મેરીએ ગર્ભ ધારણ કર્યો અને બરાબર નવ માસ બાદ
તારીખ 25મી ડિસેમ્બરના રોજ ભગવાન ઈશુનો જન્મ થયો.[૩૪] જોકે 18મી સદીની શરૂઆતથી ઘણા
બધા વિદ્વાનોએ વૈકલ્પિક સ્પષ્ટતાઓ આપવાની શરૂઆત કરી. આઇઝેક ન્યૂટને એવી દલીલ કરી
હતી કે ઉત્તરીય ગોળાર્ધ[૬]માં નાતાલની તીથિ સૂર્ય વિષુવવૃત્તથી દૂર જાય તે દિવસોમાં
પસંદ કરવામાં આવી છે. જૂના યુગમાં આ ઘટના 25મી ડિસેમ્બરની આસપાસ બનતી હતી.[૩૫] ઇ.
સ. 1743માં જર્મનીના પ્રોટેસ્ટન્ટ પોલ અર્ન્સ્ટ જાબ્લોન્સ્કીએ એવી દલીલ કરી હતી કે
નાતાલની તારીખ 25મી ડિસેમ્બર રોમન સૌર રજા ડિએસ નાતાલિસ સોલિસ ઇનવિક્ટી સાથે સંલગ્ન
છે, જેના કારણે સાચાં દેવળોમાં મૂર્તિપૂજાનું પ્રમાણ ઘટી જવાં પામ્યું હતું.[83]
1889માં લ્યુઇસ ડ્યુશેને એવું સૂચન કર્યું હતું કે નાતાલની તારીખની ગણતરી તારીખ
25મી માર્ચના રોજ ઈશુનાં આગમનની જાહેરાત બાદ બરાબર નવ માસ બાદની કરવામાં આવી છે
પરંપરાગત રીતે આ દિવસે ઇશુનું માનવરૂપે ગર્ભાધાન થયું હોવાનું માનવામાં આવે છે.[84]
જોકે આજના જમાનામાં મુખ્યપ્રવાહમાં તારીખ 25મી ડિસેમ્બર ઈશુનો જન્મદિવસ હોય કે ન
હોય તેનું ખાસ મહત્વ નથી. તેના બદલે ખ્રિસ્તી ધર્મ સમુદાયો[86] જણાવે છે કે માનવ
સમુદાય દ્વારા આચરવામાં આવેલાં પાપને સરભર કરી આપવા માટે ઇશ્વરે પૃથ્વી ઉપર
માનવરૂપે જન્મ લીધો તે નાતાલની ઉજવણીનું પ્રાથમિક કારણ છે.[૩૬][૩૭] નાતાલની સૌપ્રથમ
ઉજવણી યુએસના ફ્લોરિડા ખાતે આવેલા ટેલાહાસી ખાતે કરવામાં આવી હતી.[૩૬][૩૭]

દિએસ નાતાલિસ સોલિસ ઇન્વિક્ટી નો અર્થ "અપરાજિત સૂર્યનો જન્મદિન" થાય છે. સોલ
ઇન્વિક્ટસ શબ્દોનો ઉપયોગ કેટલાક સૂર્યમંડળનાં દેવ-દેવીઓની ઉપાસના સંયુક્ત રીતે
કરવાની પરવાનગી આપે છે. જેમાં સિરિયાના સૂર્યદેવ એલાહ-ગેબેલ, ઓરિલિયન સામ્રાજ્યના
દેવતા સોલ અને પર્સિયન મૂળના સૈનિકોના દેવ મિથ્રાસનો સમાવેશ થાય છે.[૩૮] આ તહેવાર
ઉજવવાની શરૂઆત એલાગાબાલુસ સામ્રાજ્ય (218-222[95])થી કરવામાં આવી હતી. ઓરેલિયનનાં
શાસનકાળ દરમિયાન તે તેની લોકપ્રિયતાની પરાકાષ્ઠાએ પહોંચી હતી. ઓરેલિયને આ રજાને
સમગ્ર સામ્રાજ્યની જાહેર રજાનો દરજ્જો આપ્યો હતો.[૩૯] અગાઉ બ્રુમાલિયાના તહેવારમાં
આ દિવસ બાકચુસને સમર્પિત કરવામાં આવ્યો હતો. લેટિન ભાષામાં બ્રુમા શબ્દનો અર્થ
"ટૂંકામાં ટૂંકો દિવસ" થાય છે.[૪૦]

સૂર્ય જ્યારે વિષુવવૃત્તથી દૂર જાય ત્યારે આ તહેવારની ઉજવણી કરવામાં આવતી હતી કારણ
કે આ દિવસે સૂર્ય તેની દક્ષિણાયન પીછેહઠથી વિપરીત દિશામાં ગતિ કરીને પોતાની જાતને
અપરાજિત પુરવાર કરે છે. કેટલાક શરૂઆતના ખ્રિસ્તી લેખકોએ ઈશુના જન્મને સૂર્યના
પુનર્જન્મ સાથે સાંકળ્યો છે.[૧૦] "ઓહ, જે દિવસે સૂર્યનો જન્મ થયો તે દિવસે
પરમેશ્વરે કેવું સુંદર કાર્ય કર્યું હશે.... ઈશુનો જન્મ પણ તે જ દિવસે થયો હશે."
તેમ સાઇપ્રિયન નામના લેખક દ્વારા લખવામાં આવ્યું હતું.[૧૦] જ્હોન ક્રિસોસ્ટોમ નામના
લેખકે પણ આ અંગે એવી ટિપ્પણી કરી છે કે "તેઓ તેને 'અપરાજિતના જન્મદિન' તરીકે સંબોધે
છે. ખરેખર આપણા ઇશ્વર સિવાય બીજું અપરાજિત કોણ હોઇ શકે.....?"[૧૦]

ઘણી સંસ્કૃતિમાં શિયાળુ તહેવારો ખૂબ જ પ્રખ્યાત બન્યા છે. આ પાછળનાં મુખ્ય કારણોમાં
જોઇએ તો શિયાળાની મોસમ દરમિયાન ખેતીનું કામ ખૂબ જ ઓછાં પ્રમાણમાં હોય છે. તેમજ વસંત
ઋતુ સામે આવી રહી હોવાથી તે સારી રહેવાની અપેક્ષા હોય છે.[૪૧] આધુનિક નાતાલના
રીતરિવાજોમાં ભેટ-સોગાદો આપવાની અને મોજમજા કરવાની પરંપરા રોમન રિવાજ સેટુર્નાલિયા;
લીલોતરી, લાઇટ્સની રોશની અને દાનની પરંપરા રોમન નવાં વર્ષ; અને નાતાલ વખતે બાળવામાં
આવતું મોટું ઢીમચું તેમજ વિવધ પ્રકારનાં ખાન-પાનની પરંપરા જર્મનીના તહેવારોમાંથી
લેવામાં આવી છે.[૪૨] મૂર્તિપૂજક સ્કેન્ડેનેવિયામાં શિયાળુ તહેવાર યુલ ઉજવવામાં આવે
છે. આ તહેવારની ઉજવણી ડિસેમ્બરના અંતથી જાન્યુઆરીની શરૂઆત સુધી કરવામાં આવે છે.
ઉત્તરીય યુરોપમાં ખ્રિસ્તી ધર્મનો પ્રચાર છેલ્લે કરવામાં આવ્યો હોવાથી નાતાલ ઉપર
તેની મૂર્તિપૂજક પ્રથાનો વિશેષ પ્રભાવ રહેલો છે. સ્કેન્ડેનેવિયાના લોકો નાતાલને આજે
પણ જૂલ ના નામથી ઓળખે છે. અંગ્રેજી ભાષામાં યુલ શબ્દ એ નાતાલનો પર્યાય છે,[૪૩] જેનો
પ્રયોગ સૌપ્રથમ વખત 900ની સાલમાં કરવામાં આવ્યો હતો.

નવા કરારની નકલમાં ઈશુના જન્મની તારીખ આપવામાં આવી નથી.[૧૦][૪૪] ઇ.સ. 200ની સાલમાં
ક્લેમેન્ટ ઓફ એલેક્ઝાન્ડ્રિયાએ લખ્યું હતું કે પાશોન્સ મહિનાની 25મી તારીખે
ઇજિપ્તનાં એક જૂથે જન્મદ્રશ્ય ભજવ્યું હતું.[૧૦] જેને તારીખ 20મી મે ગણાવી
શકાય.[૪૫] રોમન આફ્રિકાનાં દેવળોમાં નાતાલને મોટો કે મહત્વનો તહેવાર ગણવામાં આવતો
હોવાના કોઇ જ ઉલ્લેખ ટેર્ટુલિયન (ડી. 220)માં નથી.[૧૦] જોકે વર્ષ 221માં પ્રકાશિત
કરવામાં આવેલા સંદર્ભગ્રંથ ક્રોનોગ્રાફાઇ માં સેક્સ્ટસ જુલિયસ આફ્રિકાનુસે એવું
સૂચન કર્યું હતું કે ઈશુની માતાને ગર્ભાધાન વસંત ઋતુના વિષુવકાળ દરમિયાન થયું
હોવાને કારણે એ વિચાર ખૂબ જ પ્રચલિત થયો છે કે તેમનો જન્મ તારીખ 25મી ડિસેમ્બરના
રોજ થયો હશે.[૪૬][૪૭] રોમન કેલેન્ડર અનુસાર વિષુવકાળનો દિવસ તારીખ 25મી માર્ચ
ગણવામાં આવે છે, તેથી ડિસેમ્બરમાં તેમનો જન્મ થયો હોવાનું માનવામાં આવે છે.[૪૮] દે
પાસ્કા કોમ્પ્યુટસ નામનું ઉજાણીનું કારીખીયું વર્ષ 243માં બનાવવામાં આવ્યું હતું
જેમાં જન્મદિવસની તારીખ 28મી માર્ચ દર્શાવવામાં આવી હતી.[૪૯] વર્ષ 24પાંચમાં
પ્રસિદ્ધ થયેલા ધર્મવિજ્ઞાની ગ્રંથ ઓરિજેન ઓફ એલેક્ઝાન્ડ્રિયામાં જણાવવામાં આવ્યું
હતું કે "ફારાઓહ અને હેરોડ જેવા પાપીઓ જ તેમના જન્મદિનની ઉજવણી કરે છે.[૫૦] ઇ.સ.
303માં ખ્રિસ્તી લેખક આર્નોબિયસે ભગવાનના જન્મદિનની ઉજવણી કરવાની આકરી ટીકા કરી હતી
અને તેણે સૂચન કર્યું હતું કે નાતાલ આ સમયે ઉજવણી કરવાનો તહેવાર નથી.[૧૦]

વર્ષ 336માં રોમના દેવળ ખાતે પ્રથમ વખત જન્મદ્રશ્યની ઉજવણીની શરૂઆત થઇ હોવાનું
માનવામાં આવે છે.[૫૧] વર્ષ 354માં લખવામાં આવેલા કાલ લેખમાં ઈશુના જન્મદિનની તારીખ
25મી ડિસેમ્બરના રોજ હોવાનો સંદર્ભ છે. આ પ્રકાશિત હસ્તપ્રતનું સંપાદન વર્ષ 354માં
રોમ ખાતે કરવામાં આવ્યું હતું.[૫૨] વર્ષ 350માં પોપ જુલિયસ 1એ તારીખ 25મી
ડિસેમ્બરને ઈશુનો જન્મદિન તરીકે ઉજવવાની અધિકૃત જાહેરાત કરી.[૫૧] પૂર્વના દેશોમાં
પુરાતન ખ્રિસ્તીઓ મેજાઇને ઈશુના કરેલા સાક્ષાત્કાર ના દિવસ (તારીખ 6ઠ્ઠી
જાન્યુઆરી)ના ભાગરૂપે તેમના જન્મદિવસની ઉજવણી કરતાં હતા. જોકે આ તહેવારમાં કે
ઉજવણીમાં ઈશુની ખ્રિસ્તી ધર્મની દિક્ષાવિધિ ઉપર વધારે ભાર પાતો હતો.[૫૩]

વર્ષ 378માં એડ્રિયાનોપલનાં યુદ્ધમાં આરિયાન તરફી શાસક વેલેન્સનાં મૃત્યુ બાદ
કેથલિક ધર્મસંઘના અનુયાયિત્વનું પુનરુત્થાન થયું જેના ભાગરૂપે પૂર્વના ખ્રિસ્તીઓમાં
નાતાલની ઉજવણીનો પ્રચાર કરવામાં આવ્યો. કોન્સ્ટેન્ટિનોપલમાં આ તહેવારની ઉજવણીની
શરૂઆત વર્ષ 379માં તેમજ એન્ટિઓકમાં આ તહેવારની ઉજવણી વર્ષ 380માં કરવામાં આવી હતી.
વર્ષ 381માં ગ્રેગોરીના નાઝિઆન્ઝુસે ધર્માધ્યક્ષના પદેથી રાજીનામું આપી દીધાં બાદ આ
તહેવારની ઉજવણી લુપ્ત થઇ ગઇ હતી. જોકે વર્ષ 400 દરમિયાન જ્હોન ક્રિસોસ્ટોને આ પ્રથા
ફરી પાછી શરૂ કરી.[૧૦]

મધ્ય યુગની શરૂઆતમાં નાતાલની ઉજવણી કરતાં ઈશુનો મેજાઇને કરેલા સાક્ષાત્કારના
દિવસનું મહત્વ ખૂબ જ વધારે હતું. પશ્ચિમી માન્યતા અનુસાર આ દિવસે સંતોની મુલાકાત
ઉપર વિશેષ ધ્યાન કેન્દ્રિત કરવામાં આવતું હતું. પરંતુ મધ્યયુગીન કેલેન્ડરમાં નાતાલ
આધારિત રજાઓનું વર્ચસ્વ વધારે પ્રમાણમાં હતું. નાતાલ પહેલાંના 40 દિવસ "સંત
માર્ટિનના 40 દિવસ" (કે જેની શરૂઆત તારીખ 11મી નવેમ્બરથી થાય છે અને તેને ટૂર્સના
સંત માર્ટિનના તહેવાર તરીકે ઉજવવામાં આવે છે.) હાલમાં તે એડવેન્ટના નામથી ઓળખાય
છે.[૫૪] ઇટાલીમાં સાટુરનાલિયાન પરંપરાઓને એડવેન્ટ સાથે સાંકળવામાં આવી છે.[૫૪] 12મી
સદીની આસપાસ આ પરંપરાઓ ફરી પાછી નાતાલના 12 દિવસો (તારીખ 25મી ડિસેમ્બરથી 5મી
જાન્યુઆરી)ની પરંપરામાં તબદિલ થઇ. જાહેર ઉપાસનાને લગતાં કેલેન્ડરમાં આ સમયગાળાને
નાતાલની મોસમ અથવા તો 12 પવિત્ર દિવસો તરીકે ઓળખવામાં આવે છે.[૫૪]

વર્ષ 800 બાદ નાતાલના દિવસે શેર્લેમેગ્નેને શાસક તરીકેનો તાજ પહેરાવવામાં આવ્યો
ત્યારબાદ નાતાલની ઉજવણીનું મહત્ત્વ ધીમેધીમે વધવા લાગ્યું. વર્ષ 85પાંચમાં શહીદ
રાજા એડમન્ડનો રાજ્યાભિષેક નાતાલના દિવસે કરવામાં આવ્યો હતો અને ઇંગ્લેન્ડનો રાજા
વિલિયમ પહેલાને વર્ષ 1066માં નાતાલના દિવસે તાજ પહેરાવવામાં આવ્યો હતો.

ઉચ્ચ મધ્યમ યુગ દરમિયાન નાતાલની રજાનું પ્રભુત્વ ખૂબ જ વધી જવા પામ્યું. આ બાબતને
વારંવાર ઇતિહાસકારોએ નોંધી હતી અને લખ્યું હતું કે વિવિધ પ્રકારના ધનાઢ્ય લોકો પણ
નાતાલની ઉજવણી કરતા હતા. વર્ષ 1377માં ઇંગ્લેન્ડના રાજા રિચાર્ડ 2જાએ નાતાલના
તહેવારનું આયોજન કર્યું હતું. જેમાં લોકો દ્વારા આઠ બળદો અને 300 જેટલાં ઘેટાંઓ
આરોગવામાં આવ્યા હતા.[૫૪] મધ્યકાલિન યુગમાં ઉજવાતી નાતાલમાં નાતાલનાં ડુક્કરનું
માંસ નિયમિતપણે પીરસવામાં આવતું હતું. કેરોલિન્જ પ્રજાતિનાં લોકો પણ ખૂબ જ પ્રખ્યાત
બન્યાં હતા. તેઓ મૂળ ગીત ગાનારાં નૃત્યકારો હતાં. આ જૂથમાં એક મુખ્ય ગાયક રહેતો અને
આજુબાજુમાં વર્તુળ બનાવીને અન્ય લોકો નાચતાં તેમજ સમૂહગાન ગાતાં. ઘણા લેખકોએ
કેરોલિન્જનાં નૃત્યોને અશ્લીલ ગણાવીને તેનો વિરોધ કર્યો હતો. તેમણે એવો નિર્દેશ
કર્યો હતો કે આવી અણઘડ પ્રથાને વશ ન થઇને સાટુર્નાલિયા અને યુલની ઉજવણી તેનાં
મૂળસ્વરૂપે ચાલુ રાખવી જોઇએ.[૫૪] "ગેરકાયદે કામો" જેવા કે દારૂ પીવો, લૈંગિક
સંબંધો, જુગાર વગેરે બાબતો પણ આ તહેવારનો એક અગત્યનો દ્રષ્ટિકોણ છે. ઇંગ્લેન્ડમાં
ભેટસોગાદોની આપ-લે નવાં વર્ષના દિવસે કરવામાં આવે છે અને તે દિવસે નાતાલ નિમિત્તે
બનાવવામાં આવેલો ખાસ દારૂ પીવામાં આવે છે.[૫૪]

મધ્યકાલિન યુગમાં ઉજવાતી નાતાલ એક જાહેર તહેવાર હતો. જેમાં વેલો, સદાપર્ણી વૃક્ષ
અને અન્ય સદાય લીલાં છમ રહેતાં વૃક્ષોનો સમાવેશ કરવામાં આવતો હતો.[૫૫] મધ્યકાલિન
યુગમાં નાતાલના દિવસે ભેટ-સોગાદોની આપ-લે કરવાનો વ્યવહાર કાયદેસરના સંબંધ ધરાવનારા
લોકો જેવાકે ભાડૂઆત અને મકાનમાલિક વચ્ચે થતો હતો.[૫૫] વાર્ષિક ધોરણે ખાન-પાન,
નાચ-ગાન, રમત-ગમત અને પત્તાં રમવાની ઉજાણીની પ્રથાનો ઇંગ્લેન્ડમાં ક્રમશઃ વધારો થયો
અને 17મી સદી સુધીમાં નાતાલની મોસમ દરમિયાન વૈભવી ખાન-પાન, ઝીણવટભરી રીતે તૈયાર
કરવામાં આવેલા સંગીત જલસાઓ અને જાહેર ઉજવણીઓ શરૂ કરવામાં આવી. વર્ષ 1607માં રાજા
જેમ્સ પહેલાએ એવું સૂચન કર્યું કે નાતાલની રાત્રિએ નાટકની ભજવણી કરવામાં આવવી જોઇએ
અને રાજ પરિવારોમાં રમત-ગમતની ઉજવણી શરૂ થઇ.[૫૬]

પ્રોટેસ્ટન્ટ સમુદાય દ્વારા કરવામાં આવેલા સુધારાઓને અનુસરતા પ્યુરિટન કે રૂઢિચુસ્ત
જેવાં જૂથોએ નાતાલની ઉજવણીનો સખત વિરોધ કર્યો હતો. આ તહેવારને તેમણે કેથલિક પંથનો
આવિષ્કાર ગણાવીને તેને "પોપની પરંપરાનો સુશોભન" અથવા તો "જંગલીઓનું હાસ્યાસ્પદ
સરઘસ" જેવાં બિરુદો આપ્યાં હતા.[૫૭] કેથલિક દેવળો દ્વારા ઉપરોક્ત બાબતનો પ્રતિભાવ આ
તહેવારની ઉજવણી વધુ ધાર્મિક રીતે કરીને જોરશોરથી કરવી જોઇએ તેવો પ્રચાર કરીને
આપવામાં આવતો હતો. ઇંગ્લેન્ડના રાજા ચાર્લ્સ પહેલાએ તેના ઉમરાવો અને સરદારોને સૂચના
આપી કે શિયાળાના મધ્યભાગમાં તેમની જમીનો ઉપર પાછા આવી જઇને તેમની જૂની પદ્ધતિ
મુજબની નાતાલની ઉદ્દામતા ચાલુ રાખવી.[૫૬] અંગ્રેજી આંતરવિગ્રહ દરમિયાન ચાર્લ્સ
પહેલા ઉપર સંસદીય વિજય થયા બાદ વર્ષ 1647માં પ્યુરિટન કે રૂઢિચુસ્ત લોકોએ નાતાલની
ઉજવણી ઉપર પ્રતિબંધ મૂકી દીધો હતો.[૫૭] આ ઘટનાનો જોરદાર વિરોધ કરવામાં આવ્યો હતો
જેના કારણે કેટલાંક શહેરોમાં નાતાલની તરફેણમાં લોકોએ તોફાનો કર્યા હતા. કેટલાંક
અઠવાડિયાંઓ સુધી કેન્ટરબરી ઉપર તોફાનીઓએ કબજો જમાવી દીધો હતો અને તે શહેરનાં
દરવાજાઓને સદાપર્ણી વૃક્ષોથી સુશોભનીને રાજાશાહી સૂત્રોચ્ચારો કર્યા હતા.[૫૭]
પુસ્તક ધ વિન્ડિકેશન ઓફ ક્રિસમસ (લંડન 1652)માં રૂઢિચુસ્ત લોકોની વિરોધમાં દલીલ
કરવામાં આવી છે અને નોંધવામાં આવ્યું છે કે નાતાલની જૂની અંગ્રેજી પ્રથા અનુસાર તે
દિવસે રાત્રિભોજન, અગ્નિ ઉપર સફરજનો શેકવાં, પત્તાં રમવાં, ગુલામો અને નોકરાણીઓ
સાથે નૃત્ય કરવું અને નાતાલનાં ગીતો ગવાતાં હતા.[૫૮] વર્ષ 1660માં રાજા ચાર્લ્સ
બીજો પુનઃ સત્તારૂઢ થતાં તેણે નાતાલની ઉજવણી ઉપરનો પ્રતિબંધ રદ કર્યો તેમ છતાં પણ
ઘણાં દીક્ષા પામેલા ખ્રિસ્તી પાદરીઓ આજે પણ નાતાલની ઉજવણીનો વિરોધ કરે છે.
સ્કોટલેન્ડ ખાતે આવેલાં સ્કોટલેન્ડનાં દેવળ પ્રેસ્બિટેરિયને પણ નાતાલની ઉજવણીને
હતોત્સાહ કરી છે. વર્ષ 1618માં જેમ્સ પાંચમાએ નાતાલની ઉજવણીની આજ્ઞા આપી જોકે
દેવળમાં લોકોની હાજરી ખૂબ જ પાંખી હતી.[૫૯]

વસાહતી અમેરિકામાં નવા ઇંગ્લેન્ડના રૂઢિચુસ્તોએ નાતાલની ઉજવણીનો ધરમૂળથી વિરોધ
કર્યો હતો. વર્ષ 1659થી 1681 સુધી બોસ્ટન ખાતે ઉજવણીને કાયદાનાં રક્ષણમાંથી બાકાત
રાખવામાં આવી હતી. વર્ષ 1681માં યાત્રાળુ પાદરીઓ દ્વારા લાદવામાં આવેલા પ્રતિબંધને
અંગ્રેજ ગવર્નર સર એડમન્ડ એન્ડ્રોસ દ્વારા ઉઠાવી લેવામાં આવ્યો હતો. જોકે વર્ષ 1800
સુધી તે નહોતો ઉઠાવવામાં આવ્યો છતાં પણ ત્યાં સુધીમાં બોસ્ટન ખાતે નાતાલની ઉજવણી
કરવી એક ફેશન જેવું બની ચૂક્યું હતું.[૬૦] આ જ સમયગાળા દરમિયાન વર્જિનિયા અને ન્યૂ
યોર્કના ખ્રિસ્તી કુટુંબો નાતાલની ઉજવણી મુક્તપણે કરતા હતા. પેન્સિલવેનિયાનાથી
જર્મની ખાતે સ્થિત થયેલા લોકો ખાસ કરીને મોરાવિયન લોકો કે જેઓ બેથલહેમમાં સ્થાયી
થયા છે, પેન્સિલવેનિયાના નાઝારેથ અને લિતિત્ઝ લોકો અને ઉત્તર કેરોલિનામાં સ્થિત
થયેલા વાશોવિયા લોકો નાતાલની ઉજવણી ઉત્સાહભેર કરે છે. બેથલહેમમાં રહેતા મોરાવિયન
લોકોએ સૌપ્રથમ વખત અમેરિકામાં નાતાલનાં વૃક્ષને તેમજ જન્મદ્રશ્યને રજૂ કર્યું
હતું.[૬૧] અમેરિકી ક્રાંતિ બાદ નાતાલને અંગ્રેજી રિવાજ તરીકે ગણવામાં આવતાં
યુનાઇટેડ સ્ટેટ્સમાં તેની ઉજવણી મંદ પડી ગઇ હતી.[૬૨] 1777માં ટ્રેન્ટનના યુદ્ધ
દરમિયાન જ્યોર્જ વોશિંગ્ટને નાતાલના દિવસે હેસિયનના ભાડૂતી સિપાઇઓ ઉપર હુમલો કર્યો.
(આ સમયગાળા દરમિયાન અમેરિકા કરતાં જર્મનીમાં નાતાલની ઉજવણી વધારે પ્રખ્યાત બની
હતી.)

1820 સુધીમાં બ્રિટન ખાતે સાંપ્રદાયિક તણાવ ઓછો થયો અને વિલિયમ વિન્સ્ટેન્લી જેવા
લેખકો સહિત અન્ય લોકોએ એવી ચિંતા કરવાની શરૂ કરી કે નાતાલની ઉજવણી મરી પરવારી રહી
છે. આ લેખકો એમ માનતા હતા કે ટ્યુડોર નાતાલની ઉજવણી દિલ ખોલીને કરવી જોઇએ અને આ
રજાને ફરી પ્રચલિત કરવા માટેના તમામ પ્રયાસો કરવા જોઇએ. 1843માં ચાર્લ્સ ડિકન્સે અ
ક્રિસમસ કેરોલ નામની એક નવલકથા લખી જેણે નાતાલની ઉજવણી અને મોજમજા કરવાની ધગશ ફરી
પાછી જીવંત કરવામાં મદદ કરી.[૬૩][૬૪] નવલકથાની લોકપ્રિયતા ખૂબ જ ઝડપથી વધી હોવાને
કારણે તેણે નાતાલનું કુટુંબીજનો, દયા અને ભલમનસાઇ અંગેનું મહત્વ સમજાવવામાં અગત્યનો
ભાગ ભજવ્યો.[૬૫] ઇતિહાસકાર રોનાલ્ડ હ્યુટને એવી દલીલ કરી હતી કે ડિકન્સ નાતાલને
ઉદારતા અને કુટુંબ કેન્દ્રી તહેવાર માને છે પરંતુ તેથી વિપરીત જ્ઞાતિ આધારિત અને
દેવળ કેન્દ્રિત અવલોકન કરતાં એવું લાગે છે કે 18મી સદીના અંત ભાગમાં અને 19મી સદીની
શરૂઆતના ભાગમાં નાતાલની ઉજવણી ક્ષીણ થઇ રહી છે.[૬૬] નાતાલની બિનસાંપ્રદાયિક
આવૃત્તિને ઉપર મૂકીને ડિકન્સે નાતાલની ઉજવણીના ઘણા દ્રષ્ટિકોણ આપ્યા છે કે જે આજની
તારીખે પણ પશ્ચિમી સંસ્કૃતિમાં મનાવવામાં આવે છે, જેમ કે કૌટુંબિક મેળાવડો, મોસમનું
ખાણું અને દારૂ, નૃત્ય, રમતો અને તહેવારોની ઉદારતા.[૬૭] 'મેરી ક્રિસમસ' નામની
વાર્તા પ્રસિદ્ધ થયા બાદ આ શબ્દોનો ઉપયોગ ખૂબ જ પ્રચલિત બન્યો હતો.[૬૮] સ્ક્રૂજ
નામનો શબ્દ કંજૂસનો પર્યાય બની ગયો, જ્યારે 'બાહ! હંબગ!' તહેવારોના જોશને રૂખસત
આપનારો બન્યો.[૬૯] 1843માં સર હેનરી કોલે વ્યાપારિક ધોરણે નાતાલની અભિવાદન પત્રિકા
પ્રથમ વખત ઉત્પાદિત કરી.[૭૦] વર્ષ 1847માં નાતાલના ફટાકડાનું સંશોધન લંડનના થોમસ
જે. સ્મિથ દ્વારા કરવામાં આવ્યું.[૭૧] નાતાલનાં ગીતો વિલિયમ .બી. સેન્ડિસનાં પુસ્તક
ક્રિસમસ કેરોલ્સ એન્સિયેન્ટ એન્ડ મોર્ડન (1833)થી ફરી સજીવન થયા. પ્રથમ વખત
પ્રકાશિત થયા હોય તેવા ગીતોમાં 'ધ ફર્સ્ટ નોએલ' , 'આઇ સો થ્રી શિપ્સ' , 'હાર્ક ધ
હેરાલ્ડ એન્જલ્સ સિંગ' , અને 'ગોડ રેસ્ટ યે મેરી, જેન્ટલમેન' વગેરે ડિકન્સની નવલકથા
અ ક્રિસમસ કેરોલ માં ખૂબ જ પ્રખ્યાત થયા હતા. અન્ય અંગ્રેજી નાતાલ ગીતો જેવાં કે
'વી વિશ યુ અ મેરી ક્રિસમસ' અને 'ઓહ કમ ઓલ યે ફેઇથફુલ' પણ પ્રખ્યાત થયાં હતા.
1880થી નાતાલનાં ગીતો દેવળોમાં નાતાલનાં આગલા દિવસે ગાવાનો રિવાજ શરૂ થયો. (નવ પાઠો
અને નાતાલનાં ગીતો) આ ગીતો શરૂઆતમાં ટ્રુરો કેથેડ્રેલ, કોર્નવોલ અને ઇંગ્લેન્ડમાં
ગવાતાં હવે તે વિશ્વભરનાં દેવળોમાં ગવાય છે.[૭૨]

બ્રિટનમાં નાતાલનાં વૃક્ષની શરૂઆત 1800ની સાલની શરૂઆતથી કરવામાં આવી. આ શરૂઆત
મેકલેનબર્ગ સ્ટર્લાઇઝના શેરલોટે હેનોવર સાથેનાં તેનાં અંગત જોડાણ થકી કરી હતી, રાણી
થકી રાજાને આપવાની શરૂઆત જ્યોર્જ ત્રીજા દ્વારા કરવામાં આવી હતી પરંતુ આ પ્રથા
રાજાશાહી કુટુંબમાં ઝડપથી પ્રસરી નહોતી. રાણી વિક્ટોરિયા બાળપણથી જ આ પ્રથાથી
પરિચિત હતા. વર્ષ 1832માં યુવા રાજકુમારીએ મેળવેલાં નાતાલનાં વૃક્ષ અંગે થયેલા આનંદ
વિશે તેમણે લખ્યું હતું આ વૃક્ષને તેના ઉપર લાઇટોની રોશની, ઘરેણાં અને ભેટ-સોગાદો
લગાડીને સુશોભિત કરવામાં આવ્યું હતું.[૭૩] વર્ષ 1841માં જ્યારે તેમનાં જર્મન પિતરાઈ
ભાઈ રાજકુમાર આલ્બર્ટ સાથે તેમનાં લગ્ન થયા ત્યાં સુધીમાં આ પ્રથા બ્રિટનમાં ખૂબ જ
પ્રચલિત થઇ ચૂકી હતી.[૨૫] બ્રિટનનાં રાજવી કુટુંબનું તેમના વિન્ડસર કિલ્લામાં
કુટુંબનાં નાતાલનાં વૃક્ષ સાથેનું શક્તિશાળી ચિત્ર સૌપ્રથમ 1848માં ઇલસ્ટ્રેટેડ
લંડન ન્યૂઝ નામના અખબારમાં છપાયું હતું. ત્યારબાદ નાતાલના દિવસે યુનાઇટેડ સ્ટેટ્સ
ખાતે 1850માં તેની નકલ ગોડેસ લેડીસ બુક માં કરવામાં આવી હતી (ચિત્ર, ડાબે). ગોડેસે
તેની બેઠી નકલ કરી હતી પરંતુ તેણે દ્રશ્યને અમેરિકાની સંસ્કૃતિનો ઓપ આપવા માટે
રાણીનો તાજ અને રાજકુમાર આલ્બર્ટની મૂછો કાઢી નાંખ્યાં હતા.[૨૬] વર્ષ 1850માં ગોડેસ
દ્વારા બનાવવામાં આવેલું ચિત્ર પુનઃ પ્રકાશિત થયું તે ચિત્ર અમેરિકામાં સુશોભનેલાં
નાતાલનાં વૃક્ષનું સૌપ્રથમ સૌથી વધુ ફેલાવો ધરાવનારું ચિત્ર હતું. ઇતિહાસકાર કારાલ
એન માર્ટિને તેને "પ્રથમ પ્રભાવશાળી અમેરિકન નાતાલનું વૃક્ષ" ગણાવ્યું હતું.[૭૪]
લોકસાંસ્કૃતિક ઇતિહાસકાર આલ્ફ્રેડ શુમાકરે જણાવ્યું હતું કે "1850થી 1860ના
દાયકામાં અમેરિકા ખાતે નાતાલનાં વૃક્ષની પ્રખ્યાતિ વધારનારું ગોડેસ લેડીસ બુક સિવાય
અન્ય કોઇ જ અગત્યનું માધ્યમ નથી." વર્ષ 1860માં આ છબી ફરીથી છાપવામાં આવી અને 1870
સુધીમાં અમેરિકામાં નાતાલનું વૃક્ષ સજાવીને મૂકવું તે રિવાજ સામાન્ય બની ગયો.[૨૬]

1820 દરમિયાન વોશિંગ્ટન ઇરવિંગની કેટલીક ટૂંકી વાર્તાઓ મારફતે અમેરિકામાં ક્રિસમસની
ઉજવણીમાં લોકોનો રસ ફરી જાગૃત થયો. ઇરવિંગે ધ સ્કેચ બુક ઓફ જ્યોફ્રી ક્રેયોન અને
"ઓલ્ડ ક્રિસમસ" નામનાં પુસ્તકમાં આ વાર્તાઓ પ્રસિદ્ધ કરી હતી. જેમાં તેણે
વિન્ડિકેશન ઓફ ક્રિસમસ (1652)માં જૂની અંગ્રેજી નાતાલની પરંપરાઓનું આબેહૂબ વર્ણન
વાર્તા સ્વરૂપે કર્યું હતું.[૫૬] ઇરવિંગની વાર્તાઓમાં સદભાવના ભરેલાં તહેવારોનું
વર્ણન કરવામાં આવતું. તેનો દાવો હતો કે આ તમામ ઘટનાઓનુંઅવલોકન તેણે ઇંગ્લેન્ડમાં
કર્યું હતું. જોકે ઘણા લોકોનો એવો દાવો છે કે ઇરવિંગ દ્વારા કરવામાં આવેલું વર્ણન
તેનાં મગજની પેદાશ છે, પરંતુ તેના અમેરિકી વાચકો દ્વારા તેણે વર્ણવેલી પ્રથા બહોળા
પ્રમાણમાં અનુસરવામાં આવે છે. 1822માં ક્લિમેન્ટ ક્લાર્ક મૂરેએ અ વિઝિટ ફ્રોમ
સેઇન્ટ નિકોલસ નામની એક કવિતા લખી (જેને તેની પ્રથમ પંક્તિ ત્વાસ ધ નાઇટ બિફોર
ક્રિસમસ દ્વારા વધારે સારી રીતે ઓળખવામાં આવે છે).[૭૫] આ કવિતા દ્વારા ભેટ-સોગાદો
આપવાની પરંપરા ખૂબ જ પ્રચલિત બની અને નાતાલના સમયે કરવામાં આવતી ખરીદીનું આર્થિક
મહત્વ વધવા માંડ્યું.[૭૬] આના કારણે નાતાલની ભક્તિભાવના અને વ્યાપારીકરણ અંગે
સાંસ્કૃતિક સંઘર્ષો થવા માંડ્યા. કેટલાંક લોકોને લાગવા માંડ્યું કે નાતાલનું
વ્યાપારીકરણ કરીને તેને ભ્રષ્ટ કરવામાં આવી રહી છે. હેરિયેટ બિશેર સ્ટોવે 1850માં
પ્રસિદ્ધ થયેલાં તેનાં પુસ્તક "ધ ફર્સ્ટ ક્રિસમસ ઇન ન્યૂ ઇંગ્લેન્ડ"માં તેનાં
પાત્રનાં મુખે એવો ઉલ્લેખ કરાવતી ફરિયાદ મૂકી છે કે ખરીદીની પળોજણમાં નાતાલનો ખરો
મતલબ ખોવાઇ જાય છે.[૭૭] જોકે યુએસના કેટલાક પ્રાંતોમાં નાતાલની ઉજવણી હજી પણ
પ્રચલિત નથી બની. હેનરી વેડ્સવર્થ લોન્ગફેલોએ તપાસ કરીને શોધી કાઢ્યું છે કે "નાતાલ
અંગેનું સંક્રમણ અહીં ન્યૂ ઇંગ્લેન્ડમાં છે" 1856માં. "જૂની રૂઢિચુસ્ત પ્રથા સાચવી
રાખવામાં આવી છે કે નાતાલની ઉજવણી આનંદભરી રીતે અને દિલ ખોલીને ન કરવી; જોકે દર
વર્ષે ઉજવણીનું મહત્વ વધતું જાય છે."[૭૮] 1861 દરમિયાન ઇન રિડિંગ, પેન્સિલવેનિયા
નાંમના એક અખબારમાં એવી નોંધ લેવામાં આવી હતી કે "આપણા પ્રેસ્બિટેરિયન મિત્રો કે
જેઓ નાતાલની અવગણના કરતાં હતા તેમણે પણ તેમનાં દેવળોના દરવાજા ખોલીને ઈશુના
જન્મદિવસની ઉજવણી શરૂ કરી છે."[૭૮] રોકફોર્ડનાં પ્રથમ ઉપાસના મંડળ દેવળ ઇલિનોઇસ
'રૂઢિચુસ્ત હોવા છતાં પણ' નાતાલની ઉજવણીની તૈયારી કરી રહ્યું છે. - વર્ષ 1864માં એક
અખબારના સંવાદદાતા દ્વારા લખવામાં આવેલું લખાણ.[૭૮] 1860માં ન્યૂ ઇંગ્લેન્ડનાં
કેટલાંક રાજ્યો સહિતનાં 14 રાજ્યોએ નાતાલને કાયદેસરની રજા જાહેર કરી.[૭૯] 1870માં
યુનાઇટેડ સ્ટેટ્સ ખાતે નાતાલના દિવસને રાજકીય રજા જાહેર કરવામાં આવી જેના ઉપર
રાષ્ટ્રપ્રમુખ યુલિસિસ એસ.ગ્રાન્ટે હસ્તાક્ષર કરીને તેને કાયદેસર અમલમાં મૂકી
હતી.[૭૯] કાળક્રમે 1875માં લુઇસ પ્રાન્ગે અમેરિકનો માટે નાતાલની અભિવાદન પત્રિકાઓ
રજૂ કરી. તેને "અમેરિકાની નાતાલની અભિવાદન પત્રિકાઓના પિતા" તરીકે ઓળખવામાં આવે
છે.[૮૦]

પોતાના સમગ્ર ઇતિહાસ દરમિયાન નાતાલ વિવિધ સ્રોતો મારફતે હંમેશા વિવાદ અને ટીકા
બંનેનો વિષય બની રહી છે. નાતાલ અંગેનો પ્રથમ દસ્તાવેજિત વિવાદ ખ્રિસ્તીઓ દ્વારા શરૂ
કરવામાં આવ્યો હતો અને તે અંગ્રેજી પ્રજાનાં બે રાજ્યો વચ્ચે થયેલા ગજગ્રાહ દરમિયાન
શરૂ થયો હતો. આ સમયગાળા દરમિયાન ઇંગ્લેન્ડમાં પ્યૂરિટન સંસદનું રાજ હતું.[૮૧]
પ્યૂરિટન (જે લોકો અમેરિકા જઇને સ્થાયી થયા તેમના સહિત)એ નાતાલની પરંપરામાં રહેલા
મૂર્તિપૂજાના રિવાજોને દૂર કરવાની માગણી કરી હતી. આ સમયગાળા દરમિયાન અંગ્રેજી સંસદે
સમગ્ર દેશમાં નાતાલની ઉજવણી ઉપર પ્રતિબંધ મૂકી દેતાં તેને "બાઇબલનો આધાર લઇને
બનાવવામાં આવેલો પોપનો તહેવાર" ગણાવ્યો હતો. અને તેમ પણ જણાવ્યું હતું કે આ સમય
બગાડવાનો અને અનૈતિક વર્તણૂકનો તહેવાર છે.[૮૨]

વિવાદ અને ટીકાનો વંટોળ આજની તારીખે પણ ચાલી રહ્યો છે, જેમાં કેટલાક ખ્રિસ્તી અને
બિનખ્રિસ્તીઓએ નાતાલનું છડેચોક અપમાન કર્યું છે, (કેટલાક લોકો તેને "નાતાલ અંગેના
યુદ્ધ" તરીકે ઓળખાવે છે.) જે હજી પણ ચાલુ છે.[૮૩][૮૪] યુનાઇટેડ સ્ટેટ્સમાં અભિવાદન
આપવા માટે મેરી ક્રિસમસ ને બદલે હેપ્પી હોલિડેઝ કહેવાનો ઝોક વધ્યો છે.[૮૫] અમેરિકન
સિવિલ લિબર્ટિઝ યુનિયન જેવાં કેટલાંક જૂથોએ શાળાઓ સહિતની જાહેર અસ્ક્યામતો ઉપરથી
નાતાલને લગતાં ચિત્રો અને અન્ય સામગ્રીઓ ન લગાડવા માટે અદાલતમાં દાવાઓ દાખલ કરવાની
શરૂઆત કરી.[૮૬] આ જૂથોએ એવી દલીલ કરી કે સરકાર દ્વારા પ્રાયોજિત નાતાલને લગતા
ચિત્રો કે પ્રથા અમેરિકન બંધારણમાં થયેલા પ્રથમ સુધારાનો ભંગ કરે છે. આ સુધારામાં
જણાવવામાં આવ્યું છે કે કોંગ્રેસ દ્વારા દેશમાં રાષ્ટ્રધર્મની પ્રસ્થાપના કરી શકાશે
નહીં.[૮૭] 1984માં યુએસની સર્વોચ્ચ અદાલતે લિન્ચ વિરુદ્ધ ડોનેલી કેસમાં ચૂકાદો
આપતાં જણાવ્યું હતું કે પાવટુકેટ રોહ્ડ આઇલેન્ડ શહેર દ્વારા લગાવવામાં આવેલાં
નાતાલને લગતાં પ્રદર્શનો (જન્મદ્રશ્યની ઉજવણી સહિત) પ્રથમ સુધારાનો ભંગ કરનારાં
નથી.[૮૮] નવેમ્બર 2009 દરમિયાન ફેડરલ અપિલ કોર્ટે ફિલાડેલ્ફિયા જિલ્લાની શાળાઓમાં
નાતાલનાં ગીતો ગાવા ઉપર પ્રતિબંધ મૂક્યો.[૮૯]

ખાનગી વર્તુળોમાં પણ જાહેરખબરો આપનારાં તેમજ રિટેલર્સ દ્વારા વેપાર માટે ઉપયોગમાં
લેવામાં આવતાં "નાતાલ" કે ધર્મને લગતાં અન્ય શબ્દો પણ કાપી નાખવામાં આવ્યા કે તેની
અવગણના કરવામાં આવી અને તેમને હતોત્સાહિત કરવામાં આવ્યા. જેના પ્રતિભાવમાં અમેરિકન
ફેમિલી અસોસિએશન અને અન્ય મંડળો દ્વારા વ્યક્તિગત રિટેલર્સનો બહિષ્કાર કરવામાં
આવ્યો.[૯૦] યુનાઇટેડ કિંગડમમાં પણ આ અંગે કેટલાક વિવાદો ઊભા થયા હતા, જે પૈકી સૌથી
વધુ જાણીતો બન્યો હોય તો તે છે વર્ષ 1998માં બર્મિંગહામ સિટી કાઉન્સિલ દ્વારા
નાતાલની મોસમને હંગામી ધોરણે વિન્ટરવલ તરીકે જાહેર કરવામાં આવી હતી તે કહી શકાય.
શરૂઆતમાં જ્યારે ડંડી શહેર દ્વારા વર્ષ 2009 દરમિયાન નાતાલનો કોઇ જ પ્રકારનો ઉલ્લેખ
કર્યા વિના આ તહેવારની જાહેરાત શિયાળાના રાત્રિની રોશનીના તહેવાર તરીકે કરવામાં આવી
હતી ત્યારે પણ મોટો વિવાદ થયો હતો.[૯૧]

વિશ્વનાં ઘણા દેશો માટે નાતાલ એ વર્ષનું સૈથી મોટું આર્થિક ઉદ્દીપક છે. તમામ રિટેલ
દુકાનોમાં આ મોસમ દરમિયાન ખરીદીનું પ્રમાણ નાટ્યાત્મક ઢબે વધી જાય છે અને લોકો
ભેટ-સોગાદો, સુશોભનોની ખરીદી કરતા હોવાને કારણે દુકાનદારો નવી વસ્તુઓ વેચાણ અર્થે
બજારમાં રજૂ કરે છે. અમેરિકામાં નાતાલને લગતી વસ્તુઓનાં વેચાણની શરૂઆત ઓક્ટોબર માસ
દરમિયાન કરવામાં આવતી હોવા છતાં પણ યુએસમાં નાતાલની ખરીદીની મોસમ સામાન્યતઃ
થેંક્સગિવિંગના બીજા દિવસે (ઘણી વખત તેને બ્લેક ફ્રાઇડે તરીકે પણ ઓળખવામાં આવે છે)
થાય છે.[૯૨] કેનેડામાં વેપારીઓ આ અંગેની જાહેરખબરોનો મારો હેલોવીન પહેલાં (તારીખ
31મી ઓક્ટોબર)ના રોજ કરે છે અને તારીખ 11મી નવેમ્બરના એટલે કે રિમેમ્બરન્સ ડે પછી
તેમના માર્કેટિંગમાં વધારો કરે છે. અમેરિકામાં એ બાબતની ગણતરી કરવામાં આવે છે કે
નાતાલ/રજાઓની મોસમની ખરીદી દરમિયાન વ્યક્તિગત રીતે લોકોએ માથાદીઠ કેટલાં નાણાંનો
ખર્ચ કર્યો.[૯૩] દેશના યુએસ સેન્સસ બ્યુરો દ્વારા પ્રાપ્ત માહિતી અનુસાર દેશભરના
ડિપાર્ટમેન્ટલ સ્ટોર્સમાં લોકો દ્વારા કરવામાં આવતો ખર્ચ નવેમ્બર 2004માં 20.8 અબજ
ડોલરનો હતો જે 54 ટકા વધીને ડિસેમ્બર 2004 દરમિયાન 31.9 અબજ ડોલરનો થવા પામ્યો હતો.
અન્ય ક્ષેત્રોમાં નાતાલ પૂર્વે કરવામાં આવતો ખર્ચ તેના કરતાં પણ વધી જાય છે.
નવેમ્બરથી ડિસેમ્બર દરમિયાન પુસ્તકોની દુકાનમાં વેચાણ 100 ટકા અને ઘરેણાંની
દુકાનમાં વેચાણનું પ્રમાણ 170 ટકા જેટલું વધી જાય છે. આ જ વર્ષના સમાન સમયગાળા
દરમિયાન નાતાલ પૂર્વેના બે મહિનાથી લઇને નાતાલ સુધી અમેરિકાના રિટેલ સ્ટોર્સમાં
રોજગારીનું પ્રમાણ 16 લાખથી વધીને 18 લાખનું થઇ જાય છે.[૯૪] કેટલાક ઉદ્યોગો માત્ર
નાતાલને જ આધારિત છે, જેમ કે નાતાલની અભિવાદન પત્રિકાઓ દર વર્ષે યુએસમાં 1.9 અબજ
જેટલી નાતાલની અભિવાદન પત્રિકાઓ મોકલવામાં આવે છે. જીવિત નાતાલનાં ઝાડ લગાડવા માટે
વર્ષ 2002માં યુએસ ખાતે 2.08 કરોડ વૃક્ષો કાપવામાં આવ્યાં હતા.[૯૫]

મોટા ભાગના પશ્ચિમી દેશોમાં નાતાલનો દિવસ વેપાર-ધંધાની રીતે વર્ષનો ખૂબ જ નિષ્ક્રિય
માનવામાં આવે છે. આ દિવસે લગભગ કોઇ જ કામ થતું નથી. આ દિવસે મોટા ભાગના રિટેલ,
વ્યાપારી અને સંસ્થાકીય વેપારો બંધ રહે છે. ઉદ્યોગજગત પણ (અન્ય દિવસની સરખામણીએ)
તેની પ્રવૃત્તિ બંધ રાખે છે. ઇંગ્લેન્ડ એન્ડ વેલ્સમાં ક્રિસમસ ડે (ટ્રેડિંગ) એક્ટ
2004 અનુસાર નાતાલના દિવસે મોટી દુકાનોને વેપાર કરવા ઉપર રોક લગાવવામાં આવી છે.
સ્કોટલેન્ડ પણ આ જ પ્રકારનો કાયદો લાવવા અંગે વિચારી રહ્યું છે. ફિલ્મ સ્ટુડિયો
તહેવારોની મોસમ દરમિયાન ઊંચા બજેટની ફિલ્મો રજૂ કરે છે, જેમાં નાતાલને લગતી ફિલ્મો,
કાલ્પનિક કથાઓ વાળી ફિલ્મો કે પછી ખૂબ જ ઉંચુ પ્રોડક્શન મૂલ્ય ધરાવતી ફિલ્મોનો
સમાવેશ થાય છે.

એક અર્થશાસ્ત્રીના વિશ્લેષણમાં એવી ગણતરી કરવામાં આવી છે કે લોકોની ખર્ચ કરવાની
ક્ષમતા વધી રહી હોવા છતાં પણ નાતાલના દિવસે ભેટ આપવાની પરંપરાને કારણે રૂઢિગત
સૂક્ષ્મલક્ષી અર્થતંત્રના સિદ્ધાંત અનુસાર નાતાલ એ ભારરૂપ ખોટ ગણાવી શકાય. આ
નુક્શાનની ગણતરી એ રીતે કરી શકાય કે ભેટ આપનારે જે ભેટ આપી તેની પાછળ તેણે કેટલો
ખર્ચ કર્યો અને ભેટ સ્વીકારનારે તેની પાછળ કેટલો ખર્ચ કર્યો આ બંનેની રકમ વચ્ચનો જે
તફાવત આવે તેની ગણતરી દ્વારા કરી શકાય છે. એક અંદાજ અનુસાર વર્ષ 2001માં ખાલી
યુએસમાં જ નાતાલના કારણે 4 અબજ ડોલરનું ભારરૂપ નુક્શાન થવાં પામ્યું છે.[૯૬][૯૭]
ગૂંચવણ ભરેલા ઘટકોને કારણે કેટલીક વખત આ વિશ્લેષણને હાલની સૂક્ષ્મલક્ષી અર્થતંત્રની
સ્થિતિને ધ્યાનમાં રાખીને તેના સંભવિત પ્રવાહની ચર્ચા કરવા માટે ગણતરીમાં લેવામાં
આવે છે. નાતાલને કારણે થતાં અન્ય ભારરૂપ નુક્શાનમાં પર્યાવરણને થતું નુક્શાન પણ
ગણાવી શકાય વળી કેટલીક ભેટો એવી પણ હોય છે કે જે સફેદ હાથી સમાન પુરવાર થાય છે.
તેને સાચવણી પૂર્વક રાખવી હોય તો તેની પાછળ ખર્ચ કરવો પડે છે અન્યથા તે કચરાનાં
ઢગલા ભેગી થઇ જાય છે.[૯૮]



https://gu.wikipedia.org/wiki/%E0%AA%A8%E0%AA%B5%E0%AA%B8%E0%AA%BE%E0%AA%B0%E0%AB%80_%E0%AA%9C%E0%AA%BF%E0%AA%B2%E0%AB%8D%E0%AA%B2%E0%AB%8B

નવસારી જિલ્લો ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલો
મહત્વનો જિલ્લો છે. નવસારી શહેર આ જિલ્લાનું મુખ્યમથક છે.

નવસારી જિલ્લાની ઉત્તરમાં સુરત જિલ્લો, પૂર્વમાં ડાંગ જિલ્લો અને દક્ષિણમાં વલસાડ
જિલ્લો આવેલા છે, જ્યારે પશ્ચિમમાં અરબી સમુદ્ર આવેલો છે. નવસારી પશ્ચિમ રેલ્વેનું
મહત્વનું સ્ટેશન છે. આજુબાજુ ઘણાં ગામડાં આવેલાં છે. નવસારી જિલ્લામાંથી પુર્ણા
નદી, અંબિકા નદી, કાવેરી નદી, ખરેરા નદી, કોસખાડી નદી વગેરે નદીઓ પસાર થાય છે.

૨૦૧૧ની વસતી ગણતરી પ્રમાણે નવસારી જિલ્લાની વસી ૧૩,૩૦,૭૧૧ વ્યક્તિઓની છે,[૧] જે
મોરિશિયસ દેશ[૨] અથવા અમેરિકાના મેઇને રાજ્યની વસતી જેટલી છે.[૩] વસતીની દ્રષ્ટિએ
નવસારીનો ક્રમ ભારતના ૬૪૦ જિલ્લાઓમાં ૩૬૬મો છે.[૧] જિલ્લાની વસતી ગીચતા ૬૦૨ વસતી
પ્રતિ ચો.કિ.મી. (૧,૫૬૦ /ચો મા) છે.[૧] વસતી વધારાનો દર ૨૦૦૧-૨૦૧૧ના દાયકા દરમિયાન
૮.૨૪% રહ્યો હતો.[૧] નવસારી જિલ્લાનો સાક્ષરતા દર ૮૪.૭૮% છે.[૧]

અહીંની પ્રજાની જાતિઓ મુખ્યત્વે ધોડિઆ, કુકણા, કોળી, હળપતિ, નાયકા, કણબી, આહિર
ભરવાડ, માહ્યાવંશી, માછી અને દેસાઇ છે. મુંબઈ પછી નવસારીમાં પારસી લોકો વધુ
સંખ્યામાં રહે છે. સાથે સાથે મુસ્લિમોની વસ્તી પણ નોંધપાત્ર છે.



https://gu.wikipedia.org/wiki/%E0%AA%A8%E0%AA%B5%E0%AA%B8%E0%AA%BE%E0%AA%B0%E0%AB%80

નવસારી ભારત દેશના પશ્ચિમ ભાગમાં આવેલા ગુજરાત રાજ્યના નવસારી જિલ્લાનું તેમ જ
નવસારી તાલુકાનું મુખ્યમથક છે. નવસારી પુર્ણા નદીના કિનારે વસેલું શહેર છે.
ગાયકવાડી રાજમાં મહત્વના નગર તરીકે નવસારીની ગણના થતી હતી.

નવસારી શહેર દિલ્હીથી મુંબઈ જતા રાષ્ટ્રીય ધોરી માર્ગ નં. ૮ પર આવેલું છે. વળી
નવસારી શહેર બારડોલી, સુરત, મહુવા, ગણદેવી, અબ્રામા, મરોલી જેવાં નગરો જોડે રાજ્ય
ધોરીમાર્ગ વડે જોડાયેલું છે. આ શહેર અમદાવાદથી મુંબઇ જતી બ્રોડગેજ રેલ્વેનું
મહત્વનું તેમજ સુરત અને વલસાડની વચ્ચે આવતું સ્ટેશન છે.

નવસારી શહેર જમશેદજી તાતાનું જન્મસ્થળ છે. પરમ પૂજ્ય ચંદ્રશેખર વિજયજી મ.સા.
પ્રેરિત તપોવનસંસ્કાર ધામ નવસારીમાં આવેલું છે.



https://gu.wikipedia.org/wiki/%E0%AA%9C%E0%AB%80%E0%AA%AE%E0%AB%87%E0%AA%87%E0%AA%B2

જીમેઇલ અથવા જીમેલ (અંગ્રેજી: Gmail) એ ગૂગલ દ્વારા વિનામૂલ્યે પૂરી પાડવામાં આવતી
જાહેરાત આધારિત વેબમેલ, POP3 અને IMAP સેવા છે.[૧][૨]યુનાઇટેડ કિંગ્ડમ અને
જર્મનીમાં તેને સત્તાવાર રીતે ગૂગલ મેલ કહેવામાં આવે છે. જીમેલનો પ્રારંભ ફક્ત
આમંત્રણ દ્વારા જ નવા ખાતાં ખોલીને ૧ એપ્રિલ ૨૦૦૪ના રોજ બિટા રિલીઝ સ્વરૂપે કરવામાં
આવ્યો હતો અને ૭ ફેબ્રુઆરી ૨૦૦૭ના રોજ તે જાહેર જનતા માટે ઉપલબ્ધ બન્યુ હતુ પરંતુ
બિટા રિલીઝ સ્વરૂપે જ[૩]. તેના માસિક ૧૪.૬૦ કરોડ વપરાશકર્તાઓ છે. આ સેવાને બીટા
દરજ્જામાંથી ૭ જુલાઇ ૨૦૦૯ના રોજ અપગ્રેડ કરવામાં આવી હતી, જેમાં બાકીની ગૂગલ એપ્સ
સ્યુટનો પણ સમાવેશ થયો.[૪][૫]

પ્રારંભિક દર વપરાશકર્તાદીઠ ૧ ગિગા બાઇટ (GB)ની સંગ્રહ ક્ષમતા સાથે જીમેલ તેના
સ્પર્ધકો જે ઓફર કરે છે તેની તુલનામાં વિનામૂલ્યે ૨થી ૪ એમબી (MB) સુધીની સંગ્રહ
ક્ષમતા માટે વેબમેઇલ સ્ટાન્ડર્ડમાં નોંધપાત્ર વધારો કર્યો. જીમેલ પાસે શોધલક્ષી
ઇન્ટરફેસ છે અને ઇન્ટરનેટ ફોરમ જેવુજ દૃશ્ય ફલક છે. સોફ્ટવેર ડેવલપરો જીમેલ ને
સૌપ્રથમ એજેક્સ પ્રોગ્રામીંગ તકનીકનો ઉપયોગ કરનાર તરીકે ઓળખે છે.[૬]

જીમેલ (Gmail) સર્વિસ હાલમાં વિનામૂલ્યે સ્ટોરેજની 7400થી વધુ એમબી(MB) પૂરી પાડે
છે.[૧૦] વપરાશકર્તાઓ 20 જીબી (વાર્ષિક 5 ડોલર)થી લઇને 16 ટીબી (વાર્ષિક 4096 ડોલર)
સુધીનો વધારાનો સ્ટોરેજ (પિકાસા વેબ આલ્બમ્સ (Picasa Web Albums), ગૂગલ ડોક્સ
(Google Docs) અને જીમેલ (Gmail) વચ્ચે વિભાજિત) ભાડે લઇ શકે છે. [૧૧][૧૨][૧૩][૧૪]

1 એપ્રિલ 2005ના રોજ જીમેલ (Gmail)ની પ્રથમ જન્મજયંતિ નિમીત્તે, ગૂગલ (Google)
"કાયમ માટે લોકોને કાયમ માટે વધુ સ્પેસ આપવાનું ચાલુ રાખશે એમ કહેતા" 1 જીબીથી
વધારવાની જાહેરાત કરી હતી. [૧૫]

એપ્રિલ 2005માં જીમેલ (Gmail)ના એન્જિનિયર રોબર સિયેમબોર્સ્કીએ જણાવ્યું હતું કે
ગૂગલ (Google) પાસે તેના સર્વર પર પૂરતી સ્પેસ હોવાથી સેકંડદીઠ સ્ટોરેજમાં વધારો
કરવાનું ચાલુ રાખશે. 12 ઓક્ટોબર 2007ના રોજ વધારાનો કલાક દીઠ દર 5.37 એમબી (MB)
હતો.[૧૬] 18 જાન્યુઆરી 2010ના રોજ આ દર 0.000004 એમબી (MB)/સેકંડ, અથવા 0.0144 એમબી
(MB)/કલાક હતો.[૧૭]

10 ડિસેમ્બર 2008ના રોજ જીમેલે (Gmail) તેના ઇન્ટીગ્રેટેટ ચેટ મારફતે એસએમએસ
મેસેજિંગ માટે સપોર્ટ (ટેકા)નો ઉમેરો કર્યો હતો.[૧૮][૧૯][૨૦]

28 જાન્યુઆરી 2009ના રોજ જીમેલે (Gmail) તેના ગિયર્સ સાથેના ઇન્ટીગ્રેશન મારફતે
ઓફલાઇન એક્સેસ માટે સપોર્ટનો ઉમેરો કર્યો હતો.[૨૧]

14 જુલાઇ 2009ના રોજ જીમેલે (Gmail) લેબની બહાર પરીક્ષણ કરવાના કામકાજો હાથ ધર્યા
હતા અને તેને સત્તાવાર સુવિધા બનાવી હતી[૨૨]

જીમેલ (Gmail)નું સ્પામ ફિલ્ટરીંગ સુવિધા એ સમાજ આધારિત પદ્ધતિ છે: જ્યારે કોઇ પણ
વપરાશકર્તા ઇમેલને સ્પામ તરીકે માર્ક કરે છે, ત્યારે આ તમામ જીમેલ (Gmail)
વપરાશકર્તાઓ માટે ભવિષ્યના સંદેશાઓ સમાન સિસ્ટમને ઓળખી કાઢવા માટે માહિતી પૂરી પાડે
છે.[૨૩] ખાસ રીતે સંચાલન કરવામાં આવનારા સ્પામ તરીકે માર્ક કરેલા મેલને આવવા દેવા
માટે તેમની સિસ્ટમને અનુરૂપ કરી શકે છે. [૨૪]

જીમેલ (Gmail) મોબાઇલ એ ગૂગલ (Google)ની ઇમેલ સર્વિસનું સંસ્કરણ છે. તે વિના
મૂલ્યની સેવા છે, જે સેલ ફોન્સ અથવા સ્માર્ટફોન જેવા મોબાઇલ પૂર્જાઓ પરથી એક્કેસ
પૂરો પાડવા માટે વિકસાવવામાં આવી છે. જીમેલ (Gmail) મોબાઇલની રજૂઆત 16 ડિસેમ્બર
2005ના રોજ કરવામાં આવી હતી અને તે વિવિધ ભાષાઓમાં ઉપલબ્ધ છે. જીમેલે(Gmail)
અસરકારક રીતે નાના, મોબાઇલ સ્ક્રીન્સને ડિલીવર કર્યું હોવાથી જીમેલ (Gmail) મોબાઇલ
અસંખ્ય સુવિધાઓ ઓફર કરે છે. વપરાશકર્તાઓ કંપોઝ, વાંચન, જવાબ, ફોરવર્ડ, નહી
વંચાયેલાને માર્ક કરવાન, સ્ટાર ઉમેરવાનો કે ટ્રાશ ઇમેલ સંદેશાઓની ક્ષમતા મેળવી શકે
છે.(સંદર્ભ આપો)

22 સપ્ટેમ્બર 2009ના રોજ આઇફોન અને આઇપોડ ટચ પ્લેટફોર્મસ[૨૫] માટે ગૂગલ (Google)
સિંકનો ઉપયોગ કરતા તેની જીમેલ (Gmail) સર્વિસને ટેકો પૂરો પાડવા માટે ગૂગલ (Google)
પુશ મેલ લાવ્યું હતું.

જીમેલ (Gmail) ઇન્ટરફેસ અન્ય વેબમેલ સિસ્ટમ્સથી અલગ પડે છે, કેમ કે સર્ચ અને ઇમેલના
તેના "વાતચીત દૃશ્ય", એક જ પાનામાં વિવિધ પ્રત્યુત્તરોનું જૂથ કરવા પર ધ્યાન
કેન્દ્રિત કરે છે. જીમેલ (Gmail)ના વપરાશકર્તા ડિઝાઇનર, કેવિન ફોક્સે વપરાશકર્તાઓ
હંમેશા માટે તે પેઇજ પર રહે તેવી લાગણી કરાવવાનો અને અન્ય સ્થળોએ નેવિગેટ કરવાને
બદલે તેજ પેઇજ પરના ફેરફારો અનુભવે તેવો ઇરાદો સેવ્યો હતો.[૨૬]

જનતા સમક્ષ જાહેરાત કરાઇ તેના કેટલાક વર્ષો પહેલા ગૂગલના ડેવલપર પાઉલ બુચર દ્વારા
જીમેલ પ્રોજેક્ટનો પ્રારંભ કરવામાં આવ્યો હતો. પ્રારંભમાં ઇમેલ ક્લાયંટનો ઉપયોગ
ફક્ત ગૂગલના કર્મચારીઓમાં કંપનીમાં જ આંતરિક રીતે થઇ શકતો હતો. ગૂગલે જીમેલની 1
એપ્રિલ 2004ના રોજ જનતા સમક્ષ જાહેરાત કરી હતી.[૨૭]

ગૂગલ (Google) દ્વ્રારા તેનું હસ્તગત કરાયું તે પહેલા gmail.com ડોમેન નામનો ઉપયોગ
કોમિક સ્ટ્રીપ ગારફિલ્ડ ના ઓનલાઇન હોમ Garfield.com, દ્વ્રારા ઓફર કરવામાં આવતી
ઇમેલ સેવા દ્વારા થતો હતો. અલગ ડોમેન તરફ સ્થળાંતર કરતા, આ સેવા ત્યારથી બંધ
કરવામાં આવી હતી.[૨૮]

As of 22 જૂન 2005[update], જીમેલ (Gmail)નું સ્વીકૃત યુઆરઆઇ (URI)
http://gmail.google.com/gmail/ માંથી બદલીને http://mail.google.com/mail/ કરવામાં
આવ્યું હતું.[૨૯] As of જુલાઇ 2009[update], જેમણે અગાઉના યુઆરઆઇ (URI)માં ટાઇપ
કર્યું હતું તેમને પાછળનામાં જવાનો આદેશ અપાયો હતો.

ડોમેન gmail.com ટ્રેડમાર્ક તકરારને કારણે ચોક્કસ દેશોમાં ઉપલબ્ધ છે જેમ કે,
યુનાઇટેડ કિંગ્ડમ અને જર્મની, આવા કિસ્સામાં વપરાશકર્તાને ડોમેન googlemail.com નો
ઉપયોગ કરવો જ પડે છે.[૩૦]

ડોમેનની આંતરતબદીલી થઇ શકતી હોવાથી, વપરાશકર્તા googlemail.com ડોમેનનો ઉપયોગ કરવા
બંધનકર્તા હોવાથી તેઓ gmail.com વપરાશકર્તાઓ દ્વારા પહેલેથી પસંદ કરેલ સરનામાઓની
પસંદગી કરી શકતા નથી. googlemail.com અથવા gmail.com સરનામાઓને મોકલવામાં આવેલા
ઇનબાઉન્ડ ઇમેલ વપરાશકર્તાઓ સુધી પહોંચશે. ઓનલાઇન સર્વિસ માટે નોંધણી કરતી વખતે
ગૂગલમેલ (GoogleMail) વપરાશકર્તાઓએ તેમના ઇમેલ એડ્રેસ પરથી googlemail.com નો ઉપયોગ
કરવો જ પડે છે, જેથી કોઇ પણ પ્રકારના વહીવટીય ઇમેલ જેમ કે સમર્થનના સંદેશાઓ કે જે
સર્વિસને મોકલવામાં આવે છે તેને ઓળખી ન શકાય તેની ખાતરી કરી શકાય.

કેટલાક દેશોમાંથી જીમેલ (Gmail) એકાઉન્ટનું સર્જન કરવાનો પ્રયત્ન કરતી વખતે, ગૂગલ
(Google)ને મોબાઇલ ફોન નંબરની જરૂર પડે છે, જે પાઠ્ય સંદેશાઓને ટેકો પૂરો પાડે છે.
ગૂગલ (Google)ના અનુસાર સર્વિસ મર્યાદાઓને કારણે અન્ય દેશોમાં સાઇન-અપ માટે આ જરૂરી
નથી.[૩૧]

ગૂગલે ૨૦૦૭માં એપ્રિલ ફૂલના દિવસે, "જીમેલ પેપર"ની રજૂઆત કરીને જીમેલ ને રમૂજ બનાવી
હતી, જ્યાં વપરાશકર્તાઓ બટન ક્લિક કરે અને જીમેલ તેને મેલ આવેલો છે તેવુ્ સમજીને
વિના મૂલ્યે એડ-સપોર્ટેડ હાર્ડ કોપીને મેલ કરી દે છે.[૩૨]

ગૂગલે ૨૦૦૮માં એપ્રિલ ફૂલના દિવસે નકલી સેવા "જીમેલ કસ્ટમ ટાઇમ"નો પ્રારંભ કર્યો
હતો, જે વપરાશકર્તાને વર્ષમાં દસ ઇમેલ બનાવટી ટાઇમસ્ટેમ્પસ સાથે મોકલવાની મંજૂરી
આપતો હતો. હોક્સ જણાવે છે કે ગૂગલ સર્વર પર સ્પેસસમય અર્ધો કરી નાખવાથી ઇમેલ તેના
ધારેલા પ્રાપ્તિકર્તા સુદી પહોંચતા પહેલા ખરેખર તો સમયના ચતુર્થ પરિમાણ મારફતે રુટ
થાય છે.[૩૩][૩૪]

ગૂગલે ૨૦૦૯માં એપ્રિલ ફૂલના દિવસે સીએડીઆઇઇ (CADIE) દ્વ્રારા જીમેલ ઓટોપાયલોટ તરીકે
ઓળખાતી સેવા રજૂ કરી હતી.[૩૫] ગૂગલના અનુસાર, આ સેવાનો આશય આપોઆપ જ વાંચવાનો અને
વપરાશકર્તાઓ માટે ઇમેલનો પ્રતિભાવ આપવાનો હતો. સંદેશામાં રજૂ કરાયેલી લાગણીઓનું
પૃથ્થકરણ કરીને અને વપરાશકર્તાઓને સલાહ પૂરી પાડીને અથવા આપોઆપ જ સંદેશાનો પ્રતિસાદ
આપીને કામ કરતું હોવાનું દેખાયું હતું.

જીમેલ (Gmail)ની જાવાસ્ક્રીપ્ટ (JavaScript)નો અગ્ર-અંતને ઉનાળાના અંતમાં અને
2007ના ઉત્તરાર્ધમાં લખવામાં આવી હતી અને તેને 29 ઓક્ટોબર 2007થી વપરાશકર્તાઓ સમક્ષ
મૂકવામાં આવી હતી. નવા સંસ્કરણમા પુનઃડિઝાઇન કરેલ સંપર્ક વિભાગ, ઝડપી સંપર્ક બોક્સ
અને ચેટ પોપઅપ્સ છે, જેને સંદેશા યાદીમાં તેજ સંપર્ક યાદીમાં ઉમેરવામાં આવ્યા હતા.
સંપર્ક એપ્લીકેશન ગૂગલ (Google) સર્વિસીઝ જેમ કે ગૂગલ ડોકસ (Google Docs) માં
સંકલિત થયેલી છે. નવા સંસ્કરણમાં વપરાશકર્તાઓને પ્રવેશવાની મંજૂરી આપવામાં આવી હતી
તેમને જમણી બાજુ ટોચમાં ખૂણામાં લિંક આપવામાં આવી હતી જેને "નવા સંસ્કરણ" તરીકે
વાંચવામાં આવે છે. ડિસેમ્બર 2007ના રોજ, મોટા ભાગના પ્રવર્તમાન એખાઉન્ટસ સાથે મોટા
ભાગની ઇંગ્લીશ (યુએસ)માં નવી નોંધણી ટેકો આપવામાં આવે ત્યારે બાય ડિફોલ્ટ નવા
ઇન્ટરફેસ આપવામાં આવે છે. ત્યાં "ઓલ્ડર સંસ્કરણ" વાળા લેબલ લિંક મારફતે ડાઉનગ્રેડનો
ઓપ્શન રહેલો છે.[૩૬][૩૭][૩૮][૩૯]

આ કોડીંગમાં ફેરફારનો અર્થ એ છે કે ફક્ત ઇન્ટરનેટ એક્સપ્લોરર 7 (Internet Explorer
7), ફાયરફોક્સ 2 (Firefox 2), ગૂગલ ક્રોમ (Google Chrome) અને સફારી 3.0 (Safari
3.0) (અથવા વધુ તાજેતરના સંસ્કરણો)ના જ વપરાશકર્તાઓ નવા કોડનો સંપૂર્ણપણે ઉપયોગ કરી
શકે છે. ઇન્ટરનેટ એક્સપ્લોરર 5.5+ (Internet Explorer 5.5+)+, નેટસ્કેપ 7.1+
(Netscape 7.1+)+, મોઝીલ્લા 1.4+ (Mozilla 1.4+)+, ફાયરફોક્સ 0.8 (Firefox 0.8),
સફારી 1.3 (Safari 1.3) અને અન્ય કેટલાક બ્રાઉઝર્સ મર્યાદિત કામગીરી આપશે. અન્ય
બ્રાઉઝરોને કદાચ જીમેલ (Gmail)ના ફક્ત સંસ્કરણ એવા બેઝિક એચટીએમએલ (HTML)માં
મોકલવામાં આવી શકે છે. [૩૮][૪૦][૪૧][૪૨][૪૩]

18 જાન્યુઆરીના સપ્તાહ દરમિયાન ગૂગલે (Google) અપડેટ રજૂ કર્યું હતું, જેણે જીમેલ
(Gmail) જે રીતે જાવાસ્ક્રીપ્ટ (JavaScript) લોડ કરે છે તેની પદ્ધતિમાં ફેરફાર
કર્યો હતો. તે કેટલાક થર્ડ પાર્ટી વિસ્તરણોની નિષ્ફળતામાં પરિણમ્યું હતું.[૪૪]

12 ડિસેમ્બર 2008ના રોજ જીમેલે (Gmail) બ્રાઉઝરમાં ઝડપથી પીડીએફ (PDF) જોવા માટેના
ટેકા ઉમેર્યો હતો.[૪૫]

ગૂગલ (Google) સંદર્ભ સંવેદન જાહેરાતોમાં ઉમેરવા માટે ઇમેલનું આપોઆપ જ સ્કેનીંગ કરે
છે. ગોપનીયતા તરફી વધારાએ એ ચિંતામાં વધારો કર્યો હતો કે યોજનામાં તેમની અંગત,
ખાનગી હોય તેવા, ઇમેલ્સ અને તે સલામતી સમસ્યા હતી. કોમ્પ્યુટર દ્વારા પણ વાંચવાની
મંજૂરી આપી શકાય તેવી ઇમેલ સુચિ ઇમેલમાં રહેલી ગોપનીયતાની આશામાં ઘટાડો થશે.
વધુમાં, ઇમેલ કે લવાજમ નહી ભરેલા ગ્રાહકો જીમેલ (Gmail) એકાઉન્ટમાં મોકલવાનું પસંદ
કરે છે, તેમ છતા તે મોકલનારાઓ જીમેલ (Gmail)ની સેવાની શરતો સાથે અથવા ગોપનીયતા નીતિ
સાથે ક્યારે સંમત થતા નથી. ગૂગલ (Google) તેની ગોપનીયતા નીતિમાં એકતરફી ફેરફાર કરી
શકે છે અને ગૂગલ (Google) વ્યક્તિગતના દસ્તાવેજો બનાવવા માટે તેની તમામ માહિતીથી
સભર પ્રોડક્ટ લાઇનમાં ટેકનીકલી ક્રોસ રેફરન્સ કૂકીઝ કરી શકવા સક્ષમ છે. જોકે, મોટા
ભાગની ઇમેલ સિસ્ટમ સ્પામની તપાસ માટે સર્વર તરફી સૂચિ સ્કેનીંગનો ઉપયોગ કરી શકે
છે.[૪૬][૪૭]

ગોપનીયતા તરફદારીમાં જાહેર કરાયેલ માહિતીની પ્રાપ્તિનો અભાવ અને સહસંબંધ ધરાવતી
નીતિઓ સમસ્યારૂપ હોવાનો ઉલ્લેખ કરાયો છે. ઇન્ટરનેટ સર્ચ દ્વારા માહિતીને સાથે જે તે
વ્યક્તિના ઇમેલ સંદેશોમાં રહેલી માહિતીને સંયુક્ત કરવાની ક્ષમતા ગૂગલ (Google) પાસે
છે. આ પ્રકારની માહિતીને કેટલો લાંબો સમય રાખી શકાય અથવા તેનો કેવી રીતે ઉપયોગ કરી
શકાય તે ગૂગલ (Google) જાણતું નથી. ચિંતાની એક બાબત એ છે કે તેમાં કદાચ કાયદો લાગુ
પાડતી એજન્સીઓનું હિત સમાયેલું હોય. 30થી વધુ ગોપનીયતા અને સિવિલ લિબર્ટીઝ સંસ્થાઓએ
ગૂગલ (Google)ને જ્યાં સુધી આ મુદ્દો ન ઉકેલાય ત્યાં સુધી જીમેલ (Gmail) સેવા બંધ
રાખવાની વિનંતી કરી છે. [૪૮]

જીમેલ (Gmail)ની ગોપનીયતા નીતિમાં નીચેના વિધાનનો સમાવેશ થાય છેઃ: "ભૂંસી નાખેલા
સંદેશાઓ અને એકાઉન્ટોની બાકી રહેલી નકલોને અમારા સક્રિય સર્વરો પરખી ભૂંસી નાખતા ૬૦
દિવસ સુધીનો સમય લાગે છે અને તે કદાચ અમારી ઓફલાઇન બેકઅપ સિસ્ટમમાં સચવાઇ રહી શકે
છે". ગૂગલ (Google) ભારપૂર્વક જણાવે છે કે જીમેલ (Gmail) મોટે ભાગે તમામ ઉદ્યોગોમાં
સમાવિષ્ટ આચરણોને વળગી રહે છે. ગૂગલ (Google) જણાવે છે કે તેઓ "ઝડપથી અને વ્યવહારુ
રીતે ભૂંસી નાખેલી માહિતીને દૂર કરવા વ્યાજબી પ્રયત્નો કરશે."[૪૯][૫૦]

ઇમેલ-સ્કેનીંગનો વપરાશકર્તાના ફાયદામાં ઉપયોગ કરવાના તેના કારણનો ઉલ્લખ કરીને ગૂગલ
(Google) તેની પરિસ્થિતિનો બચાવ કરે છે. ગૂગલ (Google) દર્શાવે છે જીમેલ (Gmail)
અત્યંત સંવેદનશીલ સંદેશાઓ જેમ ક દુઃખદ ઘટના, અણધારી આપત્તિ અથવા મૃત્યુ દર્શાવતા
હોય તે પછી તરત જ જાહેરાત દર્શાવવાથી દૂર રહે છે.[૫૧]

જીમેલ (Gmail)ના ચીનમાં માનવ અધિકાર કાર્યકરોના એકાઉન્ટસને 2009ના અંતમાં વ્યવસ્થિત
હૂમલામાં હેક કરવામાં આવ્યા હતા. [૫૨][૫૩] જીમેલ (Gmail) પૃથ્થકરણનો સમાવેશ કરે છે
અને વપરાશકર્તાઓની ઇમેલ સૂચિ મેળવે છે, જે જીમેલ (Gmail)ને હૂમલાઓ માટે આકર્ષક
લક્ષ્યાંક બનાવે છે.[૫૪]

અમલી કરી શકાય તેવી ફાઇલો અથવા આર્કાઇવ માટે કોઇએ વાપરેલી હોય તેવા ફાઇલ એકસટેન્શન
ઓળખી કાઢે તો અમલ કરી શકાય તેવી ફાઇલો અથવા આર્કાઇવ્સ સમાયેલા હોય તેને મોકલવા કે
મેળવવાની મંજૂરી જીમેલ (Gmail) આપતા નથી.[૫૫][૫૬]

ડિઝાઇનની રીતે જીમેલ (Gmail) દરેક વપરાશકર્તાઓના ઇમેલ ડિલીવર કરતું નથી. પીઓપી
(POP) અથવા આઇમેપ (IMAP) એક્સેસ મારફતે ડાઉલોડીંગ કરતી વખતે જો ગ્રાહક પાસે કોપી
હોય તો વપરાશકર્તાઓએ તેમને પોતાને મોકલેલા સંદેશાઓની ડિલીવરી કરવામાં જીમેલ (Gmail)
નિષ્ફળ જાય છે.[૫૭] વપરાશકર્તાઓએ મેઇલીંગ યાદીમાં મોકલેલા અને જેને તેઓ મેઇલીંગ
યાદી દ્વારા પરત મેળવવાની આશા રાખી શકે છે તેને પણ તે વપરાશકર્તાના ઇનબોક્સમાં
(કોઇપણ એક્સેસ ઇન્ટરફેસ દ્વારા) ડિલીવર કરતું નથી.[૫૮]

જીમેલ (Gmail) ફક્ત વાતચીત (વિચાર) દ્વારા જ ઇમેલને અલગ કરે છે, જે કદાચ મોટી
વાતચીત માટે મુશ્કેલી બની શકે છે. ઉદાહરણ તરીકે, જો વપરાશકર્તા લોકોના મોટા સમૂહને
પ્રશ્ન મોકલે તો, એક જ વાતચીતમાં સંગ્રહીત કરેલી પ્રતિક્રિયાઓને અલગ પાડવી અશક્ય
છે. સમગ્ર વાતચીત હાંસલ કર્યા વિના જે તે વપરાશકર્તા માટે પ્રતિક્રિયા શોધવાનો કોઇ
માર્ગ નથી. વ્યક્તિગતના ઇમેલ ભૂંસી નાખવા શક્ય છે, ત્યારે મોટા ભાગની કામગીરી જેમ
કે આર્કાઇવીંગ અન લેબલીંગ જ સમગ્ર વાતચીતમાં લાગુ પાડી શકાય છે. વાતચીતોને અલગ કે
એકઠી ન કરી શકાય.[૫૯]

વિવિધ પ્રસંગોએ જીમેલ (Gmail) ઉપલબ્ધ હોતું નથી. 24 ફેબ્રુઆરી 2009ના રોજ જીમેલ
(Gmail)ની સેવા બે કલાક અને 30 મિનીટ સુધી ઓફલાઇન રહી હતી, જેણે કરોડો
વપરાશકર્તાઓને તેમના એકાઉન્ટસમાં એક્સેસ કરતા રોક્યા હતા. જે લોકો જીમેલ (Gmail) પર
ધંધાકીય હેતુ માટે સંપૂર્ણપણે નિર્ભર રહે છે તેમણે આ આઉટેજીસ વિશે ફરિયાદ કરી
હતી.[૬૦][૬૧] અન્ય એક આઉટેજ 1 સપ્ટેમ્બર 2009ના રોજ થયો હતો. આ મુશ્કેલીનો
વપરાશકર્તાઓ દ્વારા ટ્વીટર (Twitter) પર બહોળા પ્રમાણમાં અહેવાલ આપવામાં આવ્યો હતો
અને ગૂગલે (Google) સમર્થન આપતા જણાવ્યં હતું કે આ મુશ્કેલી "વપરાશકર્તાઓના મોટા
વર્ગને" સ્પર્શે છે અને આ પરિસ્થિતિ બાબતે બપોરના 1.53.00 પીડીટી (PDT) સુધીમાં
અપડેટ આપવાનું વચન આપ્યું હતું, જેમાં તેઓ મુશ્કેલીને ક્યા અંદાજિત સમયે ફિક્સ
કરવાની આશા રાખે છે તેનો સમાવેશ થતો હતો.[૬૨][૬૩][૬૪] બપોરના 1.02 પીડીટી (PDT)એ
કરેલા અપડેટ દર્શાવે છે કે મુશ્કેલીની હજુ પણ તપાસ કરવામાં આવી રહી છે અને બપોરના
2.16.00 પીડીટી (PDT)એ અઅન્ય અપડેટ હાથ ધરવાનું વચન આપ્યું હતું. સત્તાવાર જીમેલ
(Gmail) બ્લોગ પોસ્ટના અનુસાર, આઇમેપ (IMAP) અને પીઓપી (POP)3 એક્સેસમાં કોઇ અસર થઇ
ન હતી.[૬૫] તે દિવસના પછીના ભાગમાં, ગૂગલ (Google)ના વાઇસ પ્રેસીડંટ બેન ટ્રેયનોરે
સમજાવ્યું હતું કે આ મુશ્કેલી જે અંતે આશરે 100 મિનીટના આઉટેજમાં પરિણમી હતી તે
પાછળનું કારણ ઓવરલોડેડ રાઉટર્સ હતા, જે રોજિંદી સંરચના ફેરફારને કારણે થયા હતા અને
તેણે ધારણઆ કરતા વધારે રાઉટર લોડ કર્યા હતા. ટ્રેયનોરે લખ્યું હતું કે, "જીમેલ
(Gmail) તમામ વપરાશકર્તાઓ માટે 99.9 ટકાથી વધુ સમય માટે ઉપલબ્ધ રહે છે અને અમે આજના
જેવી બનેલી ઘટનાને ભાગ્યે જ બનતી ઘટના તરીકે યાદ રાખવા વચનબદ્ધ છીએ." [૬૬][૬૭]

2009માં, ગૂગલે (Google) તેના સમગ્ર નેટવર્કમાં સતત આઉટેજીસનો અનુભવ કર્યો હતો અને
વપરાશકર્તાઓને તેમના એકાઉન્ટ, કેલેન્ડર્સ અને વર્ચ્યુઅલ ફાઇલોમાં પ્રવેશતા અટકાવ્યા
હતા.[૬૮]

જુલાઇ 2009 પહેલા જીમેલ (Gmail) ઇન્ટરફેસ દ્વારા મોકલવામાં આવેલા ઇમેલમાં કસ્ટમ
ઇમેલ એડ્રેસ જેમ કે "ફ્રોમ" તરીકે મોકલવામાં આવ્યો છતાંયે તેમાં "સેન્ડર" તરીકે
Gmail.com એડ્રેસનો સમાવેશ થતો હતો. ઉદાહરણ તરીકે બહારા "ફ્રોમ" એડ્રેસમાંથી જીમેલ
(Gmail)નો ઉપયોગ કરીને મોકલવામાં આવેલા ઇમેલને user@OtherDomainEmailAddress.com
(માઇક્રસોફ્ટ આઉટલૂકના સંસ્કરણો દ્વારા ઉપયોગમાં લેવાયેલ ડિસ્પ્લે) ના વતી From
user@gmail.com તરીકે ઇમેલ ક્લાયંટ વપરાશકર્તા તરીકે મેળવતા ડિસ્પ્લે કરી શકાય.
જીમેલ (Gmail) એડ્રેસને જાહેર કરતા, ગૂગલે (Google) એવો દાવો કર્યો હતો કે તેનાથી
"મેલને સ્પામ તરીકે માર્ક થતા રોકવામાં સહાય મળશે".[૬૯] જીમેલ (Gmail)ના અસંખ્ય
ગ્રાહકોએ એવી ફરિયાદ કરી હતી કે ઉપરોક્ત પ્રમાણે લાગુ પાડવાથી ગોપનીયતાની ચિંતા અને
વ્યાવસાયિકરણને લગતી ચિંતા ઉધબવી હતી.[૭૦]

30 જુલાઇ 2009ના રોજ જીમેલ (Gmail) આ સમસ્યાને હલ કરવા અપડેટની જાહેરાત કરી
હતી.[૭૧] અપડેટ કરાયેલ કસ્ટમ 'From: સુવિધા વપરાશકર્તાઓને જીમેલ (Gmail) (જે જીમેલ
(Gmail) એડ્રેસને "સેન્ડર" તરીકે ઉમેરો કરવાનું સતત રાખશે)ને બદલે કસ્ટમ એસએમટીપી
(SMTP) સર્વરનો ઉપયોગ કરીને જીમેલ (Gmail)માંથી સંદેશાઓ મોકલવાની મંજૂરી આપે
છે.[૭૨]

ગૂગલ (Google)ની સેવાની શરતો તેને ગ્રાહકોના એકાઉન્ટ અગાઉથી ચેતવણી આપ્યા વિના કોઇ
પણ સમયે બિનકાર્યરત કરવાની છૂટ આપે છે. જો ભૂલથી એકાઉન્ટ બિનકાર્યરત થઇ ગયું હોય તો
તેની ફરિયાદ કરવા માટે ગૂગલ (Google) વપરાશકર્તાઓ માટે પેઇજ પૂરું પાડે છે, પરંતુ
કેટલાક વપરાશકર્તાઓ તેમનુ એકાઉન્ટ પર મેળવી શકે છે, જ્યારે અન્યો માટે તે કેટલીક
વાર પ્રતિક્રિયા દર્શાવતું નથી અને વપરાશકર્તાઓને પોતાનું એકાઉન્ટ પરત મેળવવાનો
અન્ય કોઇ માર્ગ રહેતો નથી. [૭૩] [૭૪] [૭૫] [૭૬]

પીસી વર્લ્ડની "2005ની 100 શ્રેષ્ઠ પેદાશો"માં મોઝીલ્લા ફાયરફોક્સ (Mozilla
Firefox) બાદ જીમેલ (Gmail) બીજા ક્રમે રહ્યું હતું. જીમેલે(Gmail) બટમલાઇન ડિઝાઇન
એવોર્ડઝ 2005માં 'હોનરેબલ મેન્શન' પણ જીત્યો હતો.[૭૭][૭૮]

જીમેલે (Gmail) આપેલી ઉદાર સ્પેસ ક્વોટા અને વિશિષ્ટ સંગઠન માટે વપરાશકર્તાઓ તરફથી
અસંખ્ય તરફેણયુક્ત સમીક્ષાઓ પ્રાપ્ત કરી છે.[૭૯]

4 જુલાઇ 2005ના રોજ ગૂગલે જાહેરાત કરી હતી કે જીમેલ (Gmail) ડ્યૂશલેન્ડ ને ગૂગલ મેલ
(Google Mail) તરીકે રિબ્રાન્ડ કરાશે.(સંદર્ભ આપો) તે મુદ્દાથી આગળ જતા આઇપી એડ્રેસ
સંબંધિત મૂલાકાતીઓ જર્મનીના હોવાનું માનવામાં આવે છે, જેમને googlemail.com તરફ
ધકેલવામાં આવશે, જ્યાં તેઓ નવું ડોમેન ધરાવતું ઇમેલ એડ્રેસ પ્રાપ્ત કરી શકે
છે.(સંદર્ભ આપો) જેને gmail.com એડ્રેસ જોઇતું હોય તેવા કોઇ પણ જર્મન વપરાશકર્તાએ
પ્રોક્સી મારફતે એકાઉન્ટ માટે સાઇન અપ કરવું જ પડશે. જેઓ પહેલેથી નોંધાયેલ છે તેવા
જર્મન વપરાશકર્તાઓને તેમના જૂના એડ્રેસ રાખવાની મંજૂરી અપાઇ હતી.(સંદર્ભ આપો) જોક
User@gmail.comને મોકલેલા ઇમેલ્સ સાચા પ્રાપ્તિકર્તા પાસે પહોંચશે.

જર્મન નામનો મુદ્દો ગૂગલ (Google) અને ડેનિયલ ગિયર્સ વચ્ચેની ટ્રેડમાર્ક તકરારને
કારણે છે. ડેનિયલ ગિયર્સ "જી-મેલ (G-mail)" નામની કંપનીની માલિકી ધરાવે છે, જે
સેન્ડર્સમાંથી ઇમેલની પ્રિન્ટ કાઢવાની સેવા પૂરી પાડે છે અને ધારેલા પ્રાપ્તિકર્તા
પાસે પોસ્ટલ મે મેલ દ્વારા પ્રિન્ટ આઉટ મોકલે છે. 30 જાન્યુઆરી 2007ના રોજ, ઇયુની
આંતરિક બજારમાં એકરૂપતા માટેની ઓફિસે ગિયર્સની તરફેણમાં ચૂકાદો આપ્યો હતો.[૮૦]

ગૂગલે જીમેલ (Gmail) પેપરમાં 2007માં એપ્રિલ ફૂલના દિવસે સમાન સેવાની બનાવટી
"ઓફરીંગ" કરી હતી.[૮૧]

ફેબ્રુઆરી 2007માં ગૂગલે (Google) gmail.plના માલિકો વિરુદ્ધ કાનૂની પગલાંઓ શરૂ
કર્યા હતા, જે એક કવિઓનું જૂથ હતું, જે પૂર્ણ રીતે Grupa Młodych Artystów i
Literatów તરીકે જાણીતુ હતું અને જીમેલ (Gmail)નું સંક્ષિપ્ત કર્યું હતુ (સહજ રીતે,
"યુવાન કલાકારો અને લેખકોનું જૂથ").[૮૨]

રશીયન વિના મૂલ્યેની વેબમેલ સેવા જે gmail.ru નામે ઓળખાતી હતી, તે "Gmail" રશીયન
ફેડરેશનમાં ટ્રેડમાર્કની માલિકી ધરાવે છે.[૮૩]

19 ઓક્ટોબર 2005ના રોજ ગૂગલે (Google) સ્વૈચ્છિક રીતે જીમેલ (Gmail)ના યુનાઇટેડ
કિંગ્ડમ સંસ્કરણનું ગૂગલ મેલ (Google Mail) માં રૂપાંતર કર્યું હતું, કારણ કે
યુકેની કંપની ઇન્ડિપેન્ડન્ટ ઇન્ટરનેશનલ ઇન્વેસ્ટમેન્ટ રિસર્ચ કંપની સાથે તકરાર થઇ
હતી.[૮૫][૮૬]

જે વપરાશકર્તાઓએ ગૂગલ (Google) મેલ અપનાવતા પહેલા નોંધણી કરાવી હતી તેઓ તેનું જીમેલ
(Gmail) એડ્રેસ રાખી શકતા હતા, જોકે જીમેલ (Gmail) લોગોના સ્થાને ગૂગલ મેલ (Google
Mail) નો લોગો બદલાવવામાં આવ્યો હતો. નામ બદલાયા બાદ જે વપરાશકર્તાઓએ સાઇન અપ
કર્યું હતું તેઓ googlemail.com એડ્રેસ મેળવે છે, જોકે તેનાથી વિરુદ્ધ મોકલાવેલો
મેલ હજુ પણ સમાન સ્થળે મોકલવામાં આવે છે.

સપ્ટેમ્બર 2009માં ગૂગલે (Google) યુકેના એકાઉન્ટોના બ્રાન્ડીંગને ટ્રેડમાર્ક
તકરારના ઠરાવને પગલે ફરી જીમેલ (Gmail)માં બદલાવવાના શરૂ કરી દીધા હતા.[૮૭]

"જીમેલ (Gmail)" માટેનો ટ્રેડમાર્ક સૌપ્રથમ 28 જાન્યુઆરી 1999માં મિલો ક્રિપ્સ
નામવાળા વ્યક્તિ દ્વારા યુનાઇટેડ સ્ટેટ્સમાં ફાઇલ કરવામાં આવ્યો હતો.[૮૮] જોકે,
યુ.એસ. ટ્રેડમાર્ક ઓફિસની પૂછપરછોમાં નિષ્ફળ જતા આ માર્કને 31 જુલાઇ 2000માં છોડી
દેવામાં આવ્યું હતું. ગૂગલ, આયએનસી (Google, Inc.) 4 એપ્રિલ 2004માં ફરી આ માર્ક
માટે ફાઇલ કર્યું હતું અને તેને 11 ડિસેમ્બર 2007ના રોજ ફેડરલ યુ.એસ. ટ્રેડમાર્કની
મંજૂરી આપવામાં આવી હતી.[૮૯] ત્યારથી, ગૂગલ (Google)ના જીમેલ (Gmail) માર્કના
ટ્રેડમાર્ક અધિકારને યુનાઇટેડ સ્ટેટ્સમાં પડકારવામાં આવ્યો નથી.

જીમેલ (Gmail)ની પ્રારંભિક પ્રગતિ અને રજૂઆત બાદ પ્રવર્તમાન અસંખ્ય વેબ મેલ સેવાઓએ
ઝડપથી તેમની સ્ટોરેજ ક્ષમતામાં વધારો કર્યો હતો.[૯૦]

ઉદાહરણ તરીકે, હોટમેલે (Hotmail) વપરાશકર્તાઓ માટેની સ્પેસ 2 એમબીથી વધારીને 25
એમબી કર્યા બાદના 30 દિવસો પછી 250 એમબી અને હોટમેલ પ્લસ એકાઉન્ટસ માટે 2 જીબીની
કરી હતી. યાહૂ! મેલ (Yahoo! Mail) તેની ક્ષમતા 4 એમબીથી વધારીને 100 એમબીની અને
યાહૂ! મેલ (Yahoo! Mail) પ્લસ એકાઉન્ટસ માટેની ક્ષમતા 2 જીબી સુધીની કરી હતી. યાહૂ!
મેલ (Yahoo! Mail) સ્ટોરેજ ત્યાર બાદ વધીને 250 એમબીનું થયુ હતું અને 2005ના
એપ્રિલના અંતમાં 1 જીબી સુધીની થઇ હતી. યાહૂ! મેલ (Yahoo! Mail) એવી જાહેરાત કરી
હતી કે તે માર્ચ 2007માં તેના તમામ વપરાશકર્તાઓને "અમર્યાદિત" સ્ટોરેજ પૂરું પાડશે
અને મે 2007માં તેનો પ્રારંભ કર્યો હતો.[૯૧]

આ તમામ પ્રવૃત્તિ પ્રવર્તમાન ગ્રાહકોને જીમેલ (Gmail)માં જતા રોકવા તરીકે અને વેબ
મેઇલ સેવાઓમાં નવા જાગેલા જાહેર હિતોનો ઉપયોગ કરવા જોવામાં આવી હતી. ઝડપી લેવાની
ઇચ્છા ખાસ કરીને એમએસએનના હોટમેલમાં જોવામાં આવી હતી, જેણે તેના ઇમેલની સ્ટોરેજ
ક્ષમતા 250 એમબીથી વધારીને ન્યુ વિન્ડો લાઇવ હોટમેલ કે જેમાં 5 જીબી સુધીનો સમાવેશ
થાય છે ત્યાં સુધી વિસ્તારી હતી. નવેમ્બર 2006ના રોજ એમએસએન હોટમેલે (Hotmail) તેના
તમામ એકાઉન્ટને 1 જીબીના સ્ટોરેજ સુધી અપગ્રેડ કર્યા હતા. [૯૨]

જૂન 2005માં એઓએલે ( AOL) તમામ એઆઇએમ (AIM) સ્ક્રીન્સને તેમના પોતાના 2 જીબી સુધીની
સ્ટોરેજ ક્ષમતા સાથેના ઇમેલ એકાઉન્ટસ પૂરા પાડવાનો પ્રારંભ કર્યો હતો. [૯૩]

જીમેલ (Gmail) દરેક જીમેલ (Gmail) એકાઉન્ટમાં નિષ્ક્રિય રીતે રહે છે, જે છ મહિના
સુધી કાર્યરત હોતી નથી. વધુ ત્રણ મહિના બાદ, અલબત્ત કુલ નવ મહિનાની નિષ્ક્રિયતા બાદ
સિસ્ટમ આ પ્રકારના એકાઉન્ટસને ભૂંસી નાખે છે.[૯૪] અન્ય વેબમેલ સેવાઓ એકાઉન્ટને
નિષ્ક્રીય બનાવવા માટે વિવિધ, ઘણી વાર ઓછો સમય લે છે. Yahoo! Mail ચાર મહિના બાદ
નિષ્ક્રિય એકાઉન્ટોને બિનકાર્યરત કરી નાખે છે, જ્યારે હોટમેલ જીમેલ (Gmail)ની જેમ
નવ મહિના લે છે.[૯૫][૯૬]

વધી રહેલી સ્ટોરેજ ક્ષમતાઓ જીમેલ (Gmail)ની રજૂઆતને અનુસરે છે, ત્યારે યાહૂ! મેલ
(Yahoo! Mail) અને હોટમેલે પણ તેમના ઇમેલ ઇન્ટરફેસનું વિસ્તરણ કર્યું હતું. 2005
દરમિયાન યાહૂ! મેલ (Yahoo! Mail) અને હોટમેલનું કદ જીમેલ (Gmail)ના 10 એમબીના બીડાણ
કદ સાથે મળતું આવતું હતું. પરંતુ જીમેલ (Gmail)ના પ્રવેશને પગલે, યાહૂ! એ યાહૂ! મેલ
(Yahoo! Mail) બિટા સર્વિસનો અને માઇક્રોસોફ્ટે વિન્ડોઝ લાઇવ હોટમેલનો પ્રારંભ
કર્યો હતો, બન્નેમાં એજેક્સ (Ajax) ઇન્ટરફેસીસનો સમાવેશ થાય છે. ગૂગલે (Google) મે
2007[૯૭]માં તેની વધુમાં વધુ બીડાણ કદને 20 એમબી સુધી અને જૂન 2009માં 25 એમબી સુધી
વધાર્યું હતું.[૯૮]



https://gu.wikipedia.org/wiki/%E0%AA%9C%E0%AA%AF_%E0%AA%B5%E0%AA%B8%E0%AA%BE%E0%AA%B5%E0%AA%A1%E0%AA%BE

જય વસાવડા (જન્મ: ઓક્ટોબર ૬, ૧૯૭૩) ગુજરાતી ભાષાનાં જાણીતા યુવા લેખક છે. તેમની
સમાજ અને સંસ્કૃતિ વિશેની કોલમ ગુજરાત સમાચાર દૈનિકમાં છેલ્લા ૧૧ વર્ષથી પ્રકાશિત
થાય છે. અપરિણિત, ખુશમિજાજ અને હકારાત્મક વિચારસરણીવાળા તેઓ વૈશ્વિક વિચારસરણી
ધરાવે છે. તેઓ તેમનાં ૯૦૦૦ પુસ્તકો, ૧૨૦૦૦ સામાયિકો, ૬૦૦૦ કેસેટ્સ/વીસીડી/ડીવીડીના
વ્યક્તિગત સંગ્રહ માટે પણ જાણીતાં છે. તેઓએ ૫૦૦૦થી વધુ બોલિવુડ અને હોલિવુડ ફિલ્મો
જોઈ છે.(સંદર્ભ આપો)

તેમના પિતા શ્રી લલિત વસાવડા ગુજરાતી ભાષાનાં નિવૃત પ્રાધ્યાપક છે, અને માતા સ્વ.
જયશ્રી (જયા) વસાવડા, અધ્યાપન મંદિર, જૂનાગઢનાં ગૃહમાતા હતાં. માતા જયશ્રીબેન તેમના
જન્મ બાદ સરકારી નોકરી છોડી સંપૂર્ણ ગૃહિણી અને તેમના માટે શિક્ષક બન્યાં.

તેઓએ પ્રાથમિક શિક્ષણ ઘરે જ મેળવ્યું, પછી વિદ્યામંદિર શાળા, ગોંડલમાં ભણ્યા.
માધ્યમિક શિક્ષણ તેમણે સ્વામિનારાયણ હાઈવે ગુરુકૂળ થી વિજ્ઞાન પ્રવાહ માટેની
પરીક્ષા આપી જેમાં નપાસ થતા જીવનમાં વળાંક આવ્યો. તેમણે પ્રવાહ બદલી વાણિજ્ય
પ્રવાહની પરીક્ષા આપી અને વ્યવસ્થાપનમાં અનુસ્નાતક બન્યા.

તેમની લેખન કારકિર્દી રાજકોટના સમાચાર પત્રમાં લેખોથી શરૂ થઇ હતી. ત્યારબાદ તેઓ
ગુજરાત સમાચારમાં કટાર લેખક તરીકે ૧૯૯૬માં જોડાયા. જેમાં તેમની દર અઠવાડિક કટારો,
અનાવૃત અને સ્પેક્ટ્રોમીટર પ્રકાશિત થાય છે. તેઓ ગુજરાતી અઠવાડિક અભિયાનમાં રંગત
સંગત કટાર ૨૦૦૮થી લખે છે. તેમણે મિડ-ડેની મુંબઈ આવૃત્તિ અને અનોખી, અારપાર અને
ગુજરાત માસિકો માટે કટાર લેખન કર્યું છે[૧][૨] તેઓ ગુજરાત અને અન્ય સ્થળોએ વિવિધ
વિષયો પર વ્યાખ્યાનો આપે છે.[૩][૪][૫][૬][૭][૮]

તેમણે ઈ ટીવીના ગુજરાતી સેલિબ્રીટી ટૉક શો સંવાદનાં ૨૨૫ હપ્તાઓમાં એન્કરીંગ અને
સંવાદલેખન કર્યું છે. તેઓ ટૂંક સમયમાં ઈ ટીવીના સેલિબ્રીટી આધારિત રિયાલિટી શો
પ્રિય ગુજરાતી રજૂ કરશે. તેઓ ૧૨૮ દેશોમાં પ્રસારિત થતી દૂરદર્શનની સાંસ્કુતિક ટીવી
શ્રેણી આસ્વાદના લેખક અને એન્કર છે. તેઓ ઓલ ઇન્ડિયા રેડીયો પર નિયમિત વક્તવ્ય આપે
છે. તેમણે ગુજરાતમાં બીગ ૯૨.૭ એફ.એમ. પર રવિવારે સિનેમા સિઝલર્સમાં સેલિબ્રીટી
આર.જે. તરીકે રજૂઆત કરી છે. તેમણે જાહેર વક્તા તરીકે ૧૨૦૦થી વધુ વક્તવ્ય, ગુજરાત
સરકારનાં કાર્યક્રમો, ક્લબો, શૈક્ષણિક સંસ્થાઓમાં આપ્યા છે. ફેસબુક પર ગુજરાતી
સેલિબ્રીટી તરીકે સૌથી મોટા ચાહકોનો તેમનો સમૂહ છે.(સંદર્ભ આપો) ગુજરાતી ચલચિત્ર બે
યાર (૨૦૧૪) માં તેમણે નાનકડું પાત્ર ભજવ્યું હતું.[૯]



https://gu.wikipedia.org/wiki/%E0%AA%9A%E0%AA%95%E0%AB%8D%E0%AA%B0%E0%AA%B5%E0%AA%BE%E0%AA%A4

વાયુશાસ્ત્રમાં, ચક્રવાત અથવા વંટોળિયો એટલે પૃથ્વી જે દિશામાં ફરે છે તે જ દિશામાં
બંધ, વર્તુળાકારે ગતિમાં ફરતો વાયુનો ગોળો.[૧][૨].સામાન્ય રીતે એને પૃથ્વીના ઉત્તર
ગોળાર્ધમાં વામચક્રી દિશામાં અને દક્ષિણ ગોળાર્ધમાં દક્ષિણાવર્તમાં અંદરની તરફ
સર્પિલ આકારે ચકરાવો લેતા પવન તરીકે વર્ણવવામાં આવે છે. વાતાવરણનું નીચું દબાણ હોય
તેવા વિસ્તારોમાં સૌથી વ્યાપક, મોટા ચક્રવાત આકાર લેતા જોવા મળે છે. [૩][૪]. સૌથી
મોટા નીચું દબાણ ધરાવતાં તંત્રોમાં ઠંડા-ગર્ભવાળા ધ્રુવીય ચક્રવાત અને
ઉચ્ચ-ઉષ્ણકટિબંધીય ચક્રવાતોનો સમાવેશ થાય છે, જે સારભૂત માત્રામાં હોય છે.
હૂંફાળા-ગર્ભવાળા ચક્રવાત, જેવા કે ઉષ્ણકટિબંધીય ચક્રવાતો, મેસોસાયકલોન
(mesocyclone) અને ધ્રુવીય નીચા દબાણવાળા ચક્રવાત પ્રમાણમાં ઓછા વ્યાપક હોય છે.
ઉપઉષ્ણકટિબંધીય ચક્રવાતો મધ્યમ કદના હોય છે.[૫][૬] ઉપરના સ્તરનાં ચક્રવાતો નીચેની
સપાટીની હાજરી વિના પણ અસ્તિત્વ ધરાવી શકે છે, અને ઉત્તરીય ગોળાર્ધમાં ઉનાળાના
મહિનાઓ દરમ્યાન ઉષ્ણકટિબંધીય ઉપલા ટ્રોપોસ્પેરિક પોલાણમાંથી પેદા થઈ શકે છે. પૃથ્વી
સિવાય બીજા ગ્રહો, જેમ કે મંગળ અને નેપ્ચ્યૂન પર પણ ચક્રવાત આવતા જોવા મળ્યા
છે.[૭][૮]

ચક્રવાત ઉત્પત્તિશાસ્ત્ર, ચક્રવાત રચાવાની અને તીવ્ર થવાની પ્રક્રિયાને વર્ણવે
છે.[૯] ઉચ્ચ-ઉષ્ણકટિબંધીય ચક્રવાતો બારોકિલનિક ઝોન તરીકે ઓળખાતા મધ્યઅક્ષાંશ
તાપમાનના તીવ્ર વિરોધાભાસ ધરાવતા વિશાળ વિસ્તારોમાં મોજાં રૂપે બંધાય છે. જેમ જેમ આ
વંટોળિયાની ઘૂમરીઓ બંધાતી જાય છે અને તીવ્ર બનતી જાય છે તેમ તેમ આ વિસ્તારો
સંકોચાઈને વાતાગ્ર રચે છે. પાછળથી તેમના જીવનચક્રમાં, ચક્રવાત ઠંડા-ગર્ભવાળા
તંત્રોમાં શોષાઈ જાય છે. કર્કવૃત્ત અથવા ઉષ્ણકટિબંધીય જેટ સ્ટ્રીમના પ્રવાહથી
ચક્રવાતનો માર્ગ, વિશેષ કરીને તેનો ૨થી ૬ દિવસનું જીવનચક્ર સંચાલિત થાય છે.

જુદી જુદી ઘનતાવાળા હવાના બે પ્રવાહોને વાતાગ્ર જુદા પાડે છે અને તે વાયુશાસ્ત્રની
સૌથી જાણીતી વિલક્ષણતા સાથે સાંકળે છે. વાતાગ્ર દ્વારા જુદા પાડયેલા હવાના પ્રવાહો
તાપમાન અથવા ભેજની દષ્ટિએ એકબીજાથી અલગ હોઈ શકે છે. તીવ્ર ઠંડા વાતાગ્ર, જે શીતાગ્ર
તરીકે ઓળખાય છે, તે લાક્ષણિક ઢબે સાંકળી નળીવાળા હવાના તોફાનો અને ખરાબ હવામાન
સર્જે છે, અને કયારેક સૂસવાતો વરસાદી પવન અથવા કોરો સૂસવાતો પવન બનીને પણ આગળ વધે
છે. તેઓ કેન્દ્રમાંથી પશ્ચિમ તરફની ઘૂમરી રચે છે અને સામાન્ય રીતે પશ્ચિમથી પૂર્વ
દિશામાં ખસે છે. જયારે ઉષ્ણ વાતાગ્ર કે ઉષ્ણાગ્રથી ઉઠેલા ચક્રવાત પૂર્વનું કેન્દ્ર
રચે છે અને સામાન્ય રીતે ભેજપાત અને ધુમ્મસ રચીને stratiform આગળ વધતા જોવા મળે છે.
તે ચક્રવાતના પથની poleward આગળ આગળ વધે છે. ચક્રવાતના જીવનચક્રમાં પાછળથી ઓકલૂડ
વાતાગ્ર રચાય છે, જે ચક્રવાતના પ્રવેશની નજીકથી અને મોટા ભાગે તોફાનના કેન્દ્રની
ફરતે વીંટળાય છે.

ઉષ્ણકટિબંધીય ચક્રવાત-ઉત્પત્તિશાસ્ત્ર, ઉષ્ણકટિબંધમાં આકાર લેતા ચક્રવાતોની
પ્રક્રિયાને વર્ણવે છે. સુષુપ્ત ગરમી, જે નોંધપાત્ર હવાના તોફાનો સાથે ગતિમાં આવે
છે, તેનાથી ઉષ્ણકટિબંધીય ચક્રવાતો રચાય છે, અને તેનો ગર્ભ ઉષ્ણ હોય છે.[૧૦] યોગ્ય
પરિસ્થિતિ હોય તો ચક્રવાત, ઉચ્ચ-ઉષ્ણકટિબંધીય, ઉપ-ઉષ્ણકટિબંધીય અને ઉષ્ણકટિબંધીય
તબક્કાઓમાં સંક્રમણ કરી શકે છે. મેસોસાયકલોન એ જમીન પરથી ગરમ-ગર્ભ ધરાવતાં ચક્રવાત
તરીકે ઊઠે છે, જે આગળ જતાં ટોર્નેડોનું સ્વરૂપ લઈ શકે છે.[૧૧] મેસોસાયકલોનમાંથી
જલસ્તંભ પણ આકાર લઈ શકે છે, પણ મોટા ભાગે તે ખૂબ અસ્થિર વાતાવરણના કારણે અને ઓછા
હવાના દબાણવાળા પવનનો ઊભા પ્રવાહથી ઊભો થતો હોય છે.[૧૨]

તમામ ચક્રવાતોમાં કેટલીક બંધારણીય લાક્ષણિકતાઓ સામાન્ય હોય છે. તે મૂળભૂત રીતે
હવાના ઓછા દબાણવાળા વિસ્તારો હોવાથી, જે-તે ક્ષેત્રમાં સૌથી ઓછું વાતાવરણનું દબાણ
ધરાવતો વિસ્તાર તેમનું કેન્દ્ર હોય છે, ઉષ્ણકટિબંધના પુખ્ત ચક્રવાતમાં આ કેન્દ્રને
મોટા ભાગે આંખ તરીકે ઓળખવામાં આવે છે.[૨૩][૧૩] કેન્દ્રની પાસે, દબાણના બળની માત્રા
(ચક્રવાતની બહાર જેટલું દબાણ હોય તેની સરખામણીમાં ચક્રવાતના કેન્દ્રમાંનું દબાણ)
અને કોરિઓલિસ બળ, બંને લગભગ સંતુલિત હોવા જોઈએ, નહીં તો દબાણના એ ભેદથી ચક્રવાત
પોતે જ ધ્વસં પામે.[૧૪] કોરિઓલિસ અસરના પરિણામે, એક વિશાળ ચક્રવાતની આસપાસ ઘૂમરી
લેતો પવન ઉત્તર ગોળાર્ધમાં વામચક્રી હોય છે અને દક્ષિણ ગોળાર્ધમાં આ પવન
દક્ષિણાવર્ત હોય છે.[૧૫] (તેનાથી વિપરીત, એક પ્રતિચક્રવાતમાં, ઘૂમરી લેતો પવન ઉત્તર
ગોળાર્ધમાં દક્ષિણાવર્ત અને દક્ષિણ ગોળાર્ધમાં વામચક્રી ફરે છે.)

વાતાવરણમાં (હવાના ઓછા દબાણવાળા વિસ્તારમાં) વંટોળિયાની ઘૂમરીઓ રચાવાની અથવા તીવ્ર
થવાની પ્રક્રિયાને સાયકલોજિનેસિસ કહે છે.[૯] સાયકલોજિનેસિસ અમુક જુદી જુદી
પ્રક્રિયાઓને સમાવતો એક છત્ર સમાન શબ્દપ્રયોગ છે, જે તમામ અમુક પ્રકારના
વંટોળિયા/ચક્રવાતને જન્મ આપે છે. તે વિવિધ સ્તરનો હોઈ શકે, સૂક્ષ્મ સ્તરથી માંડીને
વ્યાપક (સાયનોપ્ટીક) સ્તરનો. પોતાના જીવનચક્રમાં પાછળથી શીત-ગર્ભવાળા ચક્રવાતમાં
શોષાઈ જતાં પહેલાં ઉચ્ચ-ઉષ્ણકટિબંધીય ચક્રવાતો વાતાગ્ર સાથે મોજાં રચતાં હોય છે.
જયારે ઉષ્ણકટિબંધીય ચક્રવાત તોફાની હવાને કારણે ગતિમાં આવેલી સુષુપ્ત ગરમીના
પરિણામે રચાતા હોય છે, અને તે ગરમ-ગર્ભ ધરાવતા હોય છે.[૧૦] મેસોસાયકલોન પૃથ્વી પરથી
ઉઠતાં ગરમ-ગર્ભના ચક્રવાત છે અને તે સમયાનુક્રમે ટોર્નેડોમાં પણ પરિણમી શકે છે.[૧૧]
મેસોસાયકલોનમાંથી જલસ્તંભ પણ રચાઈ શકે છે, પણ મોટા ભાગે તે અત્યંત અસ્થિર વાતાવરણ
અને ઓછા દબાણવાળી હવાના ઊભા પ્રવાહથી રચાતા હોય છે.[૧૨] સાયકલોજિનેસિસ એ
સાયકલોસિસનું વિરોધી છે, અને તે પ્રતિચક્રવાત (હવાનું ઊંચું દબાણ) રચે છે, જે હવાના
ઊંચા દબાણવાળા ક્ષેત્રો રચે છે જે એન્ટીસાયકલોજિનેસિસ તરીકે ઓળખાય છે.[૧૬]

સપાટી પર અનેક રીતે ઓછું દબાણ ઊભું થઈ શકે છે. ઉત્તર-દક્ષિણ ફેલાયેલી પર્વતમાળાનો
અંતરાય ઓળંગીને જયારે પૂર્વમાંથી ઓછા-સ્તરની પરંતુ ઊંચા દબાણવાળી પ્રણાલી પ્રવેશે
છે ત્યારે આ ભૌગોલિક સ્થિતિના કારણે સપાટી પર ઓછા દબાણવાળી સ્થિતિ સર્જાઈ શકે
છે.[૧૭] મેસોસ્કેલની ગરમી પ્રસારતી પ્રણાલીઓ પણ આવા શરૂઆતમાં ગરમ-ગર્ભ ધરાવતી ઓછા
દબાણવાળી સપાટીઓ પેદા કરી શકે છે.[૧૮] આ અવ્યવસ્થા વાતાગ્ર સાથે ભળીને એક મોજાં
જેવું બનાવે છે અને તેમાં ઓછા દબાણવાળી સ્થિતિ ટોચ પર રહે છે. આ ઓછા દબાણવાળી
સ્થિતિની આજુબાજુનો પવનનો પ્રવાહ વંટોળ વાળો, એટલે વ્યાખ્યા અનુસાર ઘૂમરી લેવા
માંડે છે. આ ઘૂમરી ખાતો પ્રવાહ, તેના શીતાગ્રની કોરના માધ્યમથી ધ્રુવીય હવાને
ભૂમધ્યરેખાના ઓછા દબાણવાળા વિસ્તારની પશ્ચિમે ધકેલે છે, અને ઉષ્ણાગ્ર થકી ગરમ હવાને
પોલવાર્ડના ઓછા દબાણવાળા વિસ્તારમાં ધકેલે છે. સામાન્ય રીતે, શીતાગ્ર એ ઉષ્ણાગ્ર
કરતાં વધુ ઝડપથી આગળ વધે છે અને ચક્રવાતની આગળ આવેલા ઊંચી ઘનતા ધરાવતા હવાના કણોના
ધીમી ગતિએ વિસર્જિત થતા હોવાથી તેની સાથે ભળી જાય છે અને વંટોળિયાની પાછળ ઘસડાતા
ઊંચી ઘનતા ધરાવતા હવાના રજકણો, સામાન્ય રીતે સાંકડા ગરમ ક્ષેત્રમાં પરિણમે છે.[૧૯]
આ બિંદુએ એક બંધ વાતાગ્ર રચાય જયાં ગરમ હવા ઉપર તરફ ફેંકાય છે, અને ગરમ ભૂંગળી જેવો
આકાર બનાવે છે, જેને ત્રોવાલ પણ કહે છે.[૨૦]

ઉષ્ણકટિબંધીય સાયકલોજિનેસિસ એ વાતાવરણમાં ઉષ્ણકટિબંધીય ચક્રવાત રચાવાની અને તીવ્ર
બનવાની પ્રક્રિયાને વર્ણવવા માટે વપરાતો તકનિકી શબ્દપ્રયોગ છે.[૨૨]
મધ્ય-અક્ષાંક્ષના સાયકલોજિનેસિસ અને ઉષ્ણકટિબંધીય સાયકલોજિનેસિસ બંનેની રચાવાની
પ્રક્રિયા એકબીજાથી તદ્દન ભિન્ન છે. ઉષ્ણકટિબંધીય સાયકલોજિનેસિસમાં અનુકૂળ વાતાવરણ
મળતાં પ્રસરતી નોંધપાત્ર ગરમીના કારણે ગરમ-ગર્ભ ધરાવતો ચક્રવાત રચાય છે.
ઉષ્ણકટિબંધીય સાયકલોજિનેસિસ માટે મુખ્ય છ બાબતોની આવશ્યકતા રહે છેઃ સમુદ્રની
સપાટીનું પૂરતા પ્રમાણમાં ગરમ તાપમાન, અસ્થિર વાતાવરણ, અધોમંડળના નીચલાથી મધ્ય
સ્તરમાં ભેજનું ઊંચું પ્રમાણ, નીચું દબાણવાળું કેન્દ્ર ઊભું કરવા માટે પૂરતું
કોરિઓલિસ બળ, પહેલેથી હવાના નીચા દબાણવાળી સ્થિતિ અથવા ખરાબ હવામાન, અને હવાનું
નીચું દબાણ ધરાવતો પવનનો ઊભો પ્રવાહ.[45][૨૩] વિશ્વભરમાં વાર્ષિક ધોરણે
ઉષ્ણકટિબંધીય તોફાનોની તીવ્રતા ધરાવતા આવા 86 ઉષ્ણકટિબંધીય ચક્રવાતો રચાય છે,
જેમાંથી 47 હરિકેન/ટાયફૂનની તીવ્રતા સુધી પહોંચે છે, અને 20 ભારે ઉષ્ણકટિબંધીય
ચક્રવાતોમાં પરિણમે છે (સાફિર-સિમ્પ્સન હરિકેન સ્કેલ પર તેમની તીવ્રતા કમસે કમ
કેટેગરી ૩માં આવે છે).[૨૪]

જયારે પવનની ગતિ અને/અથવા દિશામાં ઊંચાઈ સહિત ("પવનનો ઊભો પ્રવાહ") મોટા બદલાવ આવે
અને વાતાવરણનો નીચલો હિસ્સો અદશ્ય ભૂંગળી જેવા નળાકારમાં ઊંચકાઈને સર્પિલાકારે ફરવા
માંડે ત્યારે મેસોસાયકલોન રચાતા હોવાનું માનવામાં આવે છે. ગરમી પ્રસારતું એક હવાનું
તોફાન પછી આ ઘૂમરી ખાતી હવા સાથે અથડાતું હોવાનું ધારવામાં આવે છે, જે પેલા
નળાકારને ઉપરથી ત્રાંસા કરે છે (જમીનને સમાંતરમાંથી તેને જમીનની કાટખૂણે લાવે છે)
અને તેના પરિણામે આ આખો પ્રવાહ એક ઊભા સ્તંભ રૂપે વર્તુળાકારે ફરવા માંડે છે.
મેસોસાયકલોન સામાન્ય રીતે પ્રમાણમાં સ્થાનિક જોવા મળે છેઃ તે વ્યાપક સ્તર(સેંકડો
કિલોમીટરના)થી માંડીને સૂક્ષ્મ સ્તરના (સેંકડો મીટરના) હોઈ શકે છે. તેમની આ
લાક્ષણિકતાઓ ઓળખવા માટે રડાર આકૃતિઓનો ઉપયોગ કરવામાં આવે છે.[૨૫]

એક ધ્રુવીય, પેટા-ધ્રુવીય અથવા આર્કિટક ચક્રવાત (તે ધ્રુવીય વમળ તરીકે પણ જાણીતા
છે) એ વિશાળ વિસ્તારમાં સર્જાતું હવાનું નીચું દબાણ છે, જે શિયાળામાં તીવ્ર બને છે
અને ઉનાળામાં નબળું પડે છે.[૨૬] એક ધ્રુવીય ચક્રવાત એ નીચા દબાણવાળી હવામાનની
પ્રણાલી છે, જે સામાન્ય રીતે ૧,૦૦૦ કિલોમીટર (૬૨૦ માઈલ)થી ૨,૦૦૦ કિલોમીટર
(૧,૨૦૦ માઈલ) ગાળો ધરાવે છે અને જેમાં ઉત્તર ગોળાર્ધમાં હવા વામચક્રી દિશામાં જયારે
દક્ષિણ ગોળાર્ધમાં હવા દક્ષિણાવર્તમાં ઘૂમરી ખાય છે. ઉત્તર ગોળાર્ધમાં આકાર લેતા
ધ્રુવીય ચક્રવાતવે એકંદરે બે કેન્દ્રો હોય છે. એક કેન્દ્ર બફીન દ્વીપ નજીક છે અને
બીજું ઈશાન સાઈબીરિયામાં છે.[૨૭] દક્ષિણ ગોળાર્ધમાં, તે પશ્ચિમે 160 રેખાંશ નજીક
રોસ બરફની છાજલીની ધાર પર સ્થિત હોવાનું જણાયું છે.[૨૮] જયારે ધ્રુવીય વમળ ખૂબ
મજબૂત હોય છે ત્યારે પશ્ચિમ તરફથી પૃથ્વીની સપાટી તરફ પ્રવાહ વહે છે. જયારે ધ્રુવીય
ચક્રવાત નબળો હોય છે, ત્યારે અતિશય ઠંડી ફાટી નીકળે છે.[૨૯]

ધ્રુવીય દાબ એ એક નાના-કદની, ક્ષણજીવી, હવાના નીચા દબાણવાળી પ્રણાલી (ડિપ્રેશન) છે,
જે ઉત્તર અને દક્ષિણ બંને ગોળાર્ધોમાં મુખ્ય ધ્રુવ સપાટીના મહાસાગર વિસ્તારોના
પોલવર્ડ ઉપર જોવા મળે છે. આ પ્રણાલીની ક્ષિતિજ-સમાંતર લંબાઈ ૧,૦૦૦ કિલોમીટર
(૬૨૦ માઈલ) કરતાં ઓછી હોય છે અને અમુક દિવસો કરતાં વધુ સમય સુધી તેનું અસ્તિત્વ
રહેતું નથી. તેઓ વધુ વિશાળ સ્તરની મેસોસ્કેલ હવામાન પ્રણાલીઓનો હિસ્સો હોય છે.
પરંપરાગત હવામાનના અહેવાલોનો ઉપયોગ કરીને ધ્રુવીય દાબને ઓળખવા ખૂબ મુશ્કેલ છે અને
તે ઊંચા અક્ષાંશ પરની કાર્યવાહીઓ માટે જોખમકારક છે, જેમ કે વહાણવટું અને ગેસ તેમ જ
તેલના પ્લેટફોર્મ. ધ્રુવીય દાબને બીજાં અનેક શબ્દપ્રયોગોથી પણ નિર્દેશિત કરવામાં
આવે છે, જેમ કે ધ્રુવીય મેસોસ્કેલ વમળ, આર્કિટક હરિકેન, આર્કિટક દાબ અને ઠંડી
હવાનું ડિપ્રેશન. આજે હવે આ શબ્દપ્રયોગ ખાસ કરીને વધુ જોમવાળી પ્રણાલીઓ, કે જે
ઓછામાં ઓછા 17 m/s જેટલા સપાટી નજીકના પવનો માટે જ વાપરવામાં આવે છે.[૩૦]

ઉચ્ચ-ઉષ્ણકટિબંધીય ચક્રવાત એ એક વ્યાપક સ્તરની હવાના નીચા દબાણવાળી હવામાનની
પ્રણાલી છે જે ન તો ઉષ્ણકટિબંધીય ચક્રવાતના લક્ષણો ધરાવે છે અને ન તો ધ્રુવીય
ચક્રવાતના લક્ષણો, તે વાતાગ્ર સાથે અને તાપમાનની સમસ્તરીય ધારાઓ તથા ઝાકળ બિંદુ કે
જે બીજા શબ્દોમાં "બારોકિલનિક ક્ષેત્રો" તરીકે ઓળખાય છે તેની સાથે સંબંધિત છે.[૩૧]

"ઉચ્ચ-ઉષ્ણકટિબંધીય" શબ્દ જ સૂચવે છે આ પ્રકારના ચક્રવાત સામાન્ય રીતે ઉષ્ણકટિબંધીય
વિસ્તારોની બહાર આકાર લે છે, પૃથ્વીના મધ્ય અક્ષાંશ પર તે રચાતા હોય છે. એટલે આ
પ્રણાલીઓને તેમના ઉદ્ભવના વિસ્તાર પરથી "મધ્ય-અક્ષાંશ ચક્રવાતો" તરીકે અથવા તો જયાં
ઉચ્ચ-ઉષ્ણકટિબંધીય સંક્રમણ થતું હોય છે તેના આધારે "ઉત્તર-ઉષ્ણકટિબંધીય ચક્રવાત"
તરીકે પણ વર્ણવવામાં આવે છે,[૩૧][૩૨] અને હવામાનની આગાહી કરનારાઓ તથા સામાન્ય લોકો
મોટા ભાગે તેમના માટે "ડિપ્રેશન્સ" અથવા "નીચા દાબવાળી સ્થિતિ" જેવા શબ્દો વાપરતા
હોય છે. પ્રતિ-ચક્રવાત સાથે આ એક રોજિંદા ધોરણે ઘટતી વિલક્ષણતા છે, જે પૃથ્વી પરના
હવામાનને મહદ્ અંશે દોરે છે.

જો કે ઉચ્ચ-ઉષ્ણકટિબંધીય ચક્રવાતો પશ્ચિમમાં જ તાપમાન અને ઝાકળબિંદુ ઢોળાવના
ક્ષેત્રોની સાથે રચાતા હોવાથી તેમને મોટા ભાગે હંમેશાં બારોકિલનિક તરીકે વર્ગીકૃત
કરવામાં આવે છે, પણ કયારેક તેમના જીવનચક્રના ઉત્તરાર્ધમાં જયારે ચક્રવાતની આસપાસ
તાપમાનની વહેંચણી તેની ત્રિજયામાં પ્રમાણમાં એકસમાન રૂપે થાય છે ત્યારે તે
બારોટ્રોપિક બને છે.[૩૩] એક ઉચ્ચ-ઉષ્ણકટિબંધીય ચક્રવાત ઉપ-ઉષ્ણકટિબંધીય તોફાનમાં
રૂપાંતરણ પામી શકે છે અને પછી ત્યાં જો તે ગરમ પાણી પરથી પસાર થાય અને તે દરમ્યાન
ગરમીનું કેન્દ્રીય વિકુચન થાય, તો તેનો ગર્ભ ગરમ બને છે અને તે એક ઉષ્ણકટિબંધીય
ચક્રવાતમાં ફેરવાઈ શકે છે.[૧૦]

ઉપ-ઉષ્ણકટિબંધીય ચક્રવાત એ એક એવી હવામાન પ્રણાલી છે જેની કેટલીક લાક્ષણિકતાઓ
ઉષ્ણકટિબંધીય ચક્રવાત જેવી છે અને કેટલીક લાક્ષણિકતાઓ ઉચ્ચ-ઉષ્ણકટિબંધીય ચક્રવાત
જેવી છે. તે વિષુવવૃત્ત અને 50મા સમાંતરની વચ્ચે આકાર લઈ શકે છે.[૩૪] છેક 1950ના
દાયકાથી, આ પ્રકારના ચક્રવાતને ઉષ્ણકટિબંધીય ચક્રવાતમાં વર્ગીકૃત કરવો કે
ઉચ્ચ-ઉષ્ણકટિબંધીય ચક્રવાતમાં તે અંગે વાયુશાસ્ત્રીઓ સ્પષ્ટ નહોતા, અને એટલે તેમણે
આ સંકર ચક્રવાતોને વર્ણવવા માટે લગભગ-ઉષ્ણકટિબંધીય અને અંશતઃ ઉષ્ણકટિબંધીય એવા
શબ્દપ્રયોગ કર્યા હતા.[૩૫] 1972 સુધીમાં,નેશનલ હરિકેન સેન્ટરે આ ચક્રવાતના વર્ગને
ઔપચારિક માન્યતા આપી.[૩૬] 2002માં એટલાન્ટિક બેઝિનમાંના ઉષ્ણકટિબંધીય ચક્રવાતની
અધિકૃત યાદીમાં ઉપ-ઉષ્ણકટિબંધીય ચક્રવાતોને નામ મળવું શરૂ થયું.[૩૪] આ ચક્રવાતોમાં
પવનનો ઘેરાવો વિશાળ હોય છે અને કોઈ લાક્ષણિક ઉષ્ણકટિબંધીય ચક્રવાત કરતાં તેના
કેન્દ્રથી ઘણે દૂર આવેલી હવાને મહત્તમ માત્રામાં બાંધી રાખી શકતા હોય છે, વધુમાં તે
ઓછાથી મધ્યમ તાપમાનના પટ્ટાઓ ધરાવતા વિસ્તારમાં અસ્તિત્વ ધરાવી શકે છે.[૩૪]

શરૂઆતમાં તે ઉચ્ચ-ઉષ્ણકટિબંધીય ચક્રવાતમાંથી આકાર પામે છે, કે જે ઉષ્ણકટિબંધમાં
મળતા ચક્રવાતો કરતાં ઠંડું તાપમાન ધરાવતા હોય છે, એટલે તેની રચના માટે જરૂરી
સમુદ્રની સપાટીનું તાપમાન પણ ઉષ્ણકટિબંધીય ચક્રવાતોને જોઈએ તે કરતાં ત્રણ ડિગ્રી
સેલ્સિયસ કે પાંચ ડિગ્રી ફેરનહિટ જેટલું ઓછું જોઈએ છે, અને આમ તે લગભગ 23 ડિગ્રી
સેલ્સિયસ તાપમાને આકાર લે છે.[૩૭] આનો અર્થ એમ થયો કે ઉપ-ઉષ્ણકટિબંધીય
ચક્રવાતો,પ્રણાલિકાગત હરિકેન મોસમની હદ કરતાં બહાર રચાય તેવી શકયતાઓ વધુ છે. જો કે
ઉપ-ઉષ્ણકટિબંધીય તોફાનોમાં ભાગ્યે જ હરિકેન-બળ ધરાવતાં પવનો ફૂંકાય છે, પણ તેમનો
ગર્ભ ગરમ થાય તેમ તેમ તે ઉષ્ણકટિબંધીય ચક્રવાતમાં પલટાઈ શકે છે.[૩૮]

એક ઉષ્ણકટિબંધીય ચક્રવાત એટલે તોફાનની એવી પ્રણાલી જેના કેન્દ્રમાં હવાનું નીચું
દબાણ છે અને સૂસવાટા મારતાં તોફાનો છે, જે તીવ્ર પવન અને તોફાન સાથે ધોધમાર વરસાદ
લાવે છે. જયારે ભેજવાળી હવા ઉપર ઊઠે છે ત્યારે તેમાંથી છૂટી પડતી ગરમીથી
ઉષ્ણકટિબંધીય ચક્રવાતને પોષણ મળે છે, અને પરિણામે ભેજવાળી હવામાં પાણીની વરાળનું
ઘનીકરણ થવા માંડે છે. પછી તેને અન્ય જુદી જુદી પ્રણાલીઓ દ્વારા ગરમીનું ઈંધણ મળે
છે, બીજાં આંધી-તોફાનો જેમ કે નોર'એસ્ટર્સ, યુરોપના વાવાંઝોડાં અને ધ્રુવીય દાબ,
અને આમ તે પોતાના "ગરમ-ગર્ભ"ની તોફાન પ્રણાલીના વર્ગીકરણ મુજબની લાક્ષણિકતાઓમાં
ઢળવા માંડે છે.[૧૦]

"ઉષ્ણકટિબંધીય" શબ્દપ્રયોગ બે બાબતો દર્શાવે છે, એક તો આ પ્રણાલીઓનું ભૌગોલિક
ઉદ્ભવસ્થાન, કે જે વિશિષ્ટ રીતે પૃથ્વીની સપાટી પરના ઉષ્ણકટિબંધીય વિસ્તારોમાં જ
ઘટે છે, અને બીજું ઉષ્ણકટિબંધીય દરિયા નજીકની હવાઓમાં તેમની રચના. "ચક્રવાત" શબ્દ આ
તોફાનોની વંટોળ ધરાવતી પ્રકૃતિ વર્ણવે છે, જે ઉત્તર ગોળાર્ધમાં વામચક્રી ઘૂમરી લે
છે અને દક્ષિણ ગોળાર્ધમાં દક્ષિણાવર્ત ઘૂમરી લે છે. તેમના સ્થાન અને તોફાનીપણાને
લઈને, ઉષ્ણકટિબંધીય ચક્રવાતોને હરિકેન, ટાયફૂન, વંટોળિયો, ઉષ્ણકટિબંધીય ડિપ્રેશન,
અથવા માત્ર ચક્રવાત જેવાં બીજાં નામોથી પણ સંબોધવામાં આવે છે. સામાન્ય પરિભાષામાં,
અટલાન્ટિક બેઝિનમાં જોવા મળતા ઉષ્ણકટિબંધીય ચક્રવાતને (પ્રાચીન મધ્ય અમેરિકાના
વરુણદેવ, હુરાકન પરથી) હરિકેન તરીકે અને પેસિફિક વિસ્તારમાં તેને ચક્રવાત તરીકે
ઓળખવામાં આવે છે.[૩૯]

આ ઉષ્ણકટિબંધીય ચક્રવાતો અત્યંત શકિતશાળી પવન અને ગાજવીજ સાથેનો ધોધમાર વરસાદ તો
લાવી જ શકે છે, પણ તે ઘણાં ઊંચાં મોજાં અને નુકસાનકર્તા તોફાની ઉછાળા પણ પેદા કરી
શકે છે.[૪૦] તે વિશાળ ગરમ જળાશયોની સપાટી પર આકાર લે છે,[૪૧] અને જમીન પર આવી જાય
તો ઝડપથી પોતાની તાકાત ગુમાવતાં હોય છે.[૪૨] આ જ કારણોસર, દરિયાકિનારાના વિસ્તારોને
ઉષ્ણકટિબંધીય ચક્રવાતોનાં પરિણામે ઘણું નુકસાન વેઠવું પડે છે, જયારે તેમની
સરખામણીમાં જમીનના અંદરના પ્રદેશો આ શકિતશાળી તોફાનોથી સલામત હોય છે. જો કે અંદર
આવેલા જમીન વિસ્તારોમાં પણ ધોધમાર વરસાદને કારણે પૂર આવી શકે છે અને મોજાંમાં
તોફાની ઉછાળા આવવાથી દરિયાકિનારાની આખી પટ્ટી પર ૪૦ કિલોમીટર (૨૫ માઈલ) જેટલા
વિસ્તાર પણ જબરજસ્ત પૂરના સપાટામાં આવી શકે છે. આમ આ ચક્રવાતોની માનવ વસતિ પરની
અસરો અત્યંત બિહામણી છે તે છતાં એ નોંધવું જોઈએ કે ઉષ્ણકટિબંધીય ચક્રવાતો દુષ્કાળની
સ્થિતિમાંથી ઉગારે પણ છે.[૪૩] વધુમાં તે ઉષ્ણકટિબંધના વિસ્તારોમાંથી ગરમી અને
ઊર્જાને સમશીતોષ્ણ અક્ષાંશો તરફ લઈ જવાનું કાર્ય કરે છે, અને આમ તે પૃથ્વીનું
વાતાવરણીય પરિભ્રમણ તંત્ર જાળવી રાખવામાં મહત્ત્વનો ભાગ ભજવે છે. અને પરિણામે,
પૃથ્વીના અધોમંડળનું સમતોલપણું જાળવી રાખવામાં ઉષ્ણકટિબંધીય ચક્રવાતો ઉપયોગી નીવડે
છે.

મોટા ભાગના ઉષ્ણકટિબંધીય ચક્રવાતો વાતાવરણમાંના એકાદ નબળી ઉથલપાથલ તથા બાકી અનુકૂળ
વાતાવરણ હોય ત્યારે રચાતા હોય છે. બીજા કેટલાક, અન્ય પ્રકારના ચક્રવાતો જયારે
ઉષ્ણકટિબંધીય ચક્રવાતોની લાક્ષણિકતાઓ મેળવે છે ત્યારે રચાતા હોય છે. ઉષ્ણકટિબંધીય
પ્રણાલીઓ ત્યારે પછી અધોમંડળમાંના ગતિમય પવનોથી ખલબલી ઊઠે છે; જો પરિસ્થિતિઓ અનુકૂળ
રહે તો આ ઉષ્ણકટિબંધીય ખરાબ હવામાન પ્રણાલી વધુ વણસે છે, તીવ્ર બને છે અને કદાચ
તેની આંખ પણ વિકસે છે. આ વર્ણપટના બીજા છેડાએ, જો પ્રણાલીની આસપાસની સ્થિતિ
પ્રતિકૂળ હોય અથવા તો જો ઉષ્ણકટિબંધીય ચક્રવાત જમીન સાથે અથડાઈ પડે, તો તેની
પ્રણાલી નબળી પડી ભાંગી પડે છે અને સમય જતાં વેરવિખેર થઈ જાય છે. એક ઉષ્ણકટિબંધીય
ચક્રવાત, જયારે ઉચ્ચ અક્ષાંશો તરફ ગતિ કરે અને દરમ્યાનમાં જો તે બે હવાના પ્રવાહોના
તાપમાનમાંના ફેરફારના કારણે ઘનીકરણ થઈ ગરમી છૂટી પડે અને એ રીતે તેની ઊંર્જાસ્રોત
બદલાય ત્યારે તે ઉચ્ચ-ઉષ્ણકટિબંધીય ચક્રવાત બને છે;[૧૦] એક સંચાલનના દષ્ટિબિંદુંથી,
એક ઉષ્ણકટિબંધીય ચક્રવાત, તેના ઉચ્ચ-ઉષ્ણકટિબંધીય સંક્રાન્તિ વખતે સામાન્ય રીતે
ઉપ-ઉષ્ણકટિબંધીય ચક્રવાત બનતો નથી.[૪૪]

એક મેસોસાયકલોન એ વાયુનો વમળ છે, જે લગભગ ૨.૦ કિલોમીટર (૧.૨ માઈલ)થી ૧૦ કિલોમીટર
(૬.૨ માઈલ) જેટલો વ્યાસ (વાયુશાસ્ત્રનો મેસોસ્કેલ) ધરાવે છે, અને ગરમી પ્રસારતાં
તોફાનની અંદર હોય છે.[૪૫] તેમાં એક ઊભી ધરીની આસપાસ હવા ઊંચકાય છે અને તેની
વર્તુળાકારે ફરે છે, સામાન્ય રીતે તે ઉત્તર અને દક્ષિણ ગોળાર્ધમાંના હવાના નીચા
દબાણવાળી પ્રણાલીઓની દિશામાં જ વર્તુળાકારે ફરે છે. મોટા ભાગે તે હંમેશાં
વંટોળિયો/ચક્રવાત જ હોય છે, જે સ્થાનિક નીચા હવાના દબાણ અને ભયંકર વરસાદી તોફાન
સાથે સાંકળવામાં આવે છે.[૪૬] આવા તોફાનોમાં સપાટી પર મજબૂત પવનનો મારો અને જોરદાર
કરાંનો વરસાદ પડે છે. સુપરસેલમાં ઉપરની તરફ ઝાટકા સાથે પવન ઊઠે કે જે કદાચ ટોર્નેડો
બની શકે, તે મોટા ભાગે મેસોસાયકલોન બનતા હોય છે. આખા યુનાઈટેડ સ્ટેટ્સમાં દર વર્ષે
આશરે 1700 મેસોસાયકલોન રચાતા હોય છે, પણ તેમાંથી માત્ર અડધા જ ટોર્નેડો પેદા કરે
છે.[૧૧]

ચક્રવાતો પૃથ્વી પરની અનોખી ઘટના નથી. નેપ્ચ્યૂન પર જેમ નાનું ઘેરું ટપકું (સ્મોલ
ડાર્ક સ્પોટ) છે, તેમ ચક્રવાતના તોફાનો મોજિલાં ગ્રહો માટે સામાન્ય છે. જાદુગરની
આંખ તરીકે પણ ઓળખાતું તે ગ્રેટ ડાર્ક સ્પોટના લગભગ એક તૃતીયાંશ વ્યાસ જેટલું છે.
તેને "જાદુગરની આંખ" નામ આપવામાં આવ્યું છે કારણ કે તે ખરેખર આંખ જેવું દેખાય છે.
જાદુગરની આંખની બરાબર મધ્યમાં એક સફેદ વાદળાને કારણે આવું દશ્ય દેખાય છે.[૮] મંગળ
પર પણ વાવાઝોડાં/ચક્રવાતનાં તોફાનો જોવા મળ્યાં છે.[૭] ગ્રેટ રેડ સ્પોટની જેમ
મોજિલાં તોફાનોને પણ સામાન્ય રીતે ભૂલથી રાક્ષસી હરિકેન અથવા ચક્રવાતનાં તોફાનોનું
નામ આપી દેવામાં આવે છે. પણ તે સાચું નથી, કારણ કે ગ્રેટ રેડ સ્પોટ એ ખરેખર તો
વિરોધી ઘટના, પ્રતિ-ચક્રવાત છે.[૪૭]

અમુક ચોક્કસ સંજોગોમાં, ઉનાળા દરમ્યાન ઉત્તર ગોળાર્ધમાં મધ્ય-મહાસાગર પર સ્થિત
ટ્રોપિકલ અપર ટ્રોપોસ્ફેરિક ટ્રોફ (ટીયુટીટી (TUTT)-ઉષ્ણકટિબંધીય ઉપલી અધોમંડળીય
નીચા દબાણની સ્થિતિ)ના તળિયામાંથી, ઉપલી ઠંડી, હવાના નીચા દબાણવાળી સ્થિતિ નિર્માય
છે. આ ઉપલા અધોમંડળના વમળો ટીયુટીટી સેલ અથવા ટીયુટીટી દાબસ્થિતિઓ તરીકે પણ જાણીતા
છે, તે સામાન્ય રીતે ધીમી ગતિએ પૂર્વ-ઈશાનથી પશ્ચિમ-નૈર્ૠત્ય તરફ આગળ વધે છે અને તે
સામાન્ય રીતે દરિયાની સપાટીથી 20,000 ફૂટની ઊંચાઈ કરતાં ઓછું વિસ્તરતું નથી. તેમની
નીચે સામાન્ય રીતે વેપારી વાયરામાં એક નબળી ઊંધી સપાટીનું પોલાણ જોવા મળે છે, અને
તેને કદાચ ઊંચા-સ્તરના વાદળાઓ સાથે પણ સંબંધ હોઈ શકે છે. આ નીચેની તરફની ગતિવિધિઓના
પરિણામે વાદળાંઓના ઢગલામાં વધારો અને સપાટી પર વમળ જોવા મળે છે. અમુક અસાધારણ
કિસ્સાઓમાં, તે ગરમ-ગર્ભનાં બને છે, અને ત્યારે આ વમળ એક ઉષ્ણકટિબંધીય ચક્રવાતમાં
પરિવર્તિત થાય છે. ઉષ્ણકટિબંધીય ચક્રવાતોને ખેંચતા ઉપલા ચક્રવાતો અને ઉપલા
ટ્રોફ(નીચા દબાણવાળી સ્થિતિ)ના પ્રવાહમાં વધારાનો ધસારો અને તેની તીવ્રતામાં મદદરૂપ
થઈ શકે છે. ઉષ્ણકટિબંધીય ઉથલપાથલો ઉપલા ટ્રોફ અથવા ઉપલા દાબને રચવામાં કે વધુ ઊંડા
કરવામાં મદદરૂપ થઈ શકે છે, ઘણીવાર ઉષ્ણકટિબંધીય ઉથલપાથલો/ચક્રવાતમાંથી નીકળતા
પ્રવાહો/ધાર પણ તેમના લિસોટાઓને વધુ ઘેરા કરવામાં કારણભૂત બને છે.[૪૮][૪૯]



https://gu.wikipedia.org/wiki/%E0%AA%97%E0%AB%82%E0%AA%97%E0%AA%B2_%E0%AA%95%E0%AB%8D%E0%AA%B0%E0%AB%8B%E0%AA%AE

ગૂગલ ક્રોમ (અંગ્રેજી: Google Chrome) એ ગૂગલ દ્વારા વિકસાવાયેલું એક વેબ બ્રાઉઝર
છે જે વેબકિટ લેઆઉટ એન્જિન અને એપ્લિકેશન ફ્રેમવર્કનો ઉપયોગ કરે છે. તેને સૌથી
પહેલા 2 સપ્ટેમ્બર 2008ના રોજ માઇક્રોસોફ્ટ વિન્ડોઝના બિટા વર્ઝન તરીકે રજૂ કરવામાં
આવ્યું હતું, જ્યારે તેનું જાહેર અનાવરણ 11 ડિસેમ્બર 2008ના રોજ થયું હતું. તેનું
નામ વેબ બ્રાઉઝરના ગ્રાફિકલ યુઝર ઇન્ટરફેસ ફ્રેમ અથવા “ક્રોમ” પરથી લેવામાં આવ્યું
છે. નેટ એપ્લિકેશન્સ પ્રમાણે, જાન્યુઆરી 2011ના અંત સુધીમાં ક્રોમ ત્રીજા ક્રમનું
સૌથી વધુ ઉપયોગમાં લેવાતું બ્રાઉઝર હતું, અને વૈશ્વિક સ્તરે વેબ બ્રાઉઝરના ઉપયોગ
હિસ્સામાં 10 ટકાનું સ્તર વટાવી ગયું હતું.[૧]

સપ્ટેમ્બર 2008માં ગૂગલે ક્રોમિયમ તરીકે ઓપન સોર્સ પ્રોજેક્ટ તરીકે તેના વી8 (V8)
જાવાસ્ક્રિપ્ટ એન્જિન સહિત ક્રોમના સોર્સ કોડનો મોટો હિસ્સો જારી કર્યો હતો.[૨][૩]
આ પગલાંના કારણે થર્ડ પાર્ટી ડેવલપર્સને તેના સંબંધિત સોર્સ કોડનો અભ્યાસ કરવા
મળ્યો અને બ્રાઉઝરને મેક ઓએસ એક્સ (OS X) અને લિનક્સ ઓપરેટિંગ સિસ્ટમમાં રૂપાંતરિત
કરવામાં મદદ મળી હતી. ગૂગલે એવી આશા પણ વ્યક્ત કરી હતી કે અન્ય બ્રાઉઝર્સ વેબ
એપ્લિકેશન કામગીરી સુધારવા માટે વી8 (V8) સ્વીકારશે.[૪] ક્રોમિયમનો ગૂગલ અધિકૃત
હિસ્સો મંજૂરી આપતા બીએસડી (BSD) લાઇસન્સ હેઠળ જારી કરવામાં આવ્યો છે,[૫] આ
હિસ્સાઓને ઓપન સોર્સ તથા ક્લોઝ્ડ સોર્સ સોફ્ટવેર પ્રોગ્રામ્સમાં સામેલ કરી શકાય
છે.[૬] સોર્સ કોડના અન્ય હિસ્સાઓ વિવિધ ઓપન સોર્સ લાઇસન્સને આધિન છે.[૭] ક્રોમિયમ
ક્રોમ જેવા જ ફિચર્સ લાગુ પાડે છે પરંતુ તેમાં બિલ્ટ-ઇન ઓટોમેટિક અપડેટ્સ અને ગૂગલ
બ્રાન્ડિંગની ગેરહાજરી છે, અને સૌથી વધુ નજરે ચઢે તેવું તેમાં બહુરંગી ગૂગલના
લોગોની જગ્યાએ વાદળી રંગનો એક લોગો છે.[૮]

છ વર્ષ સુધી ગૂગલના ચીફ એક્ઝિક્યુટિવ એરિક સ્કમિડ્ટ એક સ્વતંત્ર વેબ બ્રાઉઝરની
રચનાનો વિરોધ કરતા હતા. તેમણે જણાવ્યું હતું કે, “તે સમયે ગૂગલ એક નાની કંપની હતી.”
અને તેઓ “નુકસાન પહોંચાડે તેવા બ્રાઉઝર યુદ્ધ”માં સામેલ થવા માંગતા ન હતા. જોકે
સહ-સ્થાપકો સર્ગે બ્રિન અને લેરી પેજએ કેટલાક ફાયરફોક્સ ડેવલપર્સની ભરતી કરી અને
ક્રોમનું એક પ્રદર્શન તૈયાર કર્યું ત્યારે મિ. સ્કમિડ્ટે સ્વીકાર્યું કે, “તે એટલું
બધું સારું હતું કે તેણે મને મારું મન બદલવા માટે દબાણ કર્યું.”[૯]

અનાવરણની જાહેરાત અસલમાં 3 સપ્ટેમ્બર 2008ના રોજ થવાની હતી અને સ્કોટ મેકક્લાઉડ
દ્વારા એક કોમિક પત્રકારો અને બ્લોગર્સને મોકલવવાનું હતું જેમાં નવા બ્રાઉઝર પાછળની
પ્રેરણાના વિશેષતાઓ સમજાવવાની હતી.[૧૦] યુરોપ માટેની નકલો વહેલી રવાના કરવામાં આવી
હતી અને ગૂગલ બ્લોગોસ્કોપ્ડના જર્મન બ્લોગર ફિલિપ લેન્સેનએ[૧૧] 1 સપ્ટેમ્બર 2008ના
રોજ તે મેળવ્યા બાદ તેની વેબસાઇટ પર ઉપલબ્ધ 38 પાનાના કોમિકની એક સ્કેન કરાયેલી નકલ
તૈયાર કરી હતી.[૧૨] ગૂગલે ત્યાર બાદ આ કોમિકને ગૂગલ બુક્સ પર ઉપલબ્ધ કરાવ્યું
હતું[૧૩] અને વહેલું રિલીઝ કરવાના ખુલાસા સાથે તેમના સત્તાવાર બ્લોગ પર તેનો ઉલ્લેખ
કર્યો હતો.[૧૪]

બ્રાઉઝરને સૌથી પહેલા જાહેરમાં 2 સપ્ટેમ્બર 2008ના રોજ માઇક્રોસોફ્ટ વિન્ડોઝ
(એક્સપી (XP) અને ત્યાર પછીના વર્ઝન માટે જ) માટે 43 ભાષાઓમાં સત્તાવાર રીતે બિટા
વર્ઝનમાં રિલીઝ કરવામાં આવ્યું હતું.[૧૫] માત્ર માઇક્રોસોફ્ટ વિન્ડોઝ માટે જ ઉપલબ્ધ
હોવા છતાં ક્રોમે તરત આશરે 1 ટકા બજાર હિસ્સો મેળવી લીધો હતો.[૧૪][૧૬][૧૭][૧૮]
શરૂઆતની વૃદ્ધિ બાદ તેનો વપરાશ હિસ્સો ઘટ્યો હતો અને ઓક્ટોબર 2008માં 0.69% સુધી
પહોંચ્યો હતો. ત્યાર બાદ તેમાં ફરી વધારો થયો અને ડિસેમ્બર 2008 સુધીમાં ક્રોમનો
બજાર હિસ્સો 1%ની સપાટી વટાવી ગયો હતો.[૧૯]

જાન્યુઆરી 2009ના પ્રારંભમાં સીનેટ (CNET)એ અહેવાલ આપ્યો હતો કે વર્ષના પ્રથમ છ
મહિનામાં ગૂગલ મેક ઓએસ એક્સ (OS X) અને લિનક્સ માટે ક્રોમના વર્ઝન જારી કરવાનું
આયોજન ધરાવતું હતું.[૨૦] પ્રથમ સત્તાવાર ક્રોમ મેક ઓએસ એક્સ (OS X) અને લિનક્સ
ડેવલપર પ્રિવ્યૂ[૨૧] 4 જૂન 2009ના રોજ જાહેર કરવામાં આવ્યા હતાં જેમાં એક બ્લોગ
પોસ્ટમાં[૨૨] જણાવાયું હતું કે તેમાં ઘણા ફિચર્સ ગેરહાજર છે અને સામાન્ય વપરાશના
બદલે પ્રારંભિક પ્રતિભાવ મેળવવાના હેતુસર છે.

ડિસેમ્બર 2009માં ગૂગલે મેક ઓએસ એક્સ (OS X) અને લિનક્સ માટે ક્રોમના બિટા વર્ઝન
જારી કર્યા હતા.[૨૩][૨૪] 25 મે 2010ના રોજ જાહેર કરવામાં આવેલ ગૂગલ ક્રોમ 5.0 તમામ
ત્રણ પ્લેટફોર્મને ટેકો આપવા માટે સૌ પ્રથમ સ્થિર જારી થયું હતું.[૨૫]

2010માં યુરોપિયન આર્થિક વિસ્તારમાં માઇક્રોસોફ્ટ વિન્ડોઝના વપરાશકર્તાઓને ઓફર
કરવામાં આવેલા બાર બ્રાઉઝર્સ પૈકી ક્રોમ એક હતું.[૨૬]

ક્રોમને ગૂગલ અને થર્ડ પાર્ટીઓ જેમ કે મોઝિલાની નેટસ્કેપ પોર્ટેબલ રનટાઇમ, નેટવર્ક
સિક્યુરિટી સર્વિસિસ, એનપીએપીઆઇ (NPAPI), તથા એસક્યુલાઇટ (SQLite) અને મોટી
સંખ્યામાં અન્ય ઓપન-સોર્સ પ્રોજેક્ટ્સમાંથી 25 વિવિધ કોડ લાઇબ્રેરીઓમાંથી ભેગું
કરીને બનાવવામાં આવ્યું હતું.[૨૭] જાવાસ્ક્રિપ્ટ વર્ચ્યુઅલ મશીનને વિભાજિત કરવા
માટે (એડોબી/મોઝિલાના ટેમરિનની જેમ) પૂરતા પ્રમાણમાં મહત્ત્વનો પ્રોજેક્ટ ગણવામાં
આવ્યો હતો અને આર્હસ ખાતે લાર્સ બેકના સંકલન હેઠળ ડેનમાર્ક ખાતે એક અલગ ટીમ દ્વારા
તે હાથ ધરવામાં આવ્યો હતો. ગૂગલના જણાવ્યા પ્રમાણે વર્તમાન અમલીકરણ “નાના પ્રોગ્રામ
માટે ડિઝાઇન કરવામાં આવ્યો હતો જ્યાં સિસ્ટમની કામગીરી અને આંતરપ્રવૃત્તિ એટલી
મહત્ત્વપૂર્ણ ન હતી,” પરંતુ “ડીઓએમ (DOM) મેનિપ્યુલેશન્સ અને જાવાસ્ક્રિપ્ટની વાત
આવે” ત્યારે જીમેઇલ (Gmail) જેવા વેબ એપ્લિકેશન્સ વેબ બ્રાઉઝરનો મહત્તમ ઉપયોગ કરે
છે, અને તેથી જાવાસ્ક્રિપ્ટ એન્જિનમાંથી નોંધપાત્ર ફાયદો મેળવી શકે છે જે ઝડપથી કામ
કરી શકે છે.

એન્ડ્રોઇડ ટીમની સલાહના આધારે ક્રોમમાં વેબ પૃષ્ઠ દર્શાવવા માટે વેબકિટ રેન્ડરિંગ
એન્જિનનો ઉપયોગ થાય છે.[૧૩] મોટા ભાગના બ્રાઉઝરની જેમ ક્રોમને જારી કરતા અગાઉ યુનિટ
ટેસ્ટિંગ, "સ્ક્રિપ્ટેડ યુઝર એક્શન્સના ઓટોમેટેડ યુઝર ઇન્ટરફેસ" ટેસ્ટિંગ અને ફઝ
ટેસ્ટિંગ તથા વેબકિટના લેઆઉટ પરીક્ષણો (જેમાંથી 99% માં ક્રોમ સફળ રહ્યું હોવાનો
દાવો કરાય છે) માટે આંતરિક રીતે ઘનિષ્ઠ પરીક્ષણમાંથી પસાર કરવામાં આવ્યું હતું.
ગૂગલ ઇન્ડેક્સમાં હજારોની સંખ્યામાં સામાન્ય રીતે એક્સેસ કરવામાં આવતી વેબસાઇટ્સમાં
નવા બ્રાઉઝર બિલ્ડનું સ્વયંચાલિત રીતે 20-30 મિનિટની અંદર પરીક્ષણ કરવામાં આવે
છે.[૧૩]

ક્રોમના વિન્ડોઝ વર્ઝનમાં ગિયર્સ સામેલ છે જે વેબ ડેવલપર્સમાં ફિચર્સ ઉમેરે છે જે
સામાન્ય રીતે વેબ એપ્લિકેશન્સ (ઓફલાઇન સપોર્ટ સહિત) સાથે સંકળાયેલા હોય છે.[૧૩]
જોકે, ગૂગલ એચટીએમએલ5 (HTML5)ની તરફેણમાં ગિયર્સને દૂર કરી રહ્યું છે.[૨૮]

ડિસેમ્બર 2010માં ગૂગલે જાહેરાત કરી હતી કે બિઝનેસ વાતાવરણમાં ક્રોમ લાગુ કરવાનું
સરળ કરવા માટે તેઓ એક સત્તાવાર ક્રોમ એમએસઆઇ (MSI) પેકેજ પૂરું પાડશે. સામાન્ય
ડાઉનલોડ કરાયેલ ક્રોમ ઇન્સ્ટોલર બ્રાઉઝરને યુઝરની હોમ ડિરેક્ટરીમાં મૂકે છે અને
અદૃશ્ય બેકગ્રાઉન્ડ અપડેટ આપે છે, પરંતુ એમએસઆઇ (MSI) પેકેજ સિસ્ટમ સ્તરે
ઇન્સ્ટોલેશન કરવા દેશે જેનાથી અપડેટ પ્રક્રિયા પર સિસ્ટમ એડમિનિસ્ટ્રેટરનું
નિયંત્રણ રહેશે.[૨૯] અગાઉ તે ગૂગલ પેકનો ઉપયોગ કરીને ક્રોમને ઇન્સ્ટોલ કરવામાં આવે
ત્યારે જ શક્ય બનતું હતું. ગૂગલે બિઝનેસ વાતાવરણમાં ક્રોમની વર્તણૂકને વ્યવસ્થિત
કરવા માટે ગ્રૂપ પોલિસીસની પણ રચના કરી હતી ઉદાહરણ તરીકે ઓટોમેટિક અપડેટ ગાળા,
મુખપૃષ્ઠની રચના કરવી વગેરે.[૩૦]

11 જાન્યુઆરી 2011ના રોજ ક્રોમ પ્રોડક્ટ મેનેજર માઇક જાઝાયેરીએ જાહેરાત કરી હતી કે
ક્રોમ તેના એચટીએમએલ 5 (HTML 5) પ્લેયર માટે એચ.264 (H.264) વિડિયો કોડેકને સપોર્ટ
નહીં કરે, તેના માટે ગૂગલ ક્રોમને ક્રોમિયમ પ્રોજેક્ટમાં ઉપલબ્ધ ઓપન કોડેક્સ માટે
વધુ ઇનલાઇન કરવાનું કારણ આપવામાં આવ્યું હતું, જેના પર ક્રોમ આધારિત છે.[૩૧]

ગૂગલ ક્રોમના સ્ટેબલ બિલ્ડ ઉપરાંત ગૂગલ કેટલાક પ્રિ-રિલીઝ વર્ઝન અથવા “અર્લી રિલીઝ
ચેનલ” ઉપલબ્ધ કરાવે છે. તેમને ચેનલ્સ તરીકે ઉલ્લેખ કરવામાં આવે છે કારણ કે
બ્રાઉઝરને ડાયનેમિક રીતે અપડેટ કરવામાં આવે છે અને વિશિષ્ટ “બિટા” “ડેવ” અને
“કેનેરી” ધરાવે છે. ક્રોમ બિટા બિલ્ડનો હેતુ કોઇ પણ દ્વારા પરીક્ષણ કરવાનો છે અને
ક્રોમના સ્થિર વર્ઝન કરતા તે થોડું નવું છે. ધ ડેવ અથવા ડેવલપર બિલ્ડનો હેતુ
સોફ્ટવેર ટેસ્ટીંગ અથવા પ્રોગ્રામિંગનો અનુભવ ધરાવતા વરરાશકર્તાઓ માટે છે. કેનેરી
બિલ્ડ એ પેરન્ટ ક્રોમિયમ પ્રોજેક્ટના તાજેતરના સોફ્ટવેરનું સ્વયંચાલિત રીતે
રચાયેલું વર્ઝન છે જે રિલીઝ અગાઉ ટેસ્ટ કરવામાં આવેલું નથી. પરિણામે ગૂગલ કેનેરી
બિલ્ડને યુઝરના ડિફોલ્ટ બ્રાઉઝર તરીકે સેટ કરવાની ક્ષમતાને અટકાવે છે અને ક્રોમના
અન્ય વર્ઝન સાથે તેને ઇન્સ્ટોલ કરવા દે છે.(સંદર્ભ આપો)

ક્રોમિયમ એ ગૂગલ ક્રોમનું પેરન્ટ (ઉત્પતિનો) પ્રોજેક્ટ છે, ત્યારે બંનેને અલગ કરે
તેવા કેટલાક ચાવીરૂપ તફાવતો છે. ક્રોમના પ્રિ-રિલીઝ વર્ઝન્સથી વિપરીત ક્રોમિયમને
લગભગ દરરોજ અપડેટ કરવામાં આવે છે અને તેમાં માત્ર એક એચટીએમએલ (HTML) બ્રાઉઝર
એન્જિન છે જેમાં જાવા, ફ્લેશ કે અન્ય કોઇ એક બીજા પર અસર કરનાર સામગ્રી નથી.(સંદર્ભ
આપો) ક્રોમના સંપાદિત બિલ્ડ કરતા ક્રોમિયમમાં ઓછું નિયંત્રણાત્મક એન્ડ યુઝર લાઇસન્સ
છે.(સંદર્ભ આપો)

ગૂગલ ક્રોમ સુરક્ષિત, ઝડપી, સરળ[૪૯] અને સ્થિર રહેવાનું લક્ષ્ય ધરાવે છે. અન્ય
બ્રાઉઝર્સ અને ક્રોમના સરળ યુઝર ઇન્ટરફેસ વચ્ચે ઘણા તફાવતો છે,[૧૩] જે આધુનિક વેબ
બ્રાઉઝર્સની સમાન છે.[૫૦] ઉદાહરણ તરીકે ક્રોમમાં આરએસએસ (RSS) ફીડ મળતું નથી.[૫૧]
ક્રોમની શક્તિ તેના એપ્લિકેશન્સની કામગીરી અને જાવાસ્ક્રિપ્ટ પ્રોસેસિંગ ઝડપ છે જે
બંને એકથી વધુ વેબસાઇટ્સ દ્વારા સ્વતંત્ર રીતે ચકાસવામાં આવી છે અને તેના સમયના
સૌથી ઝડપી બ્રાઉઝર્સ પૈકી એક છે.[૫૨][૫૩] ક્રોમના વિશિષ્ટ ફિચર્સની જાહેરાત અગાઉ
ઘણા બ્રાઉઝર ડેવલપર્સે કરી હતી પરંતુ ગૂગલ તેને લાગુ કરવામાં અને જાહેરમાં રિલીઝ
કરવામાં પ્રથમ રહ્યું છે.[૫૪] ઉદાહરણ તરીકે તેના સૌથી વધુ જાણીતા ગ્રાફિકલ યુઝર
ઇન્ટરફેસ (જીયુઆઇ (GUI)) નાવિન્યતા માટે એડ્રેસ બાર અને શોધ બારના વિલય (ઓમ્નીબોક્સ
)ની જાહેરાત સૌથી પહેલા મોઝિલાએ 2008માં ફાયરફોક્સના આયોજનબદ્ધ ફિચર તરીકે કરી
હતી.[૫૫]

ગૂગલ ક્રોમનું પ્રથમ રિલીઝ એસિડ1 અને એસિડ2 પરીક્ષણ પાર કરી ગયું હતું. વર્ઝન 4.0થી
શરૂઆત કરીને ક્રોમ એસિડ3 ટેસ્ટના તમામ પાસામાં પસાર થયું હતું.[૫૬]

ક્રોમ સમયાંતરે બે બ્લેકલિસ્ટસ (એક ફિશિંગ માટે અને બીજું માલવેર માટે) માટે
અપડેટનું પુનરાવર્તન કરે છે અને વપરાશકર્તા જ્યારે જોખમી સાઇટ પર જવાનો પ્રયાસ કરે
ત્યારે ચેતવે છે. આ સર્વિસ “ગૂગલ સેફ બ્રાઉઝિંગ એપીઆઇ (API)” તરીકે ઓળખાતા ફ્રી
પબ્લિક એપીઆઇ (API) મારફત અન્યને પણ ઉપલબ્ધ છે. ગૂગલ લિસ્ટેડ સાઇટ્સના માલિકોને જાણ
કરે છે જેઓ કદાચ જોખમી સોફ્ટવેરની હાજરી વિશે જાણકારી ધરાવતા હોતા નથી.[૧૩]

ક્રોમ સામાન્ય રીતે દરેક ટેબને તેની પોતાની પ્રક્રિયામાં બંધ બેસવા માટે ફાળવણી
કરશે જેથી “માલવેર પોતાની જાતે ઇન્સ્ટોલ ન થઇ શકે” અને એક ટેબમાં જે થાય તેની અસર
બીજા ટેબ પર પડતી રોકી શકાય, જોકે વાસ્તવિક પ્રોસેસ-ફાળવણીનું મોડેલ વધારે જટિલ
છે.[૫૭] સૌથી ઓછા વિશેષાધિકારના સિદ્ધાંતનું પાલન કરતા દરેક પ્રક્રિયાને તેના
અધિકારથી વંચિત કરવામાં આવે છે અને તે ગણતરી કરી શકે છે પરંતુ તે ફાઇલ લખી શકતું
નથી કે સંવેદનશીલ વિસ્તારમાંથી રીડ કરી શકતું નથી (જેમ કે દસ્તાવેજો, ડેસ્કટોપ)- તે
ઇન્ટરનેટ એક્સપ્લોરર દ્વારા વિન્ડોઝ વિસ્ટા અને વિન્ડોઝ 7 દ્વારા ઉપયોગમાં લેવાતા
“પ્રોટેક્ટેડ મોડ”ની સમાન છે. સેન્ડબોક્સ ટીમ એ “આ વર્તમાન પ્રક્રિયા સરહદને હાથ
ધરીને તેને જેલમાં ફેરવી નાખી”[૫૮] હોવાનું કહેવાય છે, ઉદાહરણ તરીકે એક ટેબમાં
ચાલતા દુર્ભાવનાપૂર્ણ સોફ્ટવેર અન્ય ટેબમાં દાખલ કરવામાં આવેલા ક્રેડિટ કાર્ડના
આંકડાનો અંદાજ મેળવી શકતા નથી, માઉસ ઇનપુટ સાથે ઇન્ટરેક્ટ કરી શકતા નથી કે
વિન્ડોઝને “સ્ટાર્ટ અપ પર એક્ઝિક્યુટેબલ” માટે જણાવતા નથી અને ટેબ બંધ કરવામાં આવે
ત્યારે તે ખતમ થઈ જશે.[૧૩] તે એક સરળ કમ્પ્યુટર સુરક્ષા મોડલ લાગુ પાડે છે જેમાં
બહુસ્તરીય સુરક્ષાના બે સ્તર છે (યુઝર અને સેન્ડબોક્સ ) અને સેન્ડબોક્સ યુઝર દ્વારા
શરૂ કરવામાં આવેલ કમ્યુનિકેશન વિનંતીને પ્રતિભાવ આપી શકે છે.[૫૯]

સામાન્ય રીતે એડોબી ફ્લેશ પ્લેયર જેવા પ્લગઇન્સને સ્ટાન્ડર્ડાઇઝ કરવામાં આવતા નથી
અને ટેબની જેમ તેમને સેન્ડબોક્સ કરી શકાતા નથી. તેને ઘણી વાર બ્રાઉઝરના પોતાના
સુરક્ષા સ્તરે અથવા તેનાથી ઉપર રન કરવા પડે છે. હુમલાનો ખતરો ટાળવા માટે પ્લગઇન્સને
અલગ પ્રક્રિયામાં ચલાવવામાં આવે છે જે રેન્ડરર સાથે પ્રત્યાયન કરે છે જે સ્વયં
સમર્પિત પ્રતિ-ટેબ પ્રક્રિયામાં “બહુ નીચા વિશેષાધિકાર” પર કામ કરે છે. સૌથી ઓછા
વિશેષાધિકારના સિદ્ધાંતનું પાલન કરતી વખતે પ્લગઇન્સને આ સોફ્ટવેર આર્કિટેક્ચરમાં
સંચાલન કરવા માટે સુધારવાની જરૂર પડશે.[૧૩] ક્રોમ નેટસ્કેપ પ્લગઇન એપ્લિકેશન
પ્રોગ્રામિંગ ઇન્ટરફેસ (એનપીએપીઆઇ (NPAPI))ને ટેકો આપે છે[૬૦], પરંતુ એક્ટિવ એક્સ
(ActiveX) નિયંત્રણ સામેલ કરવાને ટેકો આપતા નથી.[૬૦] 30 માર્ચ 2010ના રોજ ગૂગલે
જાહેરાત કરી હતી કે ક્રોમનું તાજેતરનું ડેવલપમેન્ટ વર્ઝનમાં બ્રાઉઝરના અભિન્ન
હિસ્સા તરીકે એડોબી ફ્લેશ ધરાવતું હશે, જેનાથી તેને ડાઉનલોડ કરીને અલગથી ઇન્સ્ટોલ
કરવાની જરૂર નહીં રહે. ફ્લેશને ક્રોમના પોતાના અપડેટના ભાગ રૂપે અપ ડેટ કરવામાં
આવશે.[૬૧] જાવા એપલેટ સપોર્ટ ક્રોમમાં જાવા 6 અપડેટ 12 અને તેનાથી ઉપર ઉપલબ્ધ
છે.[૬૨] 18 મે, 2010ના રોજ મેક ઓએસ એક્સ (OS X) હેઠળ જાવા માટે સપોર્ટ જાવા અપડેટ
રિલીઝ દ્વારા પૂરું પાડવામાં આવ્યું હતું.[૬૩]

ઇનકોગ્નિટો મોડ નામે એક ખાનગી બ્રાઉઝિંગ ફિચર પૂરું પાડવામાં આવેલ છે જે બ્રાઉઝરને
કોઇ ઇતિહાસની માહિતી પૂરી પાડતા કે મુલાકાત લેવાયેલી વેબસાઇટની કૂકીઝ સ્ટોર કરતા
અટકાવે છે.[૬૪] નવા વેબ પૃષ્ઠ પર ક્રોમ ચેતવણી આપે છે કે “આ ફિચરથી ઇન્ટરનેટ પર
તમારી કાર્યવાહી અદૃશ્ય થતી નથી.” જોકે બ્રાઉઝર યુઝરને આ બાબતની સાવચેતી રાખવા સલાહ
આપે છેઃ ઢાંચો:Quotation ઇન્કોગ્નિટો મોડ એપલની સફારી, મોઝિલા ફાયરફોક્સ 3.5, ઓપેરા
10.5 અને ઇન્ટરનેટ એક્સપ્લોરર 8માં રજૂ કરાયેલા ખાનગી બ્રાઉઝિંગ ફિચર્સની સમકક્ષ
છે.

12 જાન્યુઆરી 2011ના રોજ 8.0.552.237 વર્ઝન અગાઉ ક્રોમના વર્ઝન્સ યુએસ-સીઇઆરટી
(CERT) દ્વારા આ રીતે ઓળખવામાં આવ્યું હતું, “અનેકવિધ મેમરી ક્ષતિગ્રસ્ત ભેદ્યતા
ધરાવતું. આ ભેદ્યતામાં પીડીએફ (PDF) રેન્ડરર હિસ્સામાં કરપ્શનની ભેદ્યતા, વોર્બિસ
ડિકોડરમાં બે મેમરી કરપ્શન ભેદ્યતા અને એક વિડિયો ફ્રેમ સાઇઝ એરર સામેલ હતી જેનાથી
બેડ મેમરી એક્સેસ થતી હતી... યુઝરને એક ખાસ રચાયેલા એચટીએમએલ (HTML) ડોક્યુમેન્ટ,
પીડીએફ (PDF) ફાઇલ અથવા વિડિયો ફાઇલ જોવા માટે જણાવીને હુમલાખોર આ એપ્લિકેશનનો
ઉપયોગ ક્રેશ માટે અથવા સંભવિત એક્ઝિક્યુટ આર્બિટ્રરી કોડ માટે કરી શકે છે.” ક્રોમ
વર્ઝન 8.0.552.237 આ ખામીઓ દૂર કરીને રિલીઝ કરવામાં આવ્યું ત્યારે આ ભેદ્યતા જાહેર
થઇ હતી જેથી યુઝર્સને શક્ય એટલી ઝડપથી વર્ઝનને અપગ્રેડ કરવા માટે સૂચવી શકાય.[૬૫]

ક્રોમ દ્વારા ઉપયોગમાં લેવાતા જાવાસ્ક્રિપ્ટ વર્ચ્યુઅલ મશીન, વી8 (V8)
જાવાસ્ક્રિપ્ટ એન્જિનમાં ડાયનેમિક કોડ જનરેશન , છુપાયેલ ક્લાસ ટ્રાન્ઝિશન્સ અને
પ્રિસાઇઝ ગાર્બેજ કલેક્શન જેવા ફિચર્સ છે.[૧૩] સપ્ટેમ્બર 2008માં ગૂગલ દ્વારા
કરવામાં આવેલા પરીક્ષણોમાં જોવા મળ્યું હતું કે વી8 (V8) ફાયરફોક્સ 3.0 અને વેબકિટ
નાઇટલિઝ કરતા લગભગ ત્રણ ગણું વધારે ઝડપી હતું.(સંદર્ભ આપો)

કેટલીક વેબસાઇટ્સે સનસ્પાઇડર જાવાસ્ક્રિપ્ટ બેન્ચમાર્ક ટૂલ તથા ગૂગલના પોતાના
ગાણિતિક તીવ્ર બેન્ચમાર્ક સહિતના ઉપયોગ કરીને બેન્ચમાર્ક પરીક્ષણ કર્યા હતા, જેમાં
રે ટ્રેસિંગ અને અવરોધ ઉકેલનો સમાવેશ થાય છે.[૬૬] તેમણે સર્વાનુમતે જણાવ્યું હતું
કે ક્રોમનું જેની સામે પરિક્ષણ થયું હતું તે તમામ સ્પર્ધકો કરતા તેણે વધુ ઝડપી કામ
કર્યું હતું જેમાં સફારી (વિન્ડોઝ માટે), ફાયરફોક્સ 3.0, ઇન્ટરનેટ એક્સપ્લોરર 7,
ઓપેરા, અને ઇન્ટરનેટ એક્સપ્લોરર 8નો સમાવેશ થતો હતો.[૬૭][૬૮][૬૯][૭૦][૭૧][૭૨] જોકે
તાજેતરમાં જાવાસ્ક્રિપ્ટ કામગીરીના સ્વતંત્ર પરીક્ષણોમાં ક્રોમ ઓપેરાના પ્રેસ્ટો
એન્જિનથી સહેજ પાછળ રહી ગયું હતું જેને વર્ઝન 10.5માં અપડેટ કરવામાં આવ્યું
હતું.[૭૩]

3 સપ્ટેમ્બર 2008ના રોજ મોઝિલાએ પ્રતિભાવ આપતા જણાવ્યું કે તેનું પોતાનું ટ્રેસમંકી
જાવાસ્ક્રિપ્ટ એન્જિન (તે સમયે બિટામાં) કેટલાક પરીક્ષણોમાં ક્રોમના વી8 (V8)
એન્જિન કરતા વધુ ઝડપી હતું. [૭૪][૭૫][૭૬] મોઝિલાના જાવાસ્ક્રિપ્ટના આગેવાન જ્હોન
રેસિગએ ગૂગલના દાવા અંગે વિવિધ બ્રાઉઝરની કામગીરી વિશે વધુ ટિપ્પણી કરી હતી જેમાં
ક્રોમ અન્ય બ્રાઉઝરને “નાના કરી નાખે” છે કહ્યું, પરંતુ ગૂગલનો દાવો વાસ્તવિક
પ્રોગ્રામ્સનું પ્રતિનિધિત્વ કરે છે કે નહીં તે વિશે તેમણે સવાલ ઉઠાવ્યો હતો. તેમણે
જણાવ્યું હતું કે ફાયરફોક્સ 3.0 રિકર્ઝન આકરા બેન્ચમાર્ક્સ જેમ કે ગૂગલ પર નબળું
પૂરવાર થયું હતું કારણ કે મોઝિલાની ટીમે હજુ રિકર્ઝન ટ્રેસિંગનો અમલ કર્યો ન
હતો.[૭૭]

ક્રોમ રજૂ થયાના બે સપ્તાહ પછી વેબકિટ ટીમે નવા જાવાસ્ક્રિપ્ટ એન્જિન સ્કવેરલફિશ
એક્સ્ટ્રીમની જાહેરાત કરી હતી[૭૮] જેમાં ક્રોમના વી8 (V8) એન્જિન કરતા 36 ટકા વધુ
ઝડપી કામગીરી હોવાનું જણાવાયું હતું.[૭૯][૮૦][૮૧]

વેબ સાઇટની શોધ ઝડપી કરવા માટે ફાયરફોક્સ[૮૨] અને સફારી[૮૩]ની જેમ ક્રોમ ડીએનએસ
(DNS) પ્રિફેચિંગનો ઉપયોગ કરે છે. આ ફિચર ઇન્ટરનેટ એક્સપ્લોરરમાં એક એક્સ્ટેન્શન
તરીકે અને ઓપેરામાં યુઝરસ્ક્રિપ્ટ તરીકે ઉપલબ્ધ છે.

ગૂગલની સેવાઓ જેમ કે ગૂગલ શોધ, જીમેઇલ (Gmail), ક્રોમ સિન્ક સાથે પ્રત્યાયન કરતી
વખતે કે ગૂગલની જાહેરખબરને સેવા આપતી વખતે ક્રોમ એચટીટીપી[૮૪][૮૫] (HTTP)ની જગ્યાએ
વધુ ઝડપી એસપીડીવાય (SPDY)નો ઉપયોગ કરે છે. ગૂગલ સ્વીકારે છે કે એસપીડીવાય (SPDY)નો
ઉપયોગ ક્રોમ અને ગૂગલના એસએસએલ (SSL) આધારિત સર્વર્સ માટે પ્રત્યાયનમાં સક્ષણ
કરવામાં આવેલો છે.[૮૬] એસપીડીવાય (SPDY) સત્રોને વિશિષ્ટ યુઆરએલ (URL)
chrome://net-internals/#events&q=type:SPDY_SESSION%20is:active પર ક્રોમમાં ચકાસી
શકાય છે.

ગિયર્સ ટીમે ક્રોમમાં બહુવિધ પ્રક્રિયા આર્કિટેક્ચર લાગુ પાડ્યું હતું[૮૭] જે
ઇન્ટરનેટ એક્સપ્લોરર 8 દ્વારા લાગુ કરાયેલ લુઝલી કપલ્ડ ઇન્ટરનેટ એક્સપ્લોરર
(એલસીઆઇઇ (LCIE) )ની સમકક્ષ છે.[૮૮] ડિફોલ્ટથી જ દરેક સાઇટ અને પ્લગઇનને એક અલગ
પ્રક્રિયા ફાળવાયેલ છે, આ પ્રક્રિયા પ્રોસેસ આઇસોલેશન તરીકે ઓળખાય છે.[૮૯] તેનાથી
ટાસ્ક એક બીજામાં હસ્તક્ષેપ કરતા નથી, સુરક્ષા અને સ્થિરતામાં વધારો થાય છે.
હુમલાખોર એક એપ્લિકેશનમાં સફળતાપૂર્વક પ્રવેશ કરી શકે તેનાથી બીજામાં પ્રવેશી શકતો
નથી[૯૦] અને એક બનાવમાં પણ નિષ્ફળતાથી સેડ ટેબ સ્ક્રિન ઓફ ડેથ આવે છે જે બહુ જાણીતી
સેડ મેક ની સમકક્ષ છે, પરંતુ સમગ્ર એપ્લિકેશનની જગ્યાએ માત્ર સિંગલ ટેબ ક્રેશ થાય
છે. આ વ્યૂહરચના નિશ્ચિત પર-પ્રોસેસ કોસ્ટ અપ ફ્રન્ટ જેવી છે, પરંતુ એકંદરે ઓછી
મેમરી બ્લોટ થાય છે કારણ કે દરેક કિસ્સામાં વિભાજન નિયંત્રિત હોય છે અને તેમાં વધુ
મેમરીની ફાળવણીની જરૂર પડતી નથી.[૯૧] સફારી[૯૨] અને ફાયરફોક્સ[૯૩] પણ આગામી
વર્ઝનમાં આ આર્કિટેક્ચર અપનાવી રહ્યા છે એટલે કે નજીકના ભવિષ્યમાં સૌથી સામાન્ય
બ્રાઉઝર્સ મલ્ટિ-પ્રોસેસ આર્કિટેક્ચરનો ઉપયોગ કરશે.

ક્રોમમાં ટાસ્ક મેનેજર નામે એક પ્રક્રિયા સંચાલન યુટિલિટી છે જેનાથી યુઝર જાણી શકે
છે કે કઇ સાઇટ્સ અને પ્લગઇન્સ મહત્તમ મેમરીનો ઉપયોગ કરે છે, મહત્તમ બાઇટ્સ ડાઉનલોડ
કરે છે અને સીપીયુ (CPU)નો વધારે પડતો ઉપયોગ કરે છે” તથા તેને નષ્ટ કરવાની ક્ષમતા
પૂરી પાડે છે.[૧૩]

ટેબ્સ મુખ્યત્વે ક્રોમના યુઝર ઇન્ટરફેસનો હિસ્સો છે અને તેથી તેને કન્ટ્રોલની નીચે
રાખવાના બદલે વિન્ડોની ટોચ પર રાખવામાં આવેલ છે. આ નાનકડો ફેરફાર ઘણા વર્તમાન ટેબ્ડ
બ્રાઉઝર્સથી અલગ છે જે વિન્ડોઝ પર આધારિત છે અને ટેબ્સ ધરાવે છે. ટેબ્સ (તેમની
સ્થિતિ સહિત)ને તાણીને વિન્ડો કન્ટેનરમાં સરળતાથી ટ્રાન્સફર કરી શકાય છે. દરેક
ટેબમાં ઓમ્નીબોક્સ સહિત પોતાના નિયંત્રણો હોય છે.[૧૩]

ઓમ્નીબોક્સ એ દરેક ટેબની ઉપર યુઆરએલ (URL) બોક્સ છે જેમાં એડ્રેસ બાર અને શોધ
બોક્સની કામગીરીનો સમન્વય થાય છે. જો કોઇ યુઝર અગાઉ શોધ કરાયેલ સાઇટમાંથી યુઆરએલ
(URL) દાખલ કરે તો ક્રોમ ટેબ દબાવવાથી ઓમ્નીબોક્સમાંથી તે સાઇટને ફરી શોધવા દે છે.
જ્યારે યુઝર ઓમ્નીબોક્સમાં ટાઇપ કરવાનું શરૂ કરે ત્યારે ક્રોમ અગાઉ મુલાકાત
લેવાયેલી સાઇટ્સ (યુઆરએલ (URL) અથવા ઇન-પેજ ટેક્સ્ટના આધારે), લોકપ્રિય વેબસાઇટ્સ
(અગાઉ મુલાકાત લેવાયેલી હોય તે જરૂરી નથી-ગૂગલ સજેસ્ટથી સંચાલિત), અને લોકપ્રિય શોધ
માટે સૂચનો કરે છે. ગૂગલ સજેસ્ટને બંધ કરી શકાય છે, પરંતુ અગાઉ મુલાકાત લેવાયેલી
સાઇટ્સના આધારે કરાતા સૂચન અટકાવી શકાતા નથી. ક્રોમ વારંવાર મુલાકાત લેવાયેલી
સાઇટ્સના યુઆરએલ (URL)ને પણ આપોઆપ પૂર્ણ કરશે.[૧૩] જો યુઝર ઓમ્નીબોક્સમાં કેટલાક કી
વર્ડ ટાઇપ કરીને એન્ટર દબાવશે તો ક્રોમ ડિફોલ્ટ શોધ એન્જિનનો ઉપયોગ કરીને શોધ શરૂ
કરશે.

ક્રોમનું એક અલગ પાડતું ફિચર ન્યૂ ટેબ પૃષ્ઠ છે જે બ્રાઉઝર મુખપૃષ્ઠનું સ્થાન લઇ
શકે છે અને નવું ટેબ રચવામાં આવે ત્યારે રજૂ થાય છે. અસલમાં તેમાં નવ સૌથી વધુ
મુલાકાત લેવાતી વેબસાઇટ્સની થમ્બનેઇલ્સ જોવા મળતી હતી જેની સાથે વારંવારની શોધ,
તાજેતરના બુકમાર્ક્સ, અને તાજેતરમાં બંધ કરાયેલા ટેબ્સ સામેલ હતા, જે ઇન્ટરનેટ
એક્સપ્લોરર અને ગૂગલ ટૂલબાર 6 સાથેના ફાયરફોક્સ અથવા ઓપેરાના સ્પીડ ડાયલની સમાન
છે.[૧૩] ગૂગલ ક્રોમ 2.0માં ન્યૂ ટેબ પૃષ્ઠ અપડેટ કરવામાં આવ્યું હતું જેથી યુઝર્સ
જે થમ્બનેઇલ દૃશ્યમાન થવા દેતા માંગતા ન હોય તેને છુપાવી શકાય.[૯૪]

વર્ઝન 3.0થી શરૂ કરીને ન્યૂ ટેબ પૃષ્ઠને નવું સ્વરૂપ અપાયું છે જેથી આઠ સૌથી વધુ
મુલાકાત લેવાયેલી વેબ સાઇટ્સ રજૂ થાય. થમ્બનેઇલ્સને પુનઃ આયોજિત કરી શકાય, પિન કરી
શકાય અને દૂર કરી શકાય છે. વૈકલ્પિક રીતે થમ્બનેઇલ્સની જગ્યાએ ટેક્સ્ટ લિંકની એક
યાદી આવી શકે છે. તેમાં “તાજેતરમાં બંધ થયેલા” બારનું પણ ફિચર છે જેમાં તાજેતરમાં
બંધ થયેલા ટેબ્સ દર્શાવાય છે અને એક “ટિપ્સ” વિભાગ છે જે બ્રાઉઝરનો ઉપયોગ કરવા માટે
સૂચન અને પદ્ધતિ રજૂ કરે છે.[૯૫]

ક્રોમમાં એક બુકમાર્ક મેનેજરનો સમાવેશ થાય છે જેને મેનુમાંથી ખોલી શકાય છે. કમાન્ડ
લાઇન વિકલ્પ --બુકમાર્ક-મેનુ માં ઉમેરો કરવાથી ઓમ્નીબોક્સની જમણી બાજુએ બુકમાર્ક્સ
બટન ઉમેરાય છે જેનો ઉપયોગ બુકમાર્ક્સ બારની જગ્યાએ થઇ શકે છે.[૯૬] જોકે, લિનક્સ અને
મેક પ્લેટફોર્મ્સ પર આ સુવિધા હાલમાં ઉપલબ્ધ નથી.[૯૭]

પોપઅપ વિન્ડોઝ તેઓ જેમાંથી આવ્યા તે ટેબ સાથે સંકળાયેલ છે અને યુઝર જાણી જોઇને તેને
બહાર ખેંચી ન જાય ત્યાં સુધી તે ટેબની બહાર નહીં દેખાય.[૧૩]

ગૂગલ ક્રોમની પસંદગીની વિન્ડોમાં ત્રણ ટેબ્સઃ બેઝિક , પર્સનલ સ્ટફ , અને અન્ડર ધ
હૂડ છે. બેઝિક ટેબમાં મુખપૃષ્ઠ, શોધ એન્જિન અને ડિફોલ્ટ બ્રાઉઝરના વિકલ્પો સામેલ
છે. પર્સનલ સ્ટફ ટેબથી યુઝર સિન્ક્રોનાઇઝેશન, સેવ કરેલા પાસવર્ડ, ફોર્મ ઓટોફિલ,
બ્રાઉઝિંગ ડેટા, અને થીમ્સને આયોજિત કરી શકે છે. અંડર ધ હૂડ ટેબથી નેટવર્કમાં
ફેરફાર, પ્રાઇવસી, ડાઉનલોડ અને સુરક્ષા સેટિંગ કરી શકાય છે.

ગૂગલના એપ્રિલ ફુલ્સ ડે જોકના ભાગરૂપે 1 એપ્રિલ 2009ના રોજ ક્રોમનું એક સ્પેશિયલ
બિલ્ડ રિલીઝ કરવામાં આવ્યું હતું જેમાં એનાગ્લાઇફ થ્રીડી (3D)માં પૃષ્ઠ રજૂ કરવાનું
એક વધારાનું ફિચર સામેલ હતું.[૯૮]

ક્રોમ યુઝરને સ્થાનિક ડેસ્કટોપ શોર્ટકટ્સ રચવા દે છે જેનાથી બ્રાઉઝરમાં વેબ
એપ્લિકેશન્સ ખોલી શકાય છે. બ્રાઉઝર આ રીતે ખોલવામાં આવે ત્યારે ટાઇટલ બાર સિવાયનું
કોઇ નિયમિત ઇન્ટરફેસ ધરાવતું નથી તેથી “યુઝર જેનો ઉપયોગ કરતા હોય તેમાં કોઇ વિક્ષેપ
સર્જાતો નથી.” તેનાથી વેબ એપ્લિકેશન્સ સ્થાનિક સોફ્ટવેરની સમાંતર કામ કરી શકે છે
(મોઝિલા પ્રિઝમ અને ફ્લુઇડની જેમ).[૧૩]

ગૂગલના કહેવા પ્રમાણે આ ફિચરને ક્રોમ વેબ સ્ટોર, એક વન-સ્ટોપ વેબ આધારિત વેબ
એપ્લિકેશન્સ ડિરેક્ટરી સાથે વધારવામાં આવશે જે ડિસેમ્બર 2010માં ખુલ્યું
હતું.[૯૯][૧૦૦]

7 ડિસેમ્બર, 2010ના રોજ જાહેર કરવામાં આવેલ ક્રોમ વેબ સ્ટોર યુઝરને લોકપ્રિય અને
વધુ ઉપયોગમાં લેવાતા વેબ પૃષ્ઠ અને/અથવા ગેમ્સના એપ્લિકેશન્સ (જેઓ આવશ્યકપણે શોર્ટ
કટ્સ હોય છે) ઇન્સ્ટોલ કરવા દે છે. થીમ્સ અને એક્સ્ટેન્શન્સને નવા સ્ટોરમાં
ચુસ્તપણે સંકલિત કરવામાં આવેલ છે જેનાથી યુઝર ક્રોમ એક્સ્ટ્રાના સમગ્ર કેટેલોગને
શોધ કરી શકે છે.[૧૦૧]

આ વિચારની તરત ટીકા કરવામાં આવી હતી. આર્સ ટેકનિકાના રાયન પૌલે 9 ડિસેમ્બર 2010ના
રોજ જણાવ્યું હતું: “જે રીતે યુઝર ડેસ્કટોપ અને મોબાઇલ વિશ્વમાં એપ્લિકેશન્સનો
ઉપયોગ કરે છે તે તેઓ વેબ પર જે કરે છે તેના કરતા મૂળભૂત રીતે અલગ છે, જ્યાં ઘણી વાર
પેવોલ્સને સક્રિય કરવામાં આવે છે અને સામગ્રી અને સોફ્ટવેર વચ્ચે પાતળો તફાવત હોય
છે. આવી સ્થિતિમાં એપ્લિકેશન સ્ટોર મોડલથી કોઇ અર્થ સરે છે? અમને ખાતરી
નથી...ગેમિંગ સિવાય વેબ બ્રાઉઝરમાં એપ્લિકેશન સ્ટોરનો વિચાર-જેમાં ઇન્સ્ટોલેશન
બુકમાર્કિંગથી ભાગ્યે જ વિશેષ છે- તે અંતઃપ્રજ્ઞાની વિરૂદ્ધ જણાય છે અને એવી છાપ
પેદા થાય છે કે સમગ્ર કવાયત સમસ્યાની શોધના ઉકેલ માટે છે.”[૧૦૧]

ક્રોમ વેબ સ્ટોર 11 ફેબ્રુઆરી, 2011ના રોજ ગૂગલ ક્રોમ 9.0.597.98ના સ્ટેબલ,
નોન-બિટા રિલીઝ સાથે ખુલ્યો હતો.[૧૦૨]

ગૂગલે વિન્ડોઝ 7 પર દરેક ટેબ માટે એરો પિક ક્ષમતા સામેલ કરી છે. તેને ડિફોલ્ટથી
ઉમેરવામાં નથી આવ્યું પરંતુ યુઝર તેને સક્ષમ કરી શકે છે[૧૦૩] જેમાં ટેબની ડિસ્પ્લે
સાથે થંબનેઇલ ઇમેજ ઉદભવે છે. તેનાથી તેની સમાન કાર્યવાહી રચાશે જેને પહેલેથી આઇઇ8
(IE8), ફાયરફોક્સ અને અન્ય બ્રાઉઝર્સમાં સામેલ કરાયેલ છે.

એરો પિક ટેબની બિનકાર્યક્ષમતા અંગે બિટા વપરાશકારો દ્વારા નકારાત્મક પ્રતિભાવના
કારણે ગૂગલે તેને ડિફોલ્ટ ફંક્શનમાં સામેલ કર્યું નથી.[૧૦૪]

9 સપ્ટેમ્બર 2009ના રોજ ગૂગલે ક્રોમની ડેવ ચેનલ પર ડિફોલ્ટથી એક્સ્ટેન્શન્સને
સક્રિય કર્યા હતા અને પરીક્ષણ માટે કેટલાક સેમ્પલ એક્સ્ટેન્શન્સ પૂરા પાડ્યા
હતા.[૧૦૫] ડિસેમ્બરમાં ગૂગલ ક્રોમ એક્સ્ટેન્શન ગેલેરી બિટાએ 300થી વધુ
એક્સ્ટેન્શન્સ સાથે શરૂઆત કરી હતી.[૨૪][૧૦૬]

ગૂગલ ક્રોમ 4.0 ઉપરાંત એક્સ્ટેન્શન ગેલેરીને સત્તાવાર રીતે 25 જાન્યુઆરી 2010ના રોજ
લોન્ચ કરવામાં આવી હતી જેમાં 1500થી વધુ એક્સ્ટેન્શન્સ સામેલ હતા.[૧૦૭]

4 ફેબ્રુઆરી 2011ના રોજ એક્સ્ટેન્શન ગેલેરીમાં 11,500થી વધુ એક્સ્ટેન્શન રજૂ થતા
હતા[૧૦૮] જેમાં ધ ઇન્ડિપેન્ડન્ટ,[૧૦૯] સીઇઓપી (CEOP)[૧૧૦], ટ્રાન્સપોર્ટ ફોર
લંડન,[૧૧૧] ક્રિકઇન્ફો,[૧૧૨] વેબ ઓફ ટ્રસ્ટ[૧૧૩] અને ફિફા (FIFA)[૧૧૪]ના સત્તાવાર
એક્સ્ટેન્શન સામેલ હતા.

ગૂગલ ક્રોમ 3.0 સાથે યુઝર બ્રાઉઝરનો દેખાવ બદલવા માટે થીમ્સ ઇન્સ્ટોલ કરી શકે
છે.[૧૧૫] ઘણી થર્ડ પાર્ટી થીમ્સ ઓનલાઇન ગેલેરી પર પૂરી પાડવામાં આવી છે[૧૧૬] જેને
ક્રોમના વિકલ્પોમાં “ગેટ થીમ્સ” બટન દ્વારા મેળવી શકાય છે.[૧૧૭] ક્રોમ એક્સ્ટેન્શન
ગેલેરીમાં વધારે થીમ્સ ઉપલબ્ધ છે.

ગૂગલ ક્રોમ 4.1થી શરૂ થઇને ગૂગલ અનુવાદનો ઉપયોગ કરીને એક બિલ્ટ-ઇન અનુવાદ બાર નામે
એપ્લિકેશન ઉમેરવામાં આવી છે. હાલમાં 52 ભાષાઓમાં અનુવાદ ઉપલબ્ધ છે.[૧૧૮]

8 જાન્યુઆરી 2009ના રોજ ગૂગલે ત્રણ વિશિષ્ટ ચેનલો સાથે એક નવી રિલીઝ સિસ્ટમ રજૂ કરી
હતીઃ સ્ટેબલ, બિટા અને ડેવલપર પ્રિવ્યૂ (“ડેવ” ચેનલ તરીકે ઓળખાતી). આ ફેરફાર અગાઉ
માત્ર બે ચેનલોઃ બિટા અને ડેવલપર પ્રિવ્યૂ હતી. અગાઉની તમામ ડેવલપર ચેનલના
વપરાશકર્તાઓને બિટા ચેનલ પર લઇ જવાયા હતા. તેના માટે ગૂગલે એવું કારણ આપ્યું હતું
કે ગૂગલ ક્રોમના બિટા ગાળા વખતે વપરાશકર્તાઓને જે ડેવલપર ચેનલ મળતી હતી તેના કરતા
ડેવલપર ચેનલ બિલ્ડ્સ ઓછી સ્થિર અને આધુનિક હતી. સ્ટેબલ ચેનલને એક વાર બિટા ચેનલમાં
સંપૂર્ણપણે ચકાસી લેવામાં આવે ત્યાર બાદ તેને ફિચર અને ફિક્સ સાથે અપડેટ કરવામાં
આવશે અને બિટા ચેનલને લગભગ દર મહિને સ્થિર ચેનલ સાથે અને ડેવલપર ચેનલના સંપૂર્ણ
ફિચર્સ સાથે ચકાસવામાં આવશે. ડેવલપર ચેનલમાં વિચારોનું પરીક્ષણ થાય છે (અને કેટલીક
વાર નિષ્ફળ જાય છે) અને ઘણી વાર તે અત્યંત અસ્થિર હોઇ શકે છે.[૧૧૯][૧૨૦] 22 જુલાઇ
2010ના રોજ ગૂગલે જાહેરાત કરી કે તે નવા સ્ટેબલ વર્ઝન રિલીઝ કરવામાં તે ઝડપ વધારશે,
તેનાથી રિલીઝનો ગાળો ત્રિમાસિકથી ઘટીને 6 સપ્તાહનો થઇ જશે.[૧૨૧] વધુ ઝડપી રિલીઝ
ચક્રના કારણે ચોથી ચેનલ “કેનેરી”ને રિલીઝ કરવામાં આવી હતી. આ નામ કોલસાની ખાણોમાં
કેનેરીના ઉપયોગ પરથી લેવાયું છે. તેથી કોઇ ફેરફારથી ક્રોમ કેનેરી “નાશ” પામે તો તેઓ
તેને ડેવલપર બિલ્ડમાંથી પરત લાવશે. કેનેરી ક્રોમનું “સૌથી આધુનિક સત્તાવાર વર્ઝન
હશે અને અમુક અંશે ક્રોમ ડેવ અને ક્રોમિયમ સ્નેપશોટ બિલ્ડ્સનું મિશ્રણ હશે.” કેનેરી
રિલીઝ અન્ય કોઇ પણ ચેનલ સાથે સમાંતર ચાલે છે, તે અન્ય ગૂગલ ક્રોમ ઇન્સ્ટોલેશન સાથે
સંકળાયેલ નથી તેથી વિવિધ સિન્ક્રોનાઇઝેશન પ્રોફાઇલ્સ, થીમ્સ અને બ્રાઉઝર પસંદગી
ચલાવી શકે છે.[૧૨૨] તેને ડિફોલ્ટ બ્રાઉઝર તરીકે સેટ કરી શકાય છે.

ક્રોમ સ્વયંચાલિત રીતે પોતાને અપ ટુ ડેટ રાખે છે. તેની ડિટેલ પ્લેટફોર્મથી અલગ હોય
છે. વિન્ડોઝ પર તે ગૂગલ અપડેટરનો ઉપયોગ કરે છે અને ઓટોઅપડેટને ગ્રૂપ પોલિસી દ્વારા
નિયંત્રિત કરી શકાય છે[૧૨૩] અથવા યુઝર એક સ્વતંત્ર વર્ઝન ડાઉનલોડ કરી શકે છે જે
ઓટોઅપડેટ થતું ન હોય.[૧૨૪][૧૨૫] મેક પર તે ગૂગલ અપડેટ સર્વિસનો ઉપયોગ કરે છે અને
ઓટોઅપડેટને મેક ઓએસ એક્સ (OS X) “ડિફોલ્ટ્સ” સિસ્ટમ દ્વારા નિયંત્રિત કરી શકાય
છે.[૧૨૬] લિનક્સ પર તે સિસ્ટમની સામાન્ય પેકેજ મેનેજમેન્ટ સિસ્ટમને અપડેટ સપ્લાય
કરવા દે છે.

ગૂગલ આપોઆપ અપડેટ થવાની તૈયારીમાં હોય તેવા નવા વર્ઝનના સંબંધમાં તેના કોર્જેટ
અલ્ગોરિધમનો ઉપયોગ કરીને યુઝરના વર્તમાન વર્ઝનમાં બાઇનરી તફાવત પૂરો પાડે છે. આ
નાના અપડેટ્સ નાના સુરક્ષા સુધારા માટે વધુ યોગ્ય છે અને ગૂગલ વધુ ઝડપથી ક્રોમના
નવા વર્ઝન યુઝર્સને પહોંચાડી શકે છે, જેનાથી નવી શોધાયેલ સુરક્ષા ખામી સામે જોખમની
શક્યતા ઘટી જાય છે.[૧૨૭]

ક્રોમ તેના ઉપયોગ વિશે ગૂગલને વૈકલ્પિક અને બિન-વૈકલ્પિક યુઝર ટ્રેકિંગ પદ્ધતિ
દ્વારા માહિતી મોકલે છે.[૧૨૮]

કેટલીક ટ્રેકિંગ પદ્ધતિને વૈકલ્પિક રીતે ઇન્સ્ટોલેશન ઇન્ટરફેસ(સંદર્ભ આપો) દ્વારા
અને બ્રાઉઝરના ઓપ્શન્સ ડાયલોગ દ્વારા સક્રિય અને નિષ્ક્રિય કરી શકાય છે.[૧૩૩]
બિનસત્તાવાર બિલ્ડ્સ જેમ કે એસઆરવેર (SRWare) આયર્ન અને ક્રોમપ્લસ દ્વારા
બ્રાઉઝરમાંથી આ ફિચર્સને સદંતર દૂર કરવામાં આવે છે.[૧૨૯] આરએલઝેડ (RLZ) ક્રોમિયમ
બ્રાઉઝરમાં પણ સામેલ કરવામાં આવેલ નથી.[૧૩૫]

માર્ચ 2010માં ગૂગલે ઇન્સ્ટોલેશનના આંકડા એકત્ર કરવા માટે નવી પદ્ધતિ વિકસાવી હતીઃ
ક્રોમમાં સામેલ કરવામાં આવેલ વિશિષ્ટ આઇડી (ID) ટોકનનો ઉપયોગ હવે પ્રથમ કનેક્શન
માટે થાય છે જે ગૂગલ અપડેટ તેના સર્વર પર કરે છે. સર્વરમાંથી આવતા અવાજના પગલે આ
એકમાત્ર બિનવૈકલ્પિક યુઝર ટ્રેકિંગ રચનાને દૂર કરવામાં આવી હતી.[૧૩૬]

ક્રોમમાં વિશિષ્ટ યુઆરએલ્સ (URLs) છે જે ડિસ્ક પર વેબસાઇટ્સ કે ફાઇલના બદલે
એપ્લિકેશન આધારિત પૃષ્ઠ લોડ કરે છે.[૧૩૭]

2008માં ધ ડેઇલી ટેલિગ્રાફના મેથ્યુઝ મૂરે પ્રારંભિક સમીક્ષા પરથી ચૂકાદો આપ્યો
હતોઃ “ગૂગલ ક્રોમ આકર્ષક, ઝડપી છે અને કેટલાક નવા ફિચર્સ ધરાવે છે, પરંતુ તેના
માઇક્રોસોફ્ટ હરીફ માટે જોખમી બની શકે તેમ નથી.” [૧૩૯]

પ્રારંભમાં માઇક્રોસોફ્ટે કથિત રીતે “ક્રોમના જોખમને ઓછું મહત્ત્વ આપ્યું હતું” અને
“આગાહી કરી હતી કે મોટા ભાગના લોકો ઇન્ટરનેટ એક્સપ્લોરર 8 પસંદ કરશે.” ઓપેરા
સોફ્ટવેરએ જણાવ્યું હતું કે, “ક્રોમ વિશ્વમાં સૌથી મોટા એપ્લિકેશન પ્લેટફોર્મ તરીકે
વેબને મજબુત બનાવશે.”[૧૪૦] પરંતુ 25 ફેબ્રુઆરી 2010ના રોજ બિઝનેસવીક એ જણાવ્યું
હતું કે “વર્ષો પછી પ્રથમ વાર વેબ પરથી સામગ્રી મેળવવા માટેના સર્વત્ર જોવા મળતા
પ્રોગ્રામ બ્રાઉઝર્સમાં ઉર્જા અને સ્રોત ફાળવવામાં આવી રહ્યા છે. આ ટ્રેન્ડ
–ગ્રાહકો માટે ફાયદો- નો યશ બે પક્ષના ફાળે જાય છે. પ્રથમ છે ગૂગલ જેની ક્રોમ
બ્રાઉઝરની મોટી યોજનાઓના કારણે માઇક્રોસોફ્ટ તેની હરીફ નિષ્ક્રિયતામાંથી હચમચી ગયું
છે અને સોફ્ટવેર અગ્રણીએ તેના પોતાના બ્રાઉઝર ઇન્ટરનેટ એક્સપ્લોરર પર નવેસરથી ધ્યાન
આપવાની ફરજ પડી છે. છેલ્લા બ્રાઉઝર યુદ્ધમાં નેટસ્કેપને પછાડીને માઇક્રોસોફ્ટના
વિજય બાદ તેણે આઇઇ (IE)ની ક્ષમતા વધારવાના પ્રયાસ અટકાવી દીધા હતા. હવે તે ફરી
સક્રિય છે.”[૧૪૧] મોઝિલાએ જણાવ્યું હતું કે વેબ બ્રાઉઝર માર્કેટમાં ક્રોમનો પ્રવેશ
કોઇ “વાસ્તવિક આશ્ચર્ય નથી.” “ક્રોમનો ઉદ્દેશ ફાયરફોક્સ સાથે સ્પર્ધા કરવાનો નથી”
અને વધુમાં કહ્યું હતું કે તેનાથી મોઝિલા સાથે ગૂગલના આવકના સંબંધ પર અસર નહીં
થાય.[૧૪૨][૧૪૩]

9 સપ્ટેમ્બર, 2008ના રોજ ક્રોમ જ્યારે બિટામાં હતું ત્યારે જર્મન ફેડરલ ઓફિસ ફોર
ઇન્ફર્મેશન સિક્યોરિટી (BSI)એ ક્રોમના તેમના પ્રથમ પરીક્ષણ વિશે નિવેદન બહાર
પાડ્યું હતું જેમાં ગૂગલના જર્મન વેબ પૃષ્ઠ પર અગ્રણી ડાઉનલોડ લિંક્સ વિશે ચિંતા
વ્યક્ત કરવામાં આવી હતી કારણ કે બિટા વર્ઝન સામાન્ય વપરાશના એપ્લિકેશન્સ માટે લાગુ
થવું ન જોઇએ અને બ્રાઉઝરના ઉત્પાદકોએ પ્રિ-રિલીઝ્ડ સોફ્ટવેરના ઉપયોગ વિશે યોગ્ય
સૂચનાઓ પૂરી પાડવી જોઇએ. તેમણે જોકે વેબની સુરક્ષા સુધારવા માટે બ્રાઉઝરના તકનીકી
યોગદાનની પ્રશંસા કરી હતી.[૧૪૫]

ક્રોમના વૈકલ્પિક યુસેઝ સંગ્રહ અને ટ્રેકિંગ વિશેની ચિંતાઓની વિવિધ પ્રકાશનોમાં
નોંધ લેવાઇ છે.[૧૪૬][૧૪૭] 2 સપ્ટેમ્બર 2008ના રોજ સીએનઇટી (CNET) સમાચાર
આઇટમ[૧૪૮]માં પ્રારંભિક બિટા રિલીઝ માટેની સેવાની શરતોના એક ફકરા તરફ ધ્યાન
દોરવામાં આવ્યું હતું જેમાં ક્રોમ બ્રાઉઝર દ્વારા ટ્રાન્સફર કરવામાં આવતી દરેક
સામગ્રી માટે ગૂગલને લાઇસન્સ ફાળવવામાં આવ્યું હોય તેમ જણાતું હતું. સંબંધિત ફકરો
ગૂગલની સામાન્ય સેવાની શરતોમાંથી લેવામાં આવ્યો હતો.[૧૪૯] તે જ દિવસે ગૂગલે આ
ટીકાનો જવાબ આપતા જણાવ્યું હતું કે તેમાં વપરાયેલી ભાષા અન્ય પ્રોડક્ટમાંથી લેવામાં
આવી હતી અને સેવાની શરતોમાંથી તે ફકરો દૂર કરવામાં આવ્યો હતો.[૧૫૦] ગૂગલે એ બાબતની
નોંધ લીધી હતી કે “આ ફેરફાર તમામ યુઝર્સને પાછલી અસરથી લાગુ થશે જેમણે ગૂગલ ક્રોમ
ડાઉનલોડ કર્યું હોય.”[૧૫૧] આ પ્રોગ્રામથી ગૂગલને પરત કઇ માહિતી મળે છે તે વિશે
ત્યાર બાદ ચિંતા અને ગુંચવણ હતી. કંપનીએ જણાવ્યું હતું કે યુસેઝના મેટ્રીક્સ ત્યારે
જ મોકલવામાં આવે છે જ્યારે બ્રાઉઝર ઇન્સ્ટોલ કરવામાં આવે ત્યારે “વપરાશકર્તા ગૂગલને
આપોઆપ યુસેઝના આંકડા અને ક્રેશ રિપોર્ટ મોકલીને ગૂગલ ક્રોમને વધુ સારું બનાવવામાં
મદદરૂપ બનો” વિકલ્પને પસંદ કરે.[૧૫૨]

ગૂગલ ક્રોમમાં સામેલ વૈકલ્પિક સૂચન સેવાની ટીકા કરવામાં આવી છે કારણ કે તે
ઓમ્નીબોક્સમાં ટાઇપ કરવામાં આવેલી માહિતી યુઝર રિટર્ન હિટ કરે તે અગાઉ ગૂગલને પૂરી
પાડે છે. તેના કારણે ગૂગલ યુઆરએલ (URL) સૂચન પૂરા પાડી શકે છે, પરંતુ સાથે સાથે
ગૂગલને કોઇ આઇપી (IP) એડ્રેસ સાથે સંકળાયેલ વેબના ઉપયોગની માહિતી પણ આપે છે. હૂડ
પ્રાઇવસી બોક્સ હેઠળ પ્રેફરન્સ માં આ ફિચરને પસંદ કરીને બંધ કરી શકાય છે.[૧૫૩]



https://gu.wikipedia.org/wiki/%E0%AA%97%E0%AA%BE%E0%AA%AF

ગાય એ ભારતમાં ઠેર ઠેર જોવા મળતું એક ચોપગું, શીંગડાવાળું, પાલતુ સસ્તન વર્ગમાં
આવતું પ્રાણી છે. આ પ્રાણીની માદા જાતિને ગાય કહે છે જ્યારે નર જાતિમાં લગામ વાળા
નરને બળદ અને લગામ વગરનાં નર ને આખલો કહે છે. ગાયનો ઉછેર તેના દૂધ માટે, જ્યારે કે
બળદનો ઉછેર ખેતીવાડીમાં મજૂરી માટે થાય છે. મળી આવેલા અવશેષો અનુસાર ગાયનું પાલન
ભારતમાં સિંધુ ખીણની સંસ્કૃતિના સમય થી થતું આવ્યું છે. કારણકે તેની દરેક ઉપજ થી
કંઇના કંઇ મળે જ છે. ગાય ને ભારતમાં માતાનો દરજ્જો અપાય છે.



https://gu.wikipedia.org/wiki/%E0%AA%95%E0%AB%87%E0%AA%B0%E0%AB%87%E0%AA%AC%E0%AA%BF%E0%AA%AF%E0%AA%A8_%E0%AA%B8%E0%AA%BE%E0%AA%97%E0%AA%B0

કેરેબિયન સાગર (અંગ્રેજી: Caribbean Sea) એટલાન્ટિક મહાસાગરના મધ્ય-પશ્ચિમી ભાગ
સાથે જોડાયેલો સમુદ્ર છે. આ સમુદ્ર ઉષ્ણ કટિબંધીય ક્ષેત્રના પશ્ચિમી ગોળાર્ધમાં આવે
છે. તેના પશ્ચિમ અને દક્ષિણ-પશ્ચિમ ભાગમાં મેક્સિકો અને મધ્યઅમેરિકા આવેલ છે.[૧]. આ
સાગરનું કુલ ક્ષેત્રફળ ૨૭,૫૪,૦૦૦ ચોરસ કિલોમીટર જેટલું છે[૨]. આ સાગરમાં સૌથી વધુ
ઊંડાઈ કેમન ખાઈ (Cayman Trough) ખાતે છે, જે આશરે સમુદ્ર સપાટીથી ૭,૬૮૬ મીટર નીચે
આવેલ છે.



https://gu.wikipedia.org/wiki/%E0%AA%95%E0%AB%83%E0%AA%B7%E0%AB%8D%E0%AA%A3_%E0%AA%B5%E0%AA%BF%E0%AA%B5%E0%AA%B0

કૃષ્ણ વિવર અથવા કાળું કાણું (અંગ્રેજી: Black Hole, Blackhole) એક એવો સૈદ્ધાંતિક
વિસ્તાર છે જેની પાસે એટલું શક્તિશાળી ગુરુત્વાકર્ષણનું ક્ષેત્ર છે કે જો કોઇ
જાતનું દ્રવ્ય અથવા કિરણોત્સર્ગ (અજવાળું સહિત) એના કેન્દ્રથી અમુક અંતરથી નજીક આવે
તો એ એના ખેંચાણથી છૂટી શકે નહિ. જેમ અજવાળું પણ છૂટી ના શકે તેમ આવી વસ્તુઓ કાળી
લાગે અને તેથી એનું નામ કાળું કાણું (Blackhole) અપાયું.

જ્યારે એક એટલાં શક્તિશાળી ગુરુત્વાકર્ષણની એવી વસ્તુ જેમાંથી અજવાળું ના છૂટી શકે
તેનો વિચાર અઢારમી શતાબ્દીમાં પ્રસ્તાવાયો, અત્યારે કાળાં કાણાંઓ આલ્બર્ટ
આઇન્સ્ટાઇનની ઇ.સ. ૧૯૧૬માં વિકસાયેલી સાપેક્ષવાદ પ્રમાણે સમજવામાં આવે છે.

કૃષ્ણ વિવર અથવા કાળું કાણું અન્તરિક્ષ એ ભાગ છે જ્યાં ગુરૂત્વાકર્ષણ એટલું પ્રબળ
હોય છે કે અંદરથી કશુંજ બહાર આવી શકતું નથી. વિઘ્યુતચુંબકિય તરંગ (જેમકે, પ્રકાશ)
પણ બહાર આવી શકતા નથી. તેની હાજરી ફક્ત તેના અન્ય પદાર્થો સાથેની પ્રતિક્રિયા વડે જ
જાણી શકાય છે.

જ્યારે કોઇ મોટા તારાનું તમામ બળતણ ખલાસ થઇ જાય, ત્યારે તેમાં એક જબરદસ્ત વિસ્ફોટ
થાય છે, જેને સૂપરનોવા કહેવાય છે. વિસ્ફોટ પછી જે પદાર્થ વધે છે, તે ધીરે ધીરે
કેન્દ્ર તરફ એકઠ્ઠો થઇ અને ખુબ જ ભારે ઘનતા વાળા પીંડનું સ્વરૂપ લે છે, જેને
ન્યુટ્રોન સ્ટાર કહે છે. જો ન્યુટ્રોન સ્ટારની ઘનતા અને કદ અનહદ વધારે હોય, તો
ગુરૂત્વાકર્ષણના દબાણને કારણે તે કેન્દ્ર તરફ વધુ ને વધુ ભિંસાતા છેવટે કૃષ્ણ
વિવરનું સ્વરૂપ ધારણ કરી લેશે અને દેખાતો બંધ થઇ જશે. કેટલીક વખત ન્યુટ્રોન તારો ૧
સેકન્ડમાં ૫૦૦ થી ૬૦૦ વખત પોતાની ધરી પર ફરે છે.



https://gu.wikipedia.org/wiki/%E0%AA%95%E0%AB%81%E0%AA%82%E0%AA%B5%E0%AA%BE%E0%AA%B0%E0%AA%AA%E0%AA%BE%E0%AA%A0%E0%AB%81%E0%AA%82

કુંવારપાઠું (અં: Aloe vera, હિ:,સં: घृतकुमारी), આપણા દેશના તમામ મેદાની
પ્રદેશોમાં કુદરતી રીતે ઊગે છે. દરિયાકાંઠે, રણવિસ્તારમાં,પહાડી પ્રદેશોમાં એ વધારે
પ્રમાણમાં થાય છે. આર્યુવેદ તથ યૂનાની ચિકિત્સા-પધ્ધતિઓમાં એનો પુષ્કળ ઉપયોગ
કરવામાં આવે છે. ઉપરાંત શાક,અથાણું,મુરબ્બો,જામ તથા અન્ય પૌષ્ટિક ખાદ્યપદાર્થો
બનાવવામાં પણ એનો ઉપયોગ થાય છે. ગામડાંના તથા શહેરી વિસ્તારના મોટાભાગના લોકો
કુંવારપાઠુંના ગુણો તથા ઉપયોગોથી પરિચિત છે.



https://gu.wikipedia.org/wiki/%E0%AA%95%E0%AA%AE%E0%AA%B3

કમળ (Nelumbo nucifera) એ એક પ્રકારની જલીય વનસ્પતિ છે.પ્રાચિન ઇજીપ્તમાં જુના
રાજ્યનાં વખતથી (ઇ.પૂ.૨૬૮૬-૨૧૮૧) દિવાલો અને શ્થંભો પર કમળનાં ચિત્રો આલેખવામાં
આવતાં.જે "પવિત્ર કમળ" કે "વાદળી કમળ" તરીકે ઓળખાય છે.

કમળ નું મુળ વતન વિયેતનામ થી અફઘાનિસ્તાન સુધી ગણાય છે. તે સૌંદર્ય પ્રસાધન અને
ખોરાક તરીકે ઉપયોગમાં લેવાય છે. ઇ.સ.૧૭૮૭માં પ્રથમ વખત તેને પશ્ચિમ યુરોપમાં લઇ
જવાયેલ,અત્યારે કમળની આ પ્રજાતિ આફ્રિકામાં બહુ ઓછી જોવા મળે છે,પરંતુ દક્ષિણ એશિયા
અને ઓસ્ટ્રેલિયામાં તેમનું વાવેતર કરવામાં આવે છે. કમળ ભારત તથા વિયેતનામનું
"રાષ્ટ્રીય ફુલ" ગણાય છે.

ફૂલ, બીજ અને કુમળા પાંદડા અને મૂળ ([રાઇઝોમ્સ])સર્વે ખાવા લાયક છે. એશિયામાં
પાંખડીનો ઉપયોગ સજાવટ અને પાંદડાનો ઉપયોગ ખધ્ય પદાર્થ બાંધવા માટે થય છે. કોરિઆમાં
પાંદડા અને પાંખડીનો ઉપયોગ તિસેન નામની વનસ્પતિ ચા (હર્બલ ટી) તરીકે થાય છે.
યેંકોચા(연꽃차) કમળના સુકવણી કરેલ પાંખડી માંથી બને છે અને યૉનીપ્ચા(연잎차) પાંદડામાં
થી બને છે. તેની દાંડી જે ને ચીની ભાષામાં ઓયુૢ કેંટોનીઝમાં ન્ગાઉ ભારત અને
પાકિસ્તાનના અમુક ભાગોમાં ભેંૢ જાપાનીમાં રેંકોનૢ કોરિયામાં યેંગોયુન તરીકે ઓળખાય
છે. તેની ઉપયોગ સુપમાં શાક તરીકેૢ તળીનેૢ હલકા શેકીનેૢ સીજવીને ખાવાના ઉપયોગમાં
લેવાય છે. તેની પાંખડીૢ પાંદડાૢ દાંડી ને કાચા પણ આરોગિ શકાય છે પણ તેમાં
ફેસ્કીઓલોપ્સીસ બસ્કી નામના પરોપજીવી પ્રત્યારોપણનો ભય છે માટે કમળના ભાગ આદિ
રાંધીને ખાવા હિતાવહ છે. કમળન મૂળ ડાઍટરી ફાયબરૢ વિટામીન સીૢ પોટૅશીયમૢ થાયમીનૢ
રાયબોફ્લેવીનૢ વિટામિન બી-૬ૢ ફોસ્ફરસૢ તાંબુ અને મેંગેનીઝમાં સમૃદ્ધ છે અને તેમાં
સાંદ્ર ચરબી ઘણી ઓછી છે.

તેના પુંકેસરને સુકવીની તેમાંથી સુગંધી વનસ્પતિજન્ય ચા બનાવવામાં આવે છે. જેને
ચાયનીઝમાં લિઆન્હુઆ ચા કહે છે અને વિએટનામમાં ચાને ખાસ સુગંધ આપવા તે વપરાય છે.
ક્ઝીઆનની એક જાત ચીનમાં ખૂબ જ પ્રચલીત છે તેને કાચી પણ ખાઈ શકાય છે કે તેને સુકવીને
તેમાંથી પોપકોર્ન જેમ ફોડી શકાય છે. તેને પાણીમાં ઉકાળીને પોચાપાડી તેમાં થી ખીરા
જેવું બનાવી શકાય છે કે તેને સુકા લોન્ગન અને રોક સુગર સાથે મેળવી ગળ્યું સૂપ બનાવી
શકાય છે. સાકર મિશ્રિત કમળના બીજની લુગદી (પેસ્ટ) મુનકેક, દાઈફુકુ આદિ બનાવવામાં
વપરાય છે. કમળના બીજ ને ભારતમાં હફૂલ મખાણા કહે છે અને તે ભારતીય રસોઈ માં વપરાય
છે.[૧]

તેના ભિન્ન દેખાતા બીજના માથાઓ જે જળીય કેનના અંકુર જેવા દેખાય છે તેનો ઉપયોગ સુકા
ગુલદસ્તાની બનાવટ માટે થાય છે.photo પારંપારિક પવિત્ર કમળ નીમ્ફીઆ કીરુલા સાથે
દૂરના સંબંધી છે અને તેના જેવા ગુણ ધર્મો પણ ધરાવે છે આ બનેંમાં ન્યુસીફેરાઈન અને
અપોર્ફાઈન નામના આલ્કોલોઈડસ્ છે.

જે વ્યક્તિ પોતાના કર્મ કોઈ પણ આકર્ષણ વગર કરે છે અને તેના પરિણામ પ્ર્ભુ ને
સમર્પિત કરી કરી દે છે તે કમળના પર્ણની જેમ પાણીમાં હોવા છતાં સૂકો રહે છે. ભાગવદ
ગીતા ૫.૧૦



https://gu.wikipedia.org/wiki/%E0%AA%88%E0%AA%95%E0%AB%8D%E0%AA%B5%E0%AB%87%E0%AA%A1%E0%AB%8B%E0%AA%B0

ઈક્વાડોર, આધિકારિક તૌર પર ઇક્વાડોર ગણરાજ્ય (શાબ્દિક રૂપ સે, "ભૂમધ્ય રેખા કા
ગણરાજ્ય"), દક્ષિણ અમેરિકા મેં સ્થિત એક પ્રતિનિધિ લોકતાંત્રિક ગણરાજ્ય હૈ૤ દેશ કે
ઉત્તર મેં કોલંબિયા, પૂર્વ ઔર દક્ષિણ મેં પેરૂ ઔર પશ્ચિમ કી ઓર પ્રશાંત મહાસાગર
સ્થિત હૈ૤ યહ એક દક્ષિણ અમેરિકા મેં ઉન દો દેશોં (અન્ય ચિલી) મેં સે હૈ, જિસકી
સીમાએં બ્રાજીલ કે સાથ નહીં મિલતી હૈ૤ દેશ કે હિસ્સે મેં મુખ્ય ભૂમિ કે પશ્ચિમ મેં
પ્રશાંત મહાસાગર મેં સ્થિત ગાલાપોગોસ દ્વીપ ભી આતે હૈં૤ ભૂમધ્ય રેખા, જિસકે આધાર પર
દેશ કા નામ રખા ગયા હૈ, ઇક્વાડોર કો દો ભાગોં મેં વિભાજિત કરતી હૈ૤ ઇસકી રાજધાની
ક્વિટો ઔર સબસે બડ઼ા શહર ગુઆયાકિલ હૈ૤ દેશ કી આધી આબાદી ગરીબી મેં જીવનયાપન કરતી
હૈ૤

૧૫૩૩ મેં સ્પેન દ્વારા વિજય પ્રાપ્ત કરને સે પહલે તક ઈક્વાડોર ઉત્તરી ઇંકા
સામ્રાજ્ય કા ભાગ થા૤ સન્ ૧૫૬૩ મેં કુઇટો સ્પેની સામ્રાજ્ય કા એક કેંદ્ર બના ઔર
૧૭૧૭ મેં ન્યૂ ગ્રાનાડા કે વાઇસરોયલ્ટી કા ભાગ બના૤ વાઇસરોયલ્ટી કે ક્ષેત્રોં જૈસે
ન્યૂ ગ્રાનાડા (કોલંબિયા), વેનેજુએલા, ઔર કુઇટો ને ૧૮૧૯ ઔર ૧૮૨૨ કે બીચ અપની-અપની
સ્વતંત્રતાઓં કી ઘોષણા કી ઔર ગ્રાન કોલંબિયા કે નામ સે એક મહાસંઘ બનાયા૤ ૧૮૩૦ મેં
જબ ક્વિટો મહાસંઘ સે વિલગ હો ગયા તો ઇસકા નામ "ભૂમધ્ય રેખીય ગણરાજ્ય" રખ દિયા ગયા૤
સન્ ૧૯૦૪ સે ૧૯૪૨ કે મધ્ય પડોસી દેશોં સે સંઘર્ષોં કે કારણ ઈક્વાડોર કો અપના બહુત
સા ભૂભાગ ખોના પડ઼ા૤ ૧૯૯૫ મેં પેરૂ કે સાથ સીમા વિવાદ કે કારણ જો યુદ્ધ ધધક રહા થા
વહ ૧૯૯૯ મેં સુલઝા લિયા ગયા૤ યદ્યપિ સન્ ૨૦૦૪ મેં ઈક્વાડોર નાગરિક શાસન કે ૨૫ વર્ષ
પૂરે કર રહા થા, લેકિન યે પૂરા દૌર રાજનૈતિક ઉથલ પુથલ ભરા હી રહા થા૤ ક્વિટો મેં
હુએ વિરોધ પ્રદર્શનોં કે કારણ ઈક્વાડોર મેં પિછલી તીન લોકતાંત્રિક સરકારોં કો
કાર્યકાલ પૂરા હોને સે પૂર્વ હી અપદસ્ત હોના પડ઼ા૤ ૨૦૦૭ મેં નએ સંવિધાન કી રુપરેખા
તૈયાર કરને કે લિએ સંવિધાન સભા કા ચુનાવ કિયા ગયા હૈ, ઔર સ્વતન્ત્રતા મિલને કે બાદ
સે યે ઈક્વાડોર કા ૨૦ વાં સંવિધાન હૈ૤

ઈક્વાડોર પર્યાપ્ત રૂપ સે અપને તેલ સંસાધનોં પર નિર્ભર હૈ, જિસકી દેશ કો નિર્યાત સે
હોને વાલી કમાઈ મેં આધે સે અધિક ભાગીદારી હૈ ઔર સાર્વજનિક ક્ષેત્ર કા એક ચૌથાઈ
રાજસ્વ ઇસી સે પ્રાપ્ત હોતા હૈ|૧૯૯૯-૨૦૦૦ મેં ઈક્વાડોર કો ગહન આર્થિક સંકટ કા સામના
કરના પડ઼ા જિસસે દેશ કે સકલ ઘરેલુ ઉત્પાદ મેં ૬% કી કમી આઈ ઔર સાથ હી ગરીબી રેખા સે
નીચે રહને વાલોં કી સંખ્યા મેં ભી વૃદ્ધિ હુઈ|બૈંકિંગ ક્ષેત્ર ભી ધરાશાયી હો ગયા ઔર
ઉસ વર્ષ ઈક્વાડોર અપને બાહ્ય ઋણ કે ભુગતાન મેં ભી ચૂક ગયા| ૨૦૦૦ મેં રાષ્ટ્રીય
કાંગ્રેસ દ્બારા બહુત સે ઢાંચાગત સુધારોં કો સ્વીકૃતિ દી ગઈ જિસમેં અમેરિકી ડૉલર કો
કાનૂની નિવિદા કે રૂપ મેં અપનાએ જાને કા ભી પ્રાવધાન થા| ડૉલરીકરણ કે કારણ
અર્થવ્યસ્થા કો સુદૃઢ઼તા મિલી, ઔર આગે આને વાલે વર્ષોં મેં ફિર સે વિકાસ કો ગતિ
મિલી જિસકા શ્રેય ઊઁચે તેલ મૂલ્યોં, વિપ્રેષણ, ઔર અપારંપરિક નિર્યાતોં મેં હુઈ
વૃદ્ધિ કો જાતા હૈ|

૨૦૦૨-૦૬ કી અવધિ મેં અર્થવ્યસ્થા ૫.૫% કી દર સે બઢ઼ી, જો પિછલે ૨૫ વર્ષોં મેં સબસે
ઊઁચી પંચ વર્ષીય દર થી|૨૦૦૬ મેં ગરીબી દર મેં ભી ગિરાવટ હુઈ લેકિન ફિર ભી યે ૩૮% તક
બની રહી| ૨૦૦૬ મેં સરકાર દ્વારા વિદેશી તેલ કંપનિયોં પર અપ્રત્યાશિત કર લગા દિયા
ગયા જિસસે અમેરિકા કે સાથ હોને વાલી મુક્ત વ્યાપાર વાર્તા નિલંબિત હો ગયી| ઇન
ઉપાયોં કે ચલતે વર્ષ ૨૦૦૭ મેં તેલ ઉત્પાદન મેં ભી કમી આઈ| રાષ્ટ્રપતિ રફેલ કૌરિયા
દ્વારા ઋણ ડિફ઼ૉલ્ટ કા ભય દિખાયા ગયા ઔર ઉસ ભય કો ધ્યાન મેં રખતે હુએ, ભય સે નિબટને
કે લિએ દિસમ્બર ૨૦૦૮ મેં કુછ વ્યાવસાયિક બાંડ દાયિત્વોં સે મુખ મોડ઼ લિયા| ઉન્હોંને
નિજી તેલ કંપનિયોં પર ભી એક ઉચ્ચ અપ્રત્યાશિત રાજસ્વ કર લગા દિયા ઔર ઉનકે સાથ કિયે
હુએ અનુબંધોં પર પુનઃ વાર્તા આરમ્ભ કરી તાકિ કર કે અહક્ત પ્રભાવોં કો દૂર કિયા જા
સકે| ઇસસે આર્થિક અનિશ્ચિતતા ઉત્પન્ન હુઈ; નિજી નિવેશ મેં ગિરાવટ આઈ ઔર આર્થિક
વિકાસ ધીમા હુઆ હૈ|

કોલમ્બિયા મેં જારી સંયોજિત અવૈધ માદક પદાર્થોં કી તસ્કરી કોલંબિયા સે લગતી હુઈ
છિદ્રિલ સીમા દ્વારા ઈક્વાડોર મેં ભી હોતી હૈ, ઇક્વાડોર કી સાઝા સીમા હજારોં
કોલંબિયાઈ નાગરિક ભી અપને દેશ મેં હિંસા સે બચને કે લિએ ઈક્વાડોર મેં પ્રવેશ કરતે
હૈં૤



https://gu.wikipedia.org/wiki/%E0%AA%86%E0%AA%AF%E0%AB%81%E0%AA%B0%E0%AB%8D%E0%AA%B5%E0%AB%87%E0%AA%A6

'આયુર્વેદ આયુર્વેદશાત્ર એ ભારતીય ચિકિત્સા પદ્ધતિ છે. આયુર્વેદ એટલે કે જે
શાસ્ત્રમા આયુષ્ય અને રોગનું જ્ઞાન આપવામાં આવે એ આયુર્વેદ છે. શરીર, ઇન્દ્રિય અને
સત્વ(મન) અને આત્મા ના સંયોગનું નામ આયુ છે. આધુનિક શબ્દોમાં એ જ જીવન છે. પ્રાણ
યુક્ત શરીરને જીવિત કહેવાય છે. આયુ અને શરીરનો સંબંધ શાશ્વત છે. આયુર્વેદમાં આ
વિષયમાં વિચાર કરાયો છે. ફળસ્વરુપ એ પણ શાશ્વત છે. જે વિદ્યા દ્વારા આયુષ્યને લગતાં
સર્વપ્રકારના જ્ઞાતવ્ય તથ્યોંનું જ્ઞાન મળી શકે અથવા જેને અનુસરવાથી દીર્ઘ આયુષ્યની
પ્રાપ્તિ થાય એ તંત્રને આયુર્વેદ કહેવાય. આયુર્વેદ એ અથર્વવેદનો ઉપવેદ માનવામા આવે
છે.

આ મનુષ્યના જીવિત રહેવાની વિધિ તેમ જ તેના પૂર્ણ વિકાસના ઉપાયો બતાવે છે. તેથી
આયુર્વેદ અન્ય ચિકિત્સા પદ્ધતિની જેમ એક ચિકિત્સા પદ્ધતિ માત્ર નહી, પરંતુ સમ્પૂર્ણ
આયુષ્યનું જ્ઞાન છે. આયુર્વેદમાં આયુષ્ય હિત (પથ્ય આહારવિહાર), અહિત (અપથ્ય
આહારવિહાર), રોગના નિદાન અને વ્યાધિની ચિકિત્સા કહેવાય છે. પથ્ય આહારનું સેવન તેમ જ
અપથ્ય આહારનો ત્યાગ કરવાથી મનુષ્ય પૂર્ણ રુપથી સ્વસ્થ રહી શકે છે. આયુર્વેદ અનુસાર
સ્વસ્થ વ્યક્તિ જ જીવનના પરમ લક્ષ્ય ધર્મ, અર્થ, કામ, મોક્ષની પ્રાપ્તિ કરી શકે છે.
પુરુષાર્થ ચતુષ્ટયંની પ્રાપ્તિનું મુખ્ય સાધન શરીર છે. એટલે શરીરની સુરક્ષા પર
વિશેષ ધ્યાન આપતાં આયુર્વેદ કહે છે કે ધર્મ અર્થ, કામ, મોક્ષની પ્રાપ્તિનું મુખ્ય
સાધન શરીર છે. બધી જ રીતે વિશેષ રુપથી શરીરની રક્ષા કરવી જોઇએ. ઢાંચો:તથ્ય

ભાવ પ્રકાશ, આયુર્વેદના પ્રસિદ્ધ ગ્રંથમાં કહેવામાં આવ્યું છે કે જે શાસ્‍ત્ર
દ્વારા આયુષ્યનું જ્ઞાન, હિત અને અહિત આહારવિહારનું જ્ઞાન, વ્‍યાધિ નિદાન તથા
શમનનું જ્ઞાન પ્રાપ્ત થાય છે, એ શાસ્‍ત્રનું નામ આયુર્વેદ છે. ઢાંચો:ભાવ પ્રકાશ

આયુર્વેદના ઇતિહાસ પર જો નજર નાખીએ તો એની ઉત્‍પત્તિ મહર્ષિ દેવતા બ્રહ્માજી દ્વારા
થઇ. જેમણે બ્રહ્મસંહિતાની રચના કરી. કહેવાય છે કે બ્રહ્મસંહિતામાં દસ લાખ શ્‍લોક
તથા એક હજાર અઘ્‍યાય હતા, પરંતુ આધુનિક કાળમાં આ ગ્રંથ ઉપલબ્‍ધ નથી.

આયુર્વેદના જ્ઞાનના આદિ સ્ત્રોત વેદને માનવામાં આવે છે. જોકે આયુર્વેદનું વર્ણન
ચારોં વેદોંમાં કરવામાં આવ્યું છે, પણ અથર્વવેદ સાથે અધિક સામ્‍યતા હોવાને કારણે
મહર્ષિ સુશ્રુતજીએ ઉપાંગ અને મહર્ષિ વાગ્‍ભટ્ટજીએ ઉપવેદને સ્ત્રોત તરીકે ગણાવ્યું
છે. મહર્ષિ ચરકજીએ પણ અથર્વવેદ સાથે સૌથી વધુ વિવરણ મળવાને કારણે આયુર્વેદને
અર્થવવેદ સાથે જોડ્યું છે.ઢાંચો:તથ્ય

આ કડીમાં ઋગ્વેદ માં આયુર્વેદને ઉપવેદ સંજ્ઞા આપવામાં આવી છે. મહાભારતમાં પણ
આયુર્વેદને ઉપવેદ કહેવામાં આવ્યો છેઢાંચો:તથ્ય. પુરાણોંમાં પણ વર્ણન પ્રાપ્‍ત થાય
છેઢાંચો:તથ્ય. બ્રહ્મવૈવર્તપુરાણમાં આયુર્વેદને પાંચમો વેદ કહેવામાં આવ્યો
છેઢાંચો:તથ્ય. વાસ્‍તવમાં કોઇપણ વૈદિક સાહિત્‍યમાં આયુર્વેદ શબ્‍દનું વર્ણન મળતું
નથી, છતાં મહર્ષિ પાણિનિ દ્વારા રચિત ગ્રંથ અષ્‍ટાધ્‍યાયીમાં આયુર્વેદ શબ્‍દ
પ્રાપ્‍ત થાય છેઢાંચો:તથ્ય.

આયુર્વેદનું સમ્‍પૂર્ણ વર્ણન પ્રમુખ રૂપે ચરક સંહિતા અને સુશ્રુત સંહિતામાં કરવામાં
આવ્યું છે. અન્‍ય સંહિતાઓં જેમ કે કાશ્‍યપ સંહિતા, હરીત સંહિતામાં વર્ણન કરવામાં
આવ્યું છે, પણ તે સમ્‍પૂર્ણ નથી. અષ્ટાઙ્ગ સંગ્રહ, અષ્ટાઙ્ગ હૃદય, ભાવ પ્રકાશ, માધવ
નિદાન ઇત્‍યાદિ ગ્રંથોંનું સૃજન ચરક અને સુશ્રુતને આધાર બનાવી રચના કરવામાં આવી છે.
સમય પરિવર્તનની સાથે સાથે નિદાનાત્‍મક અને ચિકિત્‍સકીય અનુભવોને લેખકોએ પોતપોતાના
દૃષ્ટિકોણ અને વિચારને અનુકૂળ સમજીને સંસ્‍કૃત ભાષામાં લિપિબદ્ધ કર્યા.

સંસારમાં એવી કોઈ વ્યક્તિ નથી જે દુઃખી થવા ચાહતી હોય, સુખની ચાહ પ્રત્યેક
વ્યક્તિની હોય છે, પરન્તુ સુખી જીવન ઉત્તમ સ્વાસ્થ્ય પર નિર્ભર કરે છે. સ્વસ્થ અને
સુખી રહેવા માટે આવશ્યક છે કે શરીરમાં કોઈ વિકાર ન હોય અને જો વિકાર થઇ જાય તો એને
તરત જ દૂર કરવામાં આવે. આયુર્વેદનું મુખ્ય લક્ષ્ય વ્યક્તિ કે સ્વાસ્થ્યનું રક્ષણ
તેમ જ રોગીઓના વિકારનું શમન કરવાનું છે. ઋષિ જાણતા હતા કે ધર્મ, અર્થ, કામ, મોક્ષની
પ્રાપ્તિ સ્વસ્થ જીવન વડે જ મળે તેથી એમણે આત્માના શુદ્ધિકરણ ની સાથે શરીરના
શુદ્ધિકરણ તેમ જ સ્વાસ્થ્ય પર પણ વિશેષ ધ્યાન આપ્યું છે.

ચરક સંહિતા અનુસાર બ્રહ્મા જીએ આયુર્વેદનું જ્ઞાન દક્ષ પ્રજાપતિને આપ્યું, દક્ષ
પ્રજાપતિએ આ જ્ઞાન અશ્વિની કુમારો(બન્ને ભાઈ)ને આપ્યું, અશ્‍વનીકુમારોએ આ જ્ઞાન
ઇન્‍દ્રને આપ્યું, ઇન્‍દ્રએ આ જ્ઞાન ભારદ્વાજને આપ્યું, ભારદ્વાજે આ જ્ઞાન આત્રેય
પુનર્વસુને આપ્યું, આત્રેય પુનર્વસુએ આ જ્ઞાન અગ્નિવેશ, જતૂકર્ણ, ભેલ, પરાશર, હરીત,
ક્ષારપાણિને આપ્યું.

સુશ્રુત સંહિતા અનુસાર બ્રહ્માજી આયુર્વેદનું જ્ઞાન દક્ષપ્રજાપતિને, દક્ષ પ્રજાપતિએ
આ જ્ઞાન અશ્‍વનીકુમારને આપ્યું, અશ્‍વનીકુમારે આ જ્ઞાન ધન્‍વન્‍તરિ ને આપ્યું,
ધન્‍વન્‍તરિએ આ જ્ઞાન ઔપધેનવ, વૈતરણ, ઔરભ, પૌષ્‍કલાવત, કરવીર્ય, ગોપુર રક્ષિત અને
સુશ્રુતને આપ્યું. કાશ્‍યપ સંહિતા અનુસાર બ્રહ્માજીએ આયુર્વેદનું જ્ઞાન અશ્‍વની
કુમારને આપ્યું અને અશ્‍વનીં કુમારે આ જ્ઞાન ઇન્‍દ્રને આપ્યું અને ઇન્‍દ્રએ આ જ્ઞાન
કશ્‍યપ અને વશિષ્‍ઠ અને અત્રિ અને ભૃગુ વગેરેને આપ્યું. આ બધામાંથી એક શિષ્‍ય
અત્રિએ આ જ્ઞાન પોતાના પુત્ર અને અન્‍ય શિષ્‍યોંને આપ્યું.

સૃષ્ટિના પ્રણેતા બ્રહ્મા દ્વારા એક લાખ સૂત્રોમાં આયુર્વેદનું વર્ણન કરવામાં
આવ્યું અને આ જ્ઞાનને દક્ષ પ્રજાપતિએ ગ્રહણ કર્યું. એ પછી દક્ષ પ્રજાપતિએ આ જ્ઞાન
સૂર્યપુત્ર અશ્વિન કુમારોને અને અશ્વિન કુમારો પાસેથી સ્વર્ગાધિપતિ ઇન્દ્રને
પ્રાપ્ત થયું. આયુર્વેદનો ઇતિહાસ જોતાં ઇન્દ્ર દ્વારા આ જ્ઞાન પુનર્વસુ આત્રેયને
પ્રાપ્ત થયું. શલ્ય શાસ્ત્ર રુપે મેં આ જ્ઞાન આદિ ધન્વન્તરિને પ્રાપ્ત થયું અને
સ્ત્રી તેમ જ બાલ ચિકિત્સા રુપે આ જ્ઞાન ઇન્દ્ર પાસે મહર્ષિ કશ્યપને મળ્યું.
ઉપરોક્ત બાબત જોતાં જણાય છે કે ભારતમાં પ્રારંભથી જ ચિકિત્સા જ્ઞાન, કાય ચિકિત્સા,
શલ્યચિકિત્સા, સ્ત્રી તથા બાલરોગ ચિકિત્સા રુપે વિખ્યાત થયું હતું. ઉપરોક્ત વિશેષ
કથન પરથી પ્રમાણિત થાય છે કે ચિકિત્સા કાર્ય કરવા માટે આજની રાજ આજ્ઞાને અનુરુપ
ચિકિત્સા કાર્ય કરવા માટે સ્વર્ગાધિપતિ ઇન્દ્ર પાસે અનુમતિ પ્રાપ્ત કરવી આવશ્યક
હતી.

કલિંગ વિજય પશ્‍ચાત સમ્રાટ અશોક ભગવાન બુદ્ધના ઉપદેશોથી પ્રભાવિત થયા અને પોતાનાં
રાજ્‍યમાં રક્‍તપાત તેમ જ રક્‍તપાત સંબંધિત સમસ્‍ત કાર્યકલાપો પર પૂર્ણત:
પ્રતિબન્‍ધ લાગૂ કર્યો. આ કારણે કાલાન્‍તરે શનૈ: શનૈ: આયુર્વેદમાં પ્રચલિત શલ્‍ય
ચિકિત્‍સાનો અભ્‍યાસ પ્રભાવિત થયો અને અન્‍તત: એક પ્રકારે શલ્‍યચિકિત્‍સાનો લોપ થતો
ચાલ્યો. પરંતુ બીજી બાજુ રસ ચિકિત્‍સામાં અદભુત રૂપથી પ્રગતિ થતી રહી. કેવળ
રસૌષધિયોના બળે સાધ્‍ય, કષ્‍ટ સાધ્‍ય ઔર અસાધ્‍ય રોંગોની ચિકિત્‍સા વિધિઓની શોધ
કરવામાં આવી.

બૌદ્ધ યુગના સિદ્ધ આયુર્વેદજ્ઞોમાં ભગવાન બુદ્ધના શિષ્‍ય નાગાર્જુન તૃતીયે રસ
વિદ્યાના ઉત્‍થાન માટે ઘણું યોગદાન આપ્યું. ભગવાન બુદ્ધના શિષ્‍યોમાં લગભગ આઠ
નાગાર્જુન થયા હતા. એવું જાણવા મળે છે કે આયુર્વેદ રસ-ચિકિત્‍સા વિજ્ઞાનના ઉત્‍થાન
તેમ જ શોધમાં બધા જ નાગાર્જુનોનો અમૂલ્‍ય યોગદાન રહ્યું છે.

વાત દોષના પાંચ ભેદ (૧) સમાન વાત (૨) વ્‍યાન વાત (૩) ઉદાન વાત (૪) પ્રાણ વાત (૫)
અપાન વાત છે. વાત દોષને ‘’ વાયુ દોષ ‘’ પણ કહેવાય છે.

પિત્ત દોષના પાંચ ભેદ હોય છે: ૧- પાચક પિત્ત ૨- રંજક પિત્ત ૩- ભ્રાજક પિત્ત ૪-
આલોચક પિત્ત ૫- સાધક પિત્ત

આ જ રીતે કફ દોષના પાંચ ભેદ હોય છે: ૧- શ્‍લેષ્‍મક કફ ૨- સ્‍નેહન(તર્પક) કફ ૩-
રસન(બોધક) કફ ૪- અવલમ્‍બક કફ ૫- ક્‍લેદક કફ

આધુનિક આયુર્વેદજ્ઞો વાતાદિ દોષોના ભેદોને ફિજિયોલોજિકલ બેસિસ ઓફ ડિસીઝને સમકક્ષ
માને છે. થોડા અન્‍ય વિદ્વાનો આને અસામાન્‍ય એનાબોલિઝમ ની જેમ સમઝે છે.

આધુનિક આયુર્વેદજ્ઞો સપ્‍ત ધાતુઓને પેથોલોજિકલ બેસિઝ‍ ઓફ ડિસીસીઝને સમતુલ્‍ય માને
છે.

આયુર્વેદની આ પ્રસિદ્ધ ઔષધિ પર વિશ્‍વની ઘણી વૈજ્ઞાનિક સંસ્‍થાઓમાં શોધ કાર્યો થયાં
છે. ભાભા એટોમિક રિસર્ચ સેંટર , ટ્રોમ્‍બે,ગુરૂ નાનક દેવ વિશ્‍વવિદ્યાલય, અમૃતસર
અને જવાહરલાલ નહેરૂ વિશ્‍વવિદ્યાલયમાં ત્રિફલા પર રિસર્ચ કર્યા પછી આ સંશોધકો
નિષ્‍કર્ષ પર આવ્યા કે ત્રિફલા કેન્સરના કોષોને વધતા રોકે છે.

બ્રિટનના ચિકિત્‍સા વૈજ્ઞાનિકોએ જાનવરો પર ભારતીય જડ઼ી-બૂટી અશ્‍વગંધાનો અધ્‍યયન
કર્યા પછી એવો નિષ્‍કર્ષ કાઢ્યો કે એના વડે અલ્‍ઝાઇમર રોગ પર નિયંત્રણ કરી શકાય છે.

આઈ.આઈ.ટી. Indian Institute of Technology IIT, નવી દિલ્હી અને કે.આ.સિ.અ.પ. CCRAS,
નવી દિલ્હીએ સંયુક્‍ત પ્રયાસ કરી આયુર્વેદના પંચકર્મને આધુનિક રૂપ આપવા ઓટોમેટિક
મશીનનું ર્નિમાણ કર્યું છે. આ મશીન કેન્‍દ્રીય આયુર્વેદ અનુસન્‍ધાન સંસ્‍થાન, રોડ
નં. ૬૬, પંજાબી બાગ –વેસ્‍ટ-, નવી દિલ્હી, ભારતમાં પ્રયોગમાં લેવાઇ રહી છે.

આયુર્વેદના ગ્રંથ ‘’રસતરન્ગણી’’માં વર્ણિત શંખદ્રાવ ઔષધિને આધાર માનીને આયુર્વેદના
એક ચિકિત્‍સકે ધાતુઓ અને જડી-બૂટિઓ તેમ જ જીવ જન્‍તુઓના સાર ભાગ વડે ફોસ્‍ફેટ,
સલ્‍ફેટ,મ્‍યૂરિયેટ,નાઇટ્રેટ,નાઇટ્રોમ્‍યૂરિયેટ તૈયાર કર્યાં છે. ‘’શંખદ્રાવ આધારિત
આયુર્વેદિક ઔષધિયાં’’ના શોધ કાર્યની સરાહના નેશનલ ઇનોવેશન ફાઉન્‍ડેશન, અમદાવાદ,
ભારત દ્વારા થઇ છે. આ વિધિથી સર્પગન્‍ધા નાઇટ્રેટ, સર્પગન્‍ધા મ્‍યૂરિયેટ,
સર્પગન્‍ધા સલ્‍ફેટ, સર્પગન્‍ધા ફાસ્‍ફેટ, સર્પગન્‍ધા નાઇટ્રોમ્‍યૂરિયેટ ઉપરાંત
લગભગ ૭૦ કરતાં વધુ ઔષધિઓનું ર્નિમાણ તથા પરીક્ષણ કરાયું હતું.

સમ્‍પૂર્ણ આયુર્વેદ ત્રિદોષના સિદ્ધાન્તો પર આધરિત છે. ત્રિદોષ સિદ્ધાંત મુજબ
વાત,પિત્ત, કફ ત્રણ દોષ શરીરમાં રોગ પૈદા કરે છે. આ દોષોનું જ્ઞાન મેળવવાનો એકમાત્ર
ઉપાય નાડી પરીક્ષણ છે, જેને પ્રાપ્‍ત કરવું આસાન કાર્ય નથી. નાડી પરીક્ષણના પરિણામો
જોઇ કહી નહીં શકાય કે શરીરમાં પ્રત્‍યેક દોષની કેટલી અસર છે અને આ દોષ કેટલી
માત્રામાં ઉપસ્થિત છે. કેવળ માત્ર નાડી પરીક્ષણ અનુમાન પર આધારિત છે. વાત, પિત્ત,
કફ દોષનું પ્રમાણ નક્કી ‘’સ્‍ટેટસ ક્‍વાન્‍ટીફાઇ’’ કરવું કઠિન કામ અવશ્‍ય છે. એનાથી
અધિક કઠિન કામ વાતાદિ દોષોના પાંચ પાંચ યાને પંદર ભેદ પારખી રોગની ઉપસ્થિતિ અનુસાર
જ્ઞાન પામવું. આના પછી ‘’સપ્‍ત ધાતુઓ’’ની ઉપસ્થિતિને આંકવી પણ આસાન કામ નથી. ત્રણ
પ્રકારના મલ, ઓજ, સમ્‍પૂર્ણ ઓજનું આંકન કરવું અઘરું કાર્ય અવશ્‍ય છે.

આધુનિક ચિકિત્‍સા વિજ્ઞાન એલોપૈથીનું સમર્થન કરનારા ચિકિત્‍સા વૈજ્ઞાનિકોનું માનવું
છે કે આયુર્વેદ એક અવૈજ્ઞાનિક ચિકિત્‍સા પદ્ધતિ છે. અને એનો કોઈ વૈજ્ઞાનિક આધાર
નથી. જે પ્રકારે એલોપથીમાં રોગોનું કારણ બેક્‍ટેરિયા, ઇન્‍ફેક્‍સન, જેનેટિક આદિ હોય
છે અને ઔષધિઓનું પરીક્ષણ જાનવરો પર કરવામાં આવે છે અને પરિણામ પ્રાપ્‍ત કરતાં
સુધીની તમામ પ્રક્રિયા તથ્યો આધારિત [Evidence Based] હોય છે એવું આયુર્વેદમાં કંઇ
પણ નથી અને સઘળું કપોલ કલ્‍પના પર આધારિત છે.

જનરલ ઓફ પોસ્‍ટ ગ્રેજ્યુએટ મેડિસિનમાં ચિકિત્‍સા વૈજ્ઞાનિકોએ દાવો કર્યો છે કે તમામ
આયુર્વેદિક ઔષધિઓમાં એલોપેથિક સ્‍ટેરોઇડ મળે છે.

જનરલ ઓફ અમેરિકન મેડિકલ એસોસિયેશનના એક અધ્‍યયન પરથી કહેવામાં આવ્યું કે એશિયાના
બજારોમાંથી પ્રાપ્‍ત થતી આયુર્વેદિક દવાઓના સેમ્પલ તપાસતાં હેવી મેટલ [Heavy
metals] યાને ભારે ધાતુઓ જેમ કે પારો, સીસું ઔર સંખિયા જેવા પદાર્થ ૨૦ પ્રતિશત
નમૂનામાં માત્રા કરતાં અધિક પ્રાપ્‍ત થાય છે.



https://gu.wikipedia.org/wiki/%E0%AA%86%E0%AA%A8%E0%AA%82%E0%AA%A6%E0%AB%80%E0%AA%AC%E0%AB%87%E0%AA%A8_%E0%AA%AA%E0%AA%9F%E0%AB%87%E0%AA%B2

આનંદીબેન મફતલાલ પટેલ (જન્મ: ૨૧ નવેમ્બર, ૧૯૪૧)[૧] ભારતીય રાજકારણી અને ભારતના
પશ્ચિમી રાજ્ય ગુજરાતના પ્રથમ મહિલા મુખ્યમંત્રી હતા.[૨] તેણી ૧૯૮૭ થી ભારતીય જનતા
પાર્ટીનાં સભ્ય છે. તેણીએ ગુજરાત સરકારમાં સને. ૨૦૦૭ થી ૨૦૧૪ દરમિયાન માર્ગ અને
મકાન બાંધકામ, મહેસૂલ, શહેરી વિકાસ વગેરે જેવા મંત્રાલયોનાં કેબિનેટ મંત્રી તરીકેની
જવાબદારીઓ સંભાળી હતી.[૩]

આનંદીબેન પટેલ નરેન્દ્ર મોદી અને કેશુભાઈ પટેલ સાથેનાં ગુજરાત ભાજપનાં મહત્વનાં
નેતા છે. હાલમાં, તેણી સૌથી વધુ સમય ધારાસભ્યપદે રહેનારા ગુજરાતનાં મહિલા
ધારાસભ્યોમાંના એક છે. તેઓએ પોતાની રાજકીય કારકિર્દીની શરૂઆત ૧૯૯૪માં રાજ્ય સભાના
સભ્ય તરીકે કરી હતી અને ૧૯૯૮ની રાજ્યની ચૂંટણીઓ દરમિયાન તેઓ ગુજરાતમાંથી ધારાસભ્ય
બન્યા. હાલમાં તેઓ એકમાત્ર ગુજરાતના મહિલા ધારાસભ્ય છે જે સતત ચાર વખતથી ચૂંટાયા
હોય.

આનંદીબેન પટેલનો જન્મ મહેસાણા જિલ્લાના વિજાપુર તાલુકાના ખરોડ ગામે ૨૧ નવેમ્બર,
૧૯૪૧ના રોજ થયેલો. તેમના પિતા જેઠાભાઈ ખેડૂત હતા. તેણીએ ચોથા ધોરણ સુધીનો અભ્યાસ
કન્યા શાળામાં કરેલો, પછી કન્યાઓને આગળ અભ્યાસ માટે જિલ્લામાં સગવડ ન હોવાથી કુમાર
શાળામાં પ્રવેશ લીધેલો. આ શાળામાં ૭૦૦ કુમાર વિદ્યાર્થીઓ વચ્ચે તેણી એક માત્ર
વિદ્યાર્થીની હતા. ૮માં ધોરણથી તેણીએ નૂતન સર્વ વિદ્યાલય વિસનગરમાં પ્રવેશ મેળવ્યો.
ઍથ્લેટિક્સમાં ઉત્કૃષ્ટ સિદ્ધિ મેળવવા બદલ મહેસાણામાં તેણીને "વીર બાળા" પુરસ્કારથી
સન્માનવામાં આવેલાં[૧]

તેણી ૧૯૬૦માં એમ.જી.પંચાલ વિજ્ઞાન મહાવિદ્યાલયમાં જોડાયા અને પ્રથમ વર્ષે સમગ્ર
મહાવિદ્યાલયમાં તેણી એકમાત્ર વિજ્ઞાનનાં મહિલા વિદ્યાર્થી હતા. તેણીએ પછીથી વિસનગર
ખાતે પોતાનો બી.એસ.સી.નો અભ્યાસ પૂર્ણ કર્યો. તેણીએ પોતાની પ્રથમ નોકરી મહિલાઓની
ઉન્નતી માટે કાર્યરત એવા મહિલા વિકાસ ગૃહમાં લીધી. તેણી પચાસ કરતાં વધુ વિધવાઓને
રોજગારલક્ષી અભ્યાસ કરાવતા હતા.

તેણી ૧૯૬૫માં પોતાના પતિ મફતલાલ સાથે અમદાવાદ ખાતે આવ્યા અને વિજ્ઞાનમાં
અનુસ્નાતકનાં અભ્યાસક્રમમાં દાખલ થયા. તેણીએ અમદાવાદ ખાતે પોતાના કુટુંબના બાળકોના
અભ્યાસની જવાબદારી સ્વીકારી. તે દિવસોમાં, તેમના અમદાવાદના ઘરે કુટુંબના દસ કરતાં
વધુ લોકો રહેતા હતા. તેણીએ પોતાનો શિક્ષણશોખ પોષવા માટે બી.એડ. (શિક્ષણ સ્નાતક)ના
અભ્યાસક્રમમાં દાખલો લીધો. તેણીએ એમ.એડ. (શિક્ષણ અનુસ્નાતક)માં સુવર્ણ પદક પ્રાપ્ત
કરેલો.

૧૯૭૦માં તેણી મોહનીબા કન્યા વિદ્યાલયમાં શિક્ષિકા તરીકે જોડાયા. તેણી ઉચ્ચ
માધ્યમિકનાં વિદ્યાર્થીઓને વિજ્ઞાન અને ગણિત જેવા વિષયોનો અભ્યાસ કરાવતા હતા. પછીથી
તેણી આ શાળાનાં પ્રધાનાચાર્યપદે નિયુક્તિ પામેલા.[૧] આ શાળા સાથે જોડાઈ રહેવા માટે
તેણીએ અન્ય તમામ શાળાઓ તરફથી મળતી નોકરીની તકો જતી કરેલી અને સત્તત ૩૦ વર્ષ સુધી,
રાજકિય આગેવાન બન્યા પછી પણ, આ શાળા સાથે જોડાયેલા રહ્યા.

૨૬ મે, ૧૯૬૨ના રોજ, ૨૮ વર્ષની ઉંમરે, આનંદીબેન પટેલનાં લગ્ન મફતલાલ સાથે થયા. ચાર
વર્ષ મહેસાણામાં રહ્યા પછી તેઓ અમદાવાદ રહેવા આવ્યા. મફતલાલ સરસપુર આર્ટ્સ એન્ડ
કોમર્સ કોલેજમાં મનોવિજ્ઞાનનાં પ્રાધ્યાપક હતા અને આનંદીબેન અમદાવાદ આશ્રમરોડ ખાતે
આવેલી મોહીનીબા કન્યા વિદ્યાલયમાં ગણિત અને વિજ્ઞાન ભણાવતા હતા. પછીથી તેણીએ આ જ
શાળાના પ્રધાનાચાર્ય પદે સેવા આપી. ૩૧ વર્ષનાં શિક્ષણકાર્ય પછી તેણીએ સ્વૈચ્છીક
નિવૃત્તિ લીધી. તેઓને સંજય અને અનાર નામે બે સંતાન છે.[૪]



https://gu.wikipedia.org/wiki/%E0%AA%85%E0%AA%95%E0%AB%8D%E0%AA%B7%E0%AA%AF_%E0%AA%95%E0%AB%81%E0%AA%AE%E0%AA%BE%E0%AA%B0

અક્ષય કુમાર (હિંદી: अक्षय कुमार; જન્મ રાજીવ હરીઓમ ભાટિયા 9 સપ્ટેમ્બર 1967 રોજ)
એક ભારતીય ફિલ્મ અભિનેતા છે. તેમણે 90થી વધારે હિન્દી ફિલ્મોમાં અભિનય કર્યો છે.

1990ના દાયકા દરમિયાન, કુમારને પ્રાથમિક રીતે બોલિવુડના એક્શન હિરો તરીકે
વર્ણવવામાં આવ્યા હતા,[૧] જેમણે ખિલાડી (1992), મોહરા (1994) અને સબસે બડા ખિલાડી
(1995) જેવી સફળ એક્શન ફિલ્મોમાં અભિનય કર્યો હતો અને તેમની "ખિલાડી શ્રેણી" માટે
તેઓ વિશેષ જાણીતા હતા. જોકે યે દિલ્લગી (1994) અને ધડકન (2000) જેવી રોમેન્ટિક અને
એક રિશ્તા (2001) જેવી નાટકીય ફિલ્મોમાં કરેલા અભિનય માટે પણ તેઓ જાણીતા બન્યા હતા.

2002માં, તેમણે અજનબી (2001)માં કરેલી ભૂમિસ્ટરા બદલ શ્રેષ્ઠ ખલનાયકની કક્ષામાં
પ્રથમ ફિલ્મફેર પુરસ્કાર જીત્યો હતો. પોતાની હઠીલી છાપમાં ફેરફાર કરવા મથતા, કુમારે
પાછળથી મોટે ભાગે હાસ્યપ્રધાન ફિલ્મોમાં જ પોતાનું નસીબ અજમાવ્યું હતું.[૧] હેરા
ફેરી (2000), મુઝસે શાદી કરોગી (2004), ગરમ મસાલા (2005) અને જાનેમન (2006) જેવી
ફિલ્મોમાં તેમણે ભજવેલી હાસ્યપ્રધાન ભૂમિસ્ટરાએ વિવેચકોની પ્રશંસા પ્રાપ્ત કરી હતી.
2007માં તેમની સફળતામાં વધારો થયો હતો, જ્યારે તેમણે સતત ચાર વ્યાપારી રીતે સફળ
થયેલી ફિલ્મોમાં અભિનય કર્યો હતો. આમ થવાથી, તેમણે પોતાની જાતને હિન્દી ફિલ્મ
ઉદ્યોગના આગળ પડતા અભિનેતા તરીકે પ્રસ્થાપિત કરી હતી.[૨][૩] 2008માં, કેનેડાના
ઓન્ટારિયા ખાતેની યુનિવર્સિટી ઓફ વિન્ડસરે ભારતીય સિનેમામાં પ્રદાન બદલ ઓનરરી
ડોક્ટરેટ ઓફ લોની પદવી એનાયત કરી. 2009માં તેમને ભારત સરકાર દ્વારા પદ્મ શ્રી
પુરસ્કાર એનાયત કરવામાં આવ્યો હતો.[૪]

અક્ષય કુમારનો જન્મ પંજાબ[૫]ના અમૃતસરમાં એક પંજાબી કુટુંબમાં થયો હતો. તેમના પિતા
સરકારી કર્મચારી હતા. ખૂબ યુવાન ઉંમરથી, તેઓ અભિનયકર્તા, વિશેષરૂપે ડાન્સર તરીકે
પ્રસિદ્ધી પામ્યા હતા. કુમાર મુંબઇ આવ્યા તે પહેલા દિલ્હીમાં ચાંદની ચોક નજીક ઉછેર
પામ્યા હતા.[૬] મુંબઇમાં, તેઓ કોલિવાડા વિસ્તારમાં રહેતા હતા, જે પંજાબીઓનું
વર્ચસ્વ ધરાવતો વધુ એક વિસ્તાર હતો.[૬] તેમણે ડોન બોસ્કો સ્કુલમાં અને ત્યાર બાદ
ખાલસા કોલેજમાં અભ્યાસ કર્યો હતો, જ્યાં તેમણે રમતગમતમાં રસ લીધો હતો.[૬]

તેમણે બેંગકોકમાં માર્શલ આર્ટસનો અભ્યાસ કર્યો હતો અને રસોઇયા તરીકે કાર્ય કર્યું
હતું. ત્યાર બાદ તેઓ ફરી મુંબઇ આવ્યા હતા, જ્યાં તેમણે માર્શલ આર્ટ શીખવવાનો
પ્રારંભ કર્યો હતો. તેમનો એક વિદ્યાર્થી ફોટોગ્રાફર હતો અને તેમને મોડલિંગ કરવાની
ભલામણ કરી હતી. વિદ્યાર્થીએ તેમને એક નાની કંપનીનું મોડલિંગ કામ અપાવ્યું હતું.
તેમને અગાઉ દર મહિને વેતન તરીકે રૂ. 4,000 મળતા હતા તેને બદલે કેમેરા સામે બે કલાક
સુધી પોઝ આપવાના તેમને રૂ. 5,000 મળ્યા. તેમણે મોડલ બનવાનું નક્કી કર્યું તે પાછળ આ
મુખ્ય કારણ હતું. મોડલિંગના બે ત્રણ મહિનાઓ બાદ, કુમારને અંતે નિર્માતા પ્રમોદ
ચર્કવર્તી દ્વારા તેમની ફિલ્મ દીદાર માટે અગ્રણી ભૂમિકા ઓફર કરવામાં આવી હતી.[૬]

કુમારે બોલિવુડમાં અભિનય કરવાનો પ્રારંભ 1991ની ફિલ્મ સૌગંધ થી કર્યો હતો, જેના પર
વધુ ધ્યાન આપવામાં આવ્યુ ન હતું. 1992ની રોમાંચક ફિલ્મ ખિલાડી તેમની સૌપ્રથમ મોટી
સફળતા હતી, જ્યારે તેમની મોટા ભાગની ફિલ્મો સારી કામગીરી બજાવવામાં નિષ્ફળ જતા
1993માં તેમની પડતી થઇ હતી. જોકે, 1994નું વર્ષ કુમાર માટે સારૂ સાબિત થયું હતું,
કેમકે મેં ખિલાડી તુ અનાડી અને મોહરા જેવી ફિલ્મો ખિલાડી ની સફળતા બાદ સારી ચાલી
હતી, જે તે વર્ષની સૌથી કમાણી કરનારી ફિલ્મોમાંની હતી.[૭] તે વર્ષના અંતમાં, યશ
ચોપરાએ તેમને યે દિલ્લગી ફિલ્મમાં લીધા, જે પણ સફળ સાબિત થઇ હતી.[૭] આ ફિલ્મમાં
તેમણે તેમની ભૂમિકા બદલ પ્રશંસા મેળવી હતી, જ્યાં તેમણે રોમેન્ટિક ભૂમિકા બજાવી
હતી, જે તેમની એકશન ભૂમિકાઓ કરતા અલગ હતી. પરિણામે તેમણે ફિલ્મફેર અને સ્ટાર
સ્ક્રીન પુરસ્કાર સમારંભોમાં શ્રેષ્ઠ અભિનેતા માટે નામાંકન મેળવ્યું હતું. સમાન
વર્ષમાં, કુમારને તેમની ફિલ્મ જેવી કે સુહાગ અને ઓછા ખર્ચે બનેલી એક્શન ફિલ્મ એલાન
માં પણ સફળતા મળી હતી. આ તમામ સિદ્ધીઓએ, કુમારને તે વર્ષના સૌથી સફળ કલાકાર તરીકે
સ્થાન આપ્યું.[૮] 1995માં, તેમની અસફળ ફિલ્મોની સાથે, તેમણે ખિલાડી શ્રેણીની ત્રીજી
ફિલ્મ સબસે બડા ખિલાડી ની શરૂઆત કરી, જે સફળ નિવડી હતી.[૯] ખિલાડી શ્રેણી સાથે
સફળતા સંકળાયેલી છે તે તેમણે સાબિત કરી દીધુ હતું, તેથી તે પછીના વર્ષે તેમણે
ખિલાડી નું શીર્ષક ધરાવતી સતત ચોથી સફળ ફિલ્મ ખિલાડીયો કા ખિલાડી માં અભિનય કર્યો,
જેમાં તેમણે રેખા અને રવીના ટંડન સાથે કામ કર્યું.

1997માં, કુમારે યશ ચોપરાની ફિલ્મ દિલ તો પાગલ હૈ માં અભિનય કર્યો હતો, જેના માટે
તેણે ફિલ્મફેર શ્રેષ્ઠ સહાયક અભિનેતા પુરસ્કાર માટે નામાંકન મેળવ્યું હતું. સમાન
વર્ષમાં, તેમણે ખિલાડી શ્રેણીની પાંચમી ફિલ્મ મિસ્ટર્ટર એન્ડ મિસીસ ખિલાડી માં
હાસ્યપ્રધાન ભુમિકા કરવાનો પ્રયત્ન કર્યો હતો. શીર્ષકમાં ખિલાડી શબ્દ ધરાવતી તેમની
અગાઉની ફિલ્મોમાં બન્યુ હતુ, તેનાથી વિરુદ્ધ તે ફિલ્મ વ્યાપારીક રીતે નિષ્ફળ ગઇ
હતી.[૧૧] તે જ રીતે, તેના પછીના વર્ષોમાં પછીની ખિલાડી શ્રેણીની ફિલ્મની રજૂઆત
બોક્સ ઓફિસ પર નિષ્ફળ ગઇ હતી. 1999માં, સંઘર્ષ અને જાનવર માં કુમારે તેની ભૂમિકા
બદલ વિવેચકોની પ્રશંસા પ્રાપ્ત કરી હતી. આ ફિલ્મોએ બોક્સ ઓફિસ પર નફો ન કર્યો હોવા
છતાંયે બાદમાં સફળ સાબિત થઇ હતી.[૧૨]

2000માં તેમણે હાસ્યપ્રધાન ફિલ્મ હેરા ફેરી (2000)માં અભિનય કર્યો હતો, જેને
ટીકાત્મક અને વ્યાપારી એમ બંને રીતે સફળા મળી હતી,[૧૩] અને તેઓ જેમ એકશન અને
રોમેન્ટિક ભૂમિસ્ટરાની જેમ હાસ્યપ્રધાન ફિલ્મો પણ કરી શકવાની ક્ષમતા દર્શાવી હતી.
તેમણે સમાન વર્ષમાં રોમેન્ટિક ફિલ્મ ધડકન માં પણ અભિનય કર્યો હતો, જેણે બોક્સ ઓફિસ
પર વ્યાજબી કમાણી કરી હતી.[૧૩] 2001માં, કુમારે અજનબી ફિલ્મમાં નકારાત્મક ભૂમિકા
ભજવી હતી. આ ફિલ્મે તેમને ભારે પ્રશંસા કમાવી આપી હતી, એટલું જ નહીં તેમને શ્રેષ્ઠ
ખલનાયકનો પ્રથમ ફિલ્મફેર પુરસ્કાર પણ પ્રાપ્ત થયો હતો. કુમારની આંખે ફિલ્મમાં આંધળા
વ્યક્તિની ભૂમિકા બદલ કદર પણ થઇ હતી, તે ફિલ્મ તે વર્ષમાં બોક્સ ઓફિસ પર પણ સફળ થઇ
હતી.

હેરા ફેરી ની સફળતાને પગલે, કુમારે આવારા પાગલ દિવાના (2002), મુઝસે શાદી કરોગી
(2004) અને ગરમ મસાલા (2005) સહિતની અસંખ્ય હાસ્યપ્રધાન ફિલ્મોમાં અભિનય કર્યો હતો.
ફિલ્મો બોક્સ ઓફિસ પર સફળ થઇ હતી અને તેમની ભૂમિકાએ તેમને શ્રેષ્ઠ હાસ્યકલાકાર
માટેનો બીજો ફિલ્મફેર પુરસ્કાર જીતાવી આપ્યો હતો.[૧૪][૧૫]

તેમની એકશન, હાસ્યપ્રધાન અને રોમેન્ટિક ભૂમિકાઓ સિવાય, કુમારે એક રિશ્તા (2001),
આંખે (2002), બેવફા (2005) અને Waqt: The Race Against Time (2005)માં નાટ્યાત્મક
ભૂમિકા બદલ સ્વાભાવિક અભિરુચિ ભૂમિકા પણ બજાવી હતી.

2006માં તેમણે હેરા ફેરી ના શીર્ષકવાળી ફિલ્મ ફિર હેરા ફેરી માં અભિનય કર્યો હતો.
અગાઉ જેમ બન્યુ હતું તેમ સીક્વલ ફિલ્મે બોક્સ ઓફિસ પર ભારે સફળતા પ્રાપ્ત કરી
હતી.[૧૬] તે વર્ષના પછીના ભાગમાં તેમણે રોમેન્ટિક મ્યુઝિકલ ફિલ્મ જાન-એ-મન માં
સલમાન ખાન સાથે પણ અભિનય કર્યો હતો. આ ફિલ્મને તેની ધારણા પ્રમાણે સારો આવકાર મળ્યો
હતો અને વિવેચકો તરફથી સકારાત્મક પ્રતિભાવ મળ્યો હોવા છતાં બોક્સ ઓફિસ પર સારી
કામગીરી બજાવી શકી ન હતી.[૧૬] ફિલ્મે કંગાળ દેખાવ કર્યો હોવા છતાંયે તેમની શરમાળ,
પ્રેમાળ છોકરા તરીકેની ભૂમિકાને વખાણવામાં આવી હતી.[૧૭] તેમણે હાસ્યપ્રધાન ફિલ્મ
ભાગમ ભાગ માં અભિનય કરીને વર્ષ પૂરું કર્યું હતું, જે સફળ થઇ હતી.[૧૬] સમાન
વર્ષમાં, તેમણે સૈફ અલી ખાન, પ્રિતી ઝીન્ટા, સુસ્મિસ્ટરા સેન અને સેલિના જેટલી સાથે
હીટ 2006 વૈશ્વિક પ્રવાસનું નેતૃત્ત્વ કર્યું હતું.[૧૮]

2007નું વર્ષ આ ઉદ્યોગમાં તેમની કારકીર્દી દરમિસ્ટરાનનું સૌથી વધુ સફળ વર્ષ સાબિત
થયું હતું અને જેમ બોક્સ ઓફિસના વિશ્લષકો દ્વારા વર્ણવવામાં આવ્યું હતું તેમ, "આ
અભિનેતા એકપણ નિષ્ફળ ફિલ્મ સિવાય સતત ચાર સફળ ફિલ્મો સાથે અત્યાર સુધીનો શ્રેષ્ઠ
અભિનેતા છે."[૨] તેમની પ્રથમ રજૂઆત, નમસ્તે લંડન , વિવેચનાત્મક અને વ્યાપારી રીતે
સફળ થઇ હતી અને તેમની ભૂમિકાએ ફિલ્મફેર ખાતે શ્રેષ્ઠ અભિનેતાનું નામાંકન અપાવ્યું
હતું. વિવેચક તરન આદર્શે ફિલ્મમાં તેમની ભૂમિકા બદલ લખ્યું હતું, "તેઓ ફિલ્મમાં
દમદાર ચિત્રાંકન સાથે ફિલ્મ જોનારા કરોડો દર્શકોના હૃદય જીતી લેશે તે ચોક્કસ છે."
[૧૯] તે પછીની તેમની બે ફિલ્મો, હે બેબી અને ભૂલભૂલૈયા , ને પણ બોક્સ ઓફિસ પર સફળતા
મળી હતી.[૨૦][૨૧] કુમારની તે વર્ષની છેલ્લી રજૂઆત, વેલકમ , બોક્સ ઓફિસ પર ભારે સફળ
થઇ હતી, જેણે બ્લોકબસ્ટરનો દરજ્જો પ્રાપ્ત કર્યો હતો અને સાથે સાથે સતત પાંચમી સફળ
ફિલ્મ પૂરવાર થઇ હતી.[૨૨] તે વર્ષમાં રજૂ થયેલી કુમારની તમામ ફિલ્મોએ વિદેશી
બજારોમાં પણ સારી કામગીરી બજાવી હતી.[૨૩]

2008ની કુમારની પ્રથમ ફિલ્મ, ટશન દ્વારા 11 વર્ષ પછી યશ રાજ ફિલ્મ્સના બેનર હેઠળ
પરત ફર્યા. લોકો દ્વારા ખૂબ આશાઓ હોવા છતાં,[૨૪] આ ફિલ્મ વિવેચનાત્મક અને વ્યાપારી
દ્રષ્ટિએ નિષ્ફળ નિવડી હતી. તેમની બીજી ફિલ્મ, સિંઘ ઇઝ કિંગ બોક્સ ઓફિસ પર ભારે સફળ
નીવડી હતી અને જે અગાઉ સૌથી વધુ આંક ધરાવતી હતી તેવી ઓમ શાંતિ ઓમ નો પ્રથમ સપ્તાહનો
વૈશ્વિક રેકોર્ડ તોડી નાખ્યો હતો.[૨૫] તેમની તે પછીની ફિલ્મ એનિમેટેડ ફિલ્મ હતી
જંબો.

2009માં, કુમારે વોર્નર બ્રધર્સ-રોહન સિપ્પીના પ્રોડક્શન હેઠળની ચાંદની ચોક ટુ
ચાઇના માં દિપીકા પાદુકોણસાથે અભિનય કર્યો. નિખીલ અડવાણી દ્વારા દિગ્દર્શિત, આ
ફિલ્મ બોક્સ ઓફિસ પર ટીકાત્મક અને વ્યાપારી રીતે નિષ્ફળ નીવડી હતી.[૨૬] કુમારની તે
પછીની રજૂઆત 8 x 10 તસવીર હતી. નાગેશ કુકુનૂર દિગ્દર્શિત, ફિલ્મ ટીકાત્મક અને
વ્યાપારી રીતે નિષ્ફળ નીવડી હતી. તે પછીની ફિલ્મ કમ્બખ્ત ઇશ્ક બોક્સ ઓફિસ પર
સરેરાશથી થોડી વધુ સફળ સાબિત થઇ હતી. કુમારની ફિલ્મ બ્લ્યુ 16 ઓક્ટોબર, 2009ના રોજ
રજૂ થઇ હતી. બ્લ્યુ એ બોક્સ ઓફિસ પર આશરે રૂ. 42 કરોડ એકત્ર કર્યા હતા અને સરેરાશ
ફિલ્મ જાહેર કરાઇ હતી. તેમની 2009ની છેલ્લી રજૂઆત પ્રિયદર્શનની દે ધના ધન હતી, જેને
સરેરાશથી થોડી વધારે સફળ જાહેર કરવામાં આવી હતી.

કુમારે કલર્સ ચેનલ દ્વારા સફળ ફિયર ફેક્ટર-ખતરો કે ખિલાડી ના યજમાન તરીકે નાના પડદે
સૌપ્રથમ વાર દેખા દીધી હતી. હાલમાં તેઓ ખતરો કે ખિલાડી-લેવલ 2 ના બીજા તબક્કાનું
હોસ્ટીંગ કરી રહ્યા છે.

પીઢ અભિનેતા રાજેશ ખન્ના અને ડિમ્પલ કાપડીયાની પુત્રી, અભિનેત્રી, ટ્વીન્કલ ખન્ના
સાથે બે વાર સગપણ કર્યા બાદ અંતે તેમણે 14 જાન્યુઆરી 2001ના રોજ તેની સાથે લગ્ન કરી
લીધા હતા. 15 સપ્ટેમ્બર, 2002ના રોજ તેમના પુત્ર આરવનો જન્મ થયો હતો.

2007માં મુંબઇના અગ્રણી ટેબ્લોઇડે એક સ્ટોરી પ્રકાશિત કરી હતી, જેમાં જણાવ્યું હતું
કે કુમાર અને તેમના પત્ની અલગ પડી ગયા છે અને કુમાર ઘરમાંથી ચાલ્યા ગયા છે અને
હોટેલમાં રહે છે.[૨૭] 26 જુલાઇ, 2007ના રોજ આ દંપતિએ ટેબ્લોઇડને કાનૂની નોટિસ મોકલી
હતી, જેમાં આ અફવા ખોટી હોવાની જાહેરાત કરી હતી. કુમારે જણાવ્યું:

લેક્મે ફેશન વીક દરમિસ્ટરાન ખન્નાએ કુમારના જિન્સના બટન ખોલી નાખ્યા હતા, તે ક્રિયા
સામે એપ્રિલ 2009માં વાકોલા પોલીસ સ્ટેશને અક્ષય કુમાર અને ટ્વીન્કલ ખન્ના વિરુદ્ધ
ઇન્ડિયન પીનલ કોડની કલમ 294 હેઠળ એક એફઆઇઆર નોંધાઇ હતી.[૨૯]



https://gu.wikipedia.org/wiki/%E0%AA%B8%E0%AB%87%E0%AA%AE%E0%AA%B8%E0%AA%82%E0%AA%97

સેમસંગ સમૂહ (કોરિયન:삼성그룹) એ બહુરાષ્ટ્રીય સંગઠનોનું નિગમ છે, જેનું વડુમથક દક્ષિણ
કોરિયાના સેઓલના સેમસંગ શહેરમાં છે. તે દક્ષિણ કોરિયાનું સૌથી મોટુ ચૈબોલ છે અને
આવકના મામલે વિશ્વના બીજા નંબરનું સૌથી મોટું, અનેક પેઢીઓથી બનેલું સમૂહ છે,[૩]
જેની 2009માં વાર્ષિક આવક $172.5 અમેરિકી ડોલર હતી.[૨] સેમસંગ સમૂહ અનેક
આંતરરાષ્ટ્રીય એકમો સાથે જોડાયોલું વ્યાપારિક જૂથ છે. જેમાના મોટાભાગના સેમસંગ શાખ
હેઠળ એકત્ર થયેલા છે, સેમસંગ ઈલેક્ટ્રોનિક્સ, ટેક્નૉલોજીના વેચાણની બાબતમાં
દુનિયાની સૌથી મોટી કંપની છે, [૪][૫] સેમસંગ ભારે ઉદ્યોગ, વિશ્વનું બીજા નંબરનું
સૌથી મોટુ જહાજ નિર્માતા[૬] છે, તો સેમસંગ એન્જિનીયરીંગનો 35 ક્રમ હતો, યુ.એસ.
(U.S.) કન્સ્ટ્રક્શન જર્નલના એન્જિનીયરિંગ ન્યૂઝ રેકોર્ડ પ્રમાણે, સેમસંગ સી&ટી
(C&T) વર્ષ 2009માં 225 બાંધકામ કંપનીઓની યાદીમાં 72મું સ્થાન ધરાવે છે.[૭] સેમસંગ
લાઇફ ઈન્સયોરન્સ એ 2009માં ફોર્ચ્યુન ગ્લોબલ 500 કંપનીઓઓમાં 14માં ક્રમે હતી.[૮]
સેમસંગ એવરલેન્ડ, દક્ષિણ કોરિયાનો સૌપ્રથમ થીમ પાર્ક છે, જે 1976માં યોનગીન
ફાર્મલેન્ડ તરીકે ખુલ્લો મૂકાયો. જે હાલમાં વિશ્વનો પાંચમાં ક્રમનો જાણીતો થીમ
પાર્ક છે, તેણે એપકોટ, ડીઝની એમજીએમ (MGM) અને ડીઝનીના એનિમલ કિંગ્ડમને પણ પાછળ
રાખ્યા છે.[૯] ચેઈલ વર્ડવાઇડ સેમસંગ જૂથના સહાયક તરીકે વર્તે છે.[૧૦] જેણે વર્ષ
2010માં આવકની દૃષ્ટિએ “વિશ્વની ટોચની 50 કંપનીઓમાં“ #19મો ક્રમ પ્રાપ્ત કર્યો
હતો.[૧૧] સેમસંગના સહાયક જૂથ શીલા હોટલે જાણીતા ઈન્સ્ટિટ્યૂશનલ ઈન્વેસ્ટર નામના
આંતરરાષ્ટ્રીય વ્યયસાયિક સામાયિકના વાચકોમાં કરાયેલા વાર્ષિક તારણમાં “વર્ષ 2009માં
દુનિયાની ટોચની 100 હોટલમાં” #58મો ક્રમ પ્રાપ્ત કર્યો.[૧૨]

સેમસંગ સિક્યુરિટીસ (રોકાણ બેન્ક)નો 2007 ઓલ-એશિયા રિસર્ચ ટીમ સર્વે 2007માં આવકની
બાબતમાં “2007 એશિયાના તમામ સામાન્ય વેચાણને વેગ આપવાનો ક્રમ”માં 14મો ક્રમ
આવ્યો.[૧૩]

ગાર્ટનર “માર્કેટ હિસ્સો તારણ: ટોચના 10 પરામર્શન દાતાઓની આવક, વિકાસ અને બજાર
હિસ્સો, વિશ્વવ્યાપ અને સ્થાનિક 2009” જે ઈરાદાપુર્વક સેવા આપનારના સાધન છે. સેમસંગ
એસડીએસ (SDS) એશિયાઈ દ્વીપમાં બીજા ક્રમે રહ્યુ, જ્યારે આઈબીએમ (IBM) ટોચ પર અને
એક્સેન્ચર (Accenture) ત્રીજા ક્રમે રહ્યુ.[૧૪]

સેમસગં જૂથ દક્ષિણ કોરિયાના કુલ નિકાસમાં 20 ટકાથી વધારે હિસ્સો ધરાવે છે.[૧૫] ઘણા
સ્થાનિક ઉદ્યોગોમાં સેમસંગ જૂથનું વર્ચસ્વ છે; કેટલાક દેશોના કુલ જીડીપી (GDP) કરતા
તેની આવક વધારે છે, જો વર્ષ 2006માં ક્રમ આપવામાં આવ્યો હોત તો સેમસંગ જૂથનું
અર્થતંત્ર વિશ્વમાં 35 ક્રમે હોત. આર્જેન્ટિના કરતા પણ વધારે.[૧૬] કંપનીનું દેશના
વિકાસમાં, રાજકારણ, પ્રસારણ માધ્યમ અને સંસ્કૃતિમાં મહત્વપૂર્ણ યોગદાન રહેલું છે.
ઉપરાંત હાન નદીના વિકાસના જાદુ પાછળ પણ મહત્વનો ફાળો રહ્યો છે. ઘણા ઉદ્યોગો
સેમસંગના આંતરાષ્ટ્રીય સ્તરે થયેલા વિકાસને આદર્શ તરીકે ગણે છે.(સંદર્ભ આપો)
સેમસંગે 2010માં મીડિયા ગ્રુપને ખરીદ્યું.

1938માં, લી બ્યુન્ગ-ચૂલ(1910-1987) કેઓ યુરેઓન્ગ દેશના જમીનમાલિક પરિવારમાંથી હતા,
તેઓ દાએગુ શહેર નજીક આવ્યા, અને સુ-ડોંગ (હવેનું લેંગ્યો-ડોંગ)માં ચાલીસ કર્મચારીઓ
સાથે સેમસંગ સંગોહે (삼성상회) નામની વ્યાપારી પેઢી (ટ્રેડિંગ કંપની)ની સ્થાપની કરી.

જે શહેર તેમજ શહેરની આસપાસ છૂટક વસ્તુઓના વેપાર સાથે સંકળાયેલી હતી અને નૂડલ્સ
(ઘંઊની સેવો)નું પણ ઉત્પાદન કરતી. કંપનીનો ફેલાવો થતો ગયો અને લીએ તેમનું મુખ્યાલય
1947માં સેઓલમાં ખસેડ્યુ. જ્યારે કોરિયામાં યુદ્ધ ફાટી ન નીકળ્યું તે સમયે તેમના પર
સેઓલ છોડવાનું દબાણ વધતા, તેમણે સેઓલ છોડ્યું અને બુસનમાં ચેઈલ જેડાંગ નામથી ખાંડની
મિલ શરૂ કરી. 1954માં યુદ્ધ સમાપ્ત થયું, ત્યારે લીએ ચેઈલ મોઈક ની સ્થાપના કરી અને
દાએગુના ચિમસન-ડોંગમાં યાંત્રિક એકમ બનાવ્યો. તે દેશની સૌથી મોટી ઉનની મિલ હતી, જે
ઘણી કંપનીઓને જોતી હતી.

સેમસંગ ઘણા રસ્તાઓ તરફ ફંટાયું અને લીએ ખુબ માંગ હોય તેવા ઉદ્યોગ સમૂહોના આગેવાનોને
સાથે રાખીને સેમસંગની સ્થાપના કરી, જેણે વીમા, સલામતી, અને છુટક વેચાણ તરફ
ઝુકાવ્યું. ઔદ્યોગિકરણમાં લીએ મોટુ યોગદાન આપ્યું અને નાના જૂથોના સાથે રાખીને
તેમને સ્પર્ધામાંથી બચાવ્યા અને આર્થિક રીતે મજબૂતી આપી, તેમજ અર્થતંત્રના
વિકાસલક્ષી અભિગમ પર ધ્યાન કેન્દ્રીત કર્યુ. સેમસંગ કંપનીને વિદેશી સ્પર્ધાથી
બચાવવા માટે કેટલીક વિદેશી કંપનીઓ પર દક્ષિણ કોરિયામાં ઈલેક્ટ્રોનિક ઉપકરણોના વેચાણ
પર પ્રતિબંધ મૂક્યો.(સંદર્ભ આપો)

1960ના અંત સુધીમાં સેમસંગે ઈલેક્ટ્રોનિક ઉદ્યોગની શરૂઆત કરી. તેણે
ઈલેક્ટ્રોનિક્સને લગતા કેટલાક વિભાગો બનાવ્યા જેવા કે સેમસંગ ઈલેટ્રોનિક્સ ડિવાઇસ
કંપની, સેમસંગ ઇલેક્ટ્રો-મેકેનિસ કંપની, સેમસંગ કોર્નિંગ કંપની અને સેમસંગ
સેમિકન્ડક્ટર એન્ડ ટેલિકમ્યુનિકેશન કંપની વિગેરે, તેમજ સુવોનમાં સેવાઓ ઉપલબ્ધ
બનાવી. તેનું પ્રથમ ઉત્પાદન બ્લેક એન્ડ વ્હાઇટ ટેલિવિઝન હતુ. 1980માં કંપનીએ
ગુમીમાં હેગુક જેઓન્જા ટોન્ગસીન નું અધિગ્રહણ કર્યુ અને સંદેશવાહક માટેના સાધનો
બનાવવાની શરૂઆત કરી. તેનું પહેલાનું ઉત્પાદન સ્વીચબોર્ડ હતુ. આ સુવિધા ટેલિફોન અને
ફેક્સ ઉત્પાદીન કરતી વ્યવસ્થામાં વિકસાવવામાં આવી હતી, અને જે સેમસંગ મોબાઇલ
ઉત્પાદનનું કેન્દ્ર બની. તેઓએ અત્યાર સુધીમાં 800 મિલિયન મોબાઈલ બનાવ્યા છે.[૧૭]
1980માં કંપનીએ સેમસંગ ઈલેક્ટ્રોનિક્સ કો. લિ.ના નેજા હેઠળ તેમનો સમન્વય કર્યો.

1980ના અંતમાં અને 1990ની શરૂઆતમાં સેમસંગ ઈલેકટ્રોનિક્સે સંશોધન અને વિકાસ પાછળ
પુષ્કળ રોકાણ કર્યુ, જેના પરિણામ સ્વરૂપ કંપની વૈશ્વિક ઈલેક્ટ્રોનિક ઉદ્યોગમાં આગળ
પડતી સાબિત થઈ. 1982માં પોર્ટુગલમાં ટેલિવિઝન બનાવવાનો એકમ સ્થાપ્યો, 1984માં
ન્યૂયોર્કમાં એકમ, 1985માં ટોક્યોમાં એકમ, 1987માં ઈગ્લેન્ડમાં સુવિધા ઉભી કરી અને
બીજી સુવિધા ઓસ્ટિનમાં 1996માં કરી. સેમસંગે ઓસ્ટિનમાં અંદાજે $5.6 બિલિયનનું રોકાણ
કર્યુ, જે ટેક્સાસમાં સૌથી મોટું વિદેશી રોકાણ અને યુનાઇટેડ સ્ટેટ્સના મોટા વિદેશી
રોકાણોમાંનું એક હતુ. ઓસ્ટિનમાં નવુ રોકાણ થતા સેમસંગનું રોકાણ અંદાજે $9 બિલિયનને
પાર કરી જશે.[૧૮]

એક આંતરાષ્ટ્રીય નિગમ તરીકે વિકસવાની સેમસંગે 1990માં શરૂઆત કરી. સેમસંગના બાંધકામ
વિભાગને ગગનચૂંબી શિખર માટે મલેશિયાના બેમાંથી એક પેટ્રોનાસ ટાવર, તાઈવાનનું તાઈપેઈ
101 અને સંયુક્ત રાષ્ટ્ર અમિરાતનું બુર્ઝ ખલીફા બનાવાનો પરવાનો મળ્યો.[૧૯] 1993માં
લી કું-હીએ સેમસંગ જૂથમાંથી નાની 10 કંપનીઓને વેચી અને ત્રણ ઉદ્યોગો પર કેન્દ્રીત
થવાનો નિર્ણય લીધો, જેમાં ઈલેક્ટ્રોનિક્સ, એન્જિનીયરીંગ, અને કેમિકલ્સ મુખ્ય રહ્યા.
1996માં સેમસંગ જૂથે સંગક્યુનક્વાન યુનિવર્સિટી ફાઉન્ડેશન પુન: હસ્તગત કરી.

1997માં એશિયામાં આવેલી નાણાકિય કટોકટીમાં સેમસંગને કોરિયાની અન્ય કંપનીઓની
સરખામણીએ ઓછું નુકસાન થયું. જોકે ખોટના ભાગરૂપે સેમસંગ મોટરને રેનોલ્ટને વેચવામાં
આવી હતી. 2010 પ્રમાણે રેનોલ્ટ સેમસંગ જેમાં 80.1 ટકા રેનોલ્ટના અને 19.9 ટકા
હિસ્સો સેમસંગનો છે. વધારામાં સેમસંગે 1980થી 1990 સુધી વિવિધ પ્રકારના વિમાન
બનાવ્યા. 1999માં કોરિયા એરોસ્પેસ ઈન્ડસ્ટ્રીસ (કેએઆઈ (KAI))ની સ્થાપના કરવામાં
આવી, એ પછીના મુખ્ય પરિણામોમાં સેમસંગ એરોસ્પેશને ડેવુ હેવી ઈન્ડસ્ટ્રિસ, હ્યુન્ડાઇ
સ્પેશ અને એકક્રાફ્ટ કંપની એવા ત્રણ મુખ્ય હવાઇ વિભાગોમાં વહેચવામાં આવી. તેમ છતા
સેમસંગ આજે પણ વિમાનના એન્જિન બનાવે છે. (સંદર્ભ આપો)

1992માં સેમસંગ વિશ્વમાં મેમરી ચીપના ઉત્પાદનમાં વિશ્વની સૌથી મોટી કંપની બની. તે
ચીપ બનાવતી કંપનીઓમાં ઈન્ટેલ બાદ બીજાક્રમે છે, (જૂઓ દરવર્ષે વિશ્વવ્યાપી ટોચના 20
સેમિકન્ડક્ટર બજારમાં હિસ્સાનો ક્રમ.)[૨૦] 1995માં તેણે પ્રવાહી સ્ફટિક દર્શાવતો
પડદો બનાવ્યો. દસ વર્ષ પછી પ્રવાહી સ્ફટિક દર્શાવતી તક્તીના ઉત્પાદનમાં સેમસંગ
વિશ્વમાં સૌથી મોટુ ઉત્પાદક બન્યું. સોનીએ મોટા કદના ટીએફટી-એલસીડી (TFT-LCD)
બનાવવામાં રોકાણ કર્યું નહી અને સહાયતા માટે વર્ષ 2006માં સેમસંગનો સંપર્ક કર્યો.
એસ-એલસીડી (S-LCD)ની સ્થાપના સેમસંગ અને સોનીના સંયુક્ત જોડાણના ભાગરૂપે થઈ જે
અંતર્ગત બન્ને ઉત્પાદકોને એલસીડીની તક્તીનો બરોબર પુરવઠો પુરો પાડવામાં આવે છે.
એસ-એલસીડી (S-LCD)માં સેમસંગ (50% અને 1 શેર) અને સોની (50% માં એક શેર ઓછો) દક્ષિણ
કોરિયાના ટાંગજંગમાં આવેલા ઉત્પાદન એકમનું સંચાલન કરે છે.

વર્ષ 2004 અને 2005માં સોનીને પાછળ રાખીને સેમસંગ ઈલેક્ટ્રેનિક્સ વિશ્વની સૌથી
પ્રખ્યાત ગ્રાહકલક્ષી ઈલેક્ટ્રોનિક્સ શાખ બની, અને હાલમાં તે વિશ્વમાં #19મો ક્રમ
ધરાવે છે.[૨૧] નોકિયા બાદ સેમસંગ આંકડાની દ્રષ્ટિએ મોબાઈલના ઉત્પાદનમાં વિશ્વમાં
બીજો ક્રમ ધરાવે છે, જેનો ઉભરતા બજાર ઉત્તર અમેરિકા અને પશ્ચિમ યુરોપમાં હિસ્સો
છે.[૨૨] એસસીટીવી (SCTV) અને ઈન્ડોસેરએ સેમસંગની સુર્ય સિટ્રા મીડિયા માધ્યમની
સહાયક છે.

1990માં સેમસંગ જૂથમાંથી, સીજે, હાંસોલ, શિન્સેગૅ જૂથ અલગ થયું.[૨૩] સેમસંગ જૂથનો
હિસ્સો રહેલી શિન્સેગૅ (વળતર આપતી દૂકાનો, કોઇપણ જાતની વસ્તુ સરળતાથી મળી શકે તેવી
દૂકાનો ચલાવતી કંપની) 1990માં સેમસંગ જૂથમાંથી અલગ થઇ. આ સાથે જ અન્ય કંપની
સીજે(ખાદ્ય, દવાઓ, મનોરંજન અને માલસમાનની જાળવણી કરતી કંપની) અને હાંસોલ ગ્રુપ(કાગળ
અને ટેલિકોમ ક્ષેત્રની કંપની) પણ સેમસંગ ગ્રુપમાંથી છૂટી થઇ. નવી શાખ તરીકે ઉભરેલી
શિન્સેગૅ સેન્ક્ટમસિટી ડિપાર્ટમેન્ટ સ્ટોર હાલ વિશ્વમાં સૌથી વધુ ડિપાર્ટમેન્ટલ
દૂકાનો ધરાવતી કંપની તરીકે ગિનેસ બૂક ઓફ વર્લ્ડ રૅકોર્ડમાં નામ ધરાવે છે.[૨૪] હાલ આ
અલગ થયેલું જૂથ એક સ્વતંત્ર જૂથ તરીકે કામગીરી કરે છે અને તેમાં સેમસંગ જૂથનો કોઇપણ
હિસ્સો નથી અને કોઇ પણ રીતે તે કંપની સાથે સંકળાયેલું નથી.[૨૫] હાંસોલ જૂથના એક
પ્રતિનિધિના જણાવ્યા અનુસાર, “સામાન્ય લોકો વિશ્વ વ્યાપાર ના નિયમો અને કાયદાથી
અજાણ હોય છે, એ માન્યતા ખૂબ જ હાસ્યાસ્પદ છે.” વધુમાં ઉમેર્યુ હતું કે, “હાંસોલ જૂથ
જ્યારે 1991માં સેમસંગ જૂથથી અલગ થયું, ત્યારે સેમસંગ સાથે તેની નાણાની સમગ્ર
ચૂકવણી તેમજ શેર- હોલ્ડિંગની સમગ્ર બાબતો અંગે જોડાણ કરવામાં આવ્યું હતું.” હાંસોલ
જૂથના એક સ્ત્રોતે ભારપૂર્વક કહ્યું હતું કે, “સેમસંગ જૂથમાંથી અલગ થયા બાદ હાંસોલ,
શિન્સેગૅ અને સીજે (CJ) આ સમગ્ર કંપનીઓ તેના સ્વતંત્ર સંચાલન હેઠળ જ કામગીરી કરી
રહી છે.” શિન્સેગૅ ડિપાર્ટમેન્ટ સ્ટોરના એક અધિકૃત સંચાલકના જણાવ્યા અનુસાર,
“શિન્સેગૅ જૂથની કોઇપણ પ્રકારની ચૂકવણીની જવાબદારી માટે હવે સેમસંગ જૂથ સાથે
જોડાયેલી નથી.”[૨૫]

સેમસંગ હેવી ઇન્ડસ્ટ્રિઝ લિક્વિફાઇડ કુદરતી ગેસ(એલપીજી)ના સંગ્રહ કરવાની સુવિધા
પૂરી પાડતી કંપની સાથે આગામી 15 વર્ષ માટે રોયલ ડચ શૅલ કંપની એ 50 બિલિયન ડોલરના
કરારો કર્યા છે.[૨૬] [૨૭]

સેમસંગ, કોરિયા ઇલેક્ટ્રિક પાવર કોર્પોરેશન અને હ્યુન્ડાઇ જેવી દક્ષિણ કોરિયાની
કંપનીઓના એક વેપારી મંડળે સંયુક્ત આરબ અમિરાત સાથે એક ન્યુક્લિયર પાવર પ્લાન્ટ
સ્થાપવા માટે 40 બિલિયન ડોલરનો કરાર કર્યો છે.[૨૮]

કેનેડિયન પ્રોવિન્સ ઓફ ઓન્ટેરિયો સરકારે વિશ્વનો સૌથી મોટો પુન:ઉપયોગી ઊર્જા
સ્ત્રોત માટે કરાર કર્યા છે, જેમાં નવી પવન અને સૌર ઊર્જાથી ઉત્પાદિત 2,500 મેગાવોટ
વીજળીનું ઉત્પાદન કરવામાં આવશે, આ પ્રોજેક્ટ માટે 6.6 બિલિયન ડોલરનો કરાર કરવામાં
આવ્યો છે. આ કરાર હેઠળ સંઘ તરીકે જોડાયેલી સેમસંગ અને કોરિયન ઇલેક્ટ્રિક પાવર
કોર્પોરેશન સાથે મળીને 2,000 મેગાવોટના પવન ચક્કી અને 500 મેગાવોટની સૌર ઊર્જા
વિકસાવશે, તેમજ આ રાષ્ટ્રમાં પૂરવઠા માટે એક ઉત્પાદકિય આપૂર્તિ શૃંખલા પણ તૈયાર
કરશે.[૨૯]

સેમસંગ આરોગ્ય કેન્દ્ર, એ એક બિન-નફાકીય સંસ્થા છે. આ આરોગ્ય કેન્દ્રમાં સેમસંગ જૂથ
વાર્ષિક અંદાજિત 100 મિલિયન ડોલરનું દાન કરે છે.[૩૧] સેમસંગ આરોગ્ય કેન્દ્ર
(કોરિયન: 삼성의료원) દ્વારા સેમસંગ સેઓલ હોસ્પિટલ (કોરિયન: 삼성서울병원), કૅંગબૂક સેમસંગ
હોસ્પિટલ (કોરિયન: 강북삼성병원), સેમસંગ ચેન્ગવોન હોસ્પિટલ (કોરિયન: 삼성창원병원), સેમસંગ
કૅન્સર સેન્ટર (કોરિયન:삼성암센터) અને સેમસંગ લાઇફ સાયન્સ રિસર્ચ સેન્ટર(કોરિયન:
삼성생명과학연구소)ની રચના કરવામાં આવી છે. સેઓલમાં આવેલું સેમસંગ કૅન્સર કેન્દ્ર એશિયાનું
સૌથી મોટું કૅન્સર કેન્દ્ર છે, જે કોરિયાના રાષ્ટ્રિય કૅન્સર કેન્દ્ર અને જાપાનના
રાષ્ટ્રિય કૅન્સર કેન્દ્રથી પણ મોટું છે.[૩૨] સેમસંગ આરોગ્ય કેન્દ્ર અને ફાઇઝર બંને
લિવરમાં થતા કેન્સર માટેના જવાબદાર અનુવંશિક કારણો પર સંયુક્ત રીતે સંશોધન કરી
રહ્યા છે. [૩૩] એસએમસી (SMC) એ પ્રથમ યુ.એસ. (US)ની ના હોય એવી સંસ્થા છે, જેને
એએએચઆરપીપી (AAHRPP)(માનવ સંશોધન સંબંધિત રક્ષણ કાર્યક્રમમાં જોડાણ માટેનું
અધિકારપત્ર પ્રાપ્ત થયું છે.[૩૪]

કોરિયન હાંજા સેમસંગ (ઢાંચો:Linktext) શબ્દનો અર્થ થાય છે, “ત્રિ-સ્ટાર” કે “ત્રણ
તારા”.ઢાંચો:Linktext

“ત્રણ” શબ્દ “કંઇક મોટું, સંખ્યાબદ્ધ અને શક્તિશાળી” એવું દર્શાવે છે, અને “તારા”નો
અર્થ અનંતકાળને દર્શાવે છે.(સેમસંગ જૂથના સ્થાપકના મતે).[૩૫]

1999થી 2002 સુધી, અમેરિકાની કોમ્પ્યુટર બનાવતી કંપનીને ડીઆરએએમ (DRAM) ચીપ્સ વેચવા
માટે, કિંમત નક્કી કરવા માટે સેમસંગ પર હાયનિક્સ સેમિકન્ડક્ટર, ઇન્ફિનીઓન
ટેક્નૉલોજીસ , ઇલ્પિડા મેમરી (હિતાચી અને એનઇસી (NEC)) અને મિક્રોન ટેક્નૉલોજી જેવી
કંપનીઓ સાથે મળીને કાવતરું કરવાનો આરોપ મૂકવામાં આવ્યો હતો. 2005માં સેમસંગે આ બધા
આરોપો સ્વીકારીને માફી માંગી અને 300 મિલિયન ડોલરનો દંડ ભર્યો, યુ.એસ. (US)ના
ઇતિહાસમાં આ દંડ બીજા નંબરનો સૌથી મોટો વિશ્વાસવિરોધી ગુન્હા માટે ભરવામાં આવેલો
દંડ છે.[૩૭][૩૮][૩૯][૪૦]

અન્ય 8 મેમરી ચિપ્સ બનાવતી કંપની સાથે મળીને ગેરકાયદેસર રીતે ભાવ નક્કી કરવા બદલ,
20101માં યુરોપિયન યુનિયનના વિશ્વાસવિરોધી કાયદા અંતર્ગત સેમસંગ પાસેથી 145.73
મિલિયન યુરોનો દંડ વસુલ કરવામાં આવ્યો હતો.[૪૧]



https://gu.wikipedia.org/wiki/%E0%AA%B8%E0%AB%81%E0%AA%B5%E0%AA%B0%E0%AB%8D%E0%AA%A3_%E0%AA%AE%E0%AA%82%E0%AA%A6%E0%AA%BF%E0%AA%B0,_%E0%AA%85%E0%AA%AE%E0%AB%83%E0%AA%A4%E0%AA%B8%E0%AA%B0

Coordinates: 31°37′12″N 74°52′35″E﻿ / ﻿31.620029°N 74.876394°E﻿ / 31.620029;
74.876394 સુવર્ણ મંદિર[૧] (પંજાબી: ਹਰਿਮੰਦਰ ਸਾਹਿਬ) અથવા હર મંદિર સાહિબ[૩]
(પંજાબી: ਦਰਬਾਰ ਸਾਹਿਬ), જેને સામાન્ય રીતેસુવર્ણ મંદિર સુવર્ણ મંદિર or ભગવાનનું
મંદિર ઓળખાય છે,[૧] તે સાંસ્કૃતિક રીતે શીખોનું સૌથી મહત્ત્વપૂર્ણ પ્રાર્થના સ્થળ
છે. તે સૌથી પ્રાચીન ગુરુદ્વારાઓમાંની એક છે. આ ગુરુદ્વારા શીખોના ચોથા ગુરુૢ ગુરુ
રામદેવજી દ્વારા સ્થાપિત શહેર અમૃતસરમાં આવેલી છે. આ શહેરને ગુરુ દી નગરી અર્થાત
ગુરુની નગરી પણ કહે છે.

આને રાત્રે ૧૦ વાગ્યે અકાલ તખ્તમાં લઈ જવાય છે અને સવારે ૪.૪૫ વાગ્યે ફરી હર મંદિર
સાહિબ માં લઈ અવાય છે,[૪] આ સમયમાં ક્દાચ ઋતુ પ્રમાણે ફરક હોઈ શકે આ વેબસાઇટ time
scheduleપર તેની માહિતી મળી શકે છે. આ સ્થળના બાંધકામ નો મુખ્ય ઉદ્દેશ્ય એક
પ્રાર્થના સ્થળનું નિર્માણ કરવાનો હતો જેમાં દરે પંથ અને ફિરકાના લોકો આવી અને
ભગવાનને પ્રાર્થના કરી શકે.[૧][૫] શ્રી ગુરુ ગ્રંથ સાહિબ શીખ ધર્મનો સૌથી પવિત્ર
ગ્રંથ છે,[૫] શીખોના દસમા ગુરુ, શ્રી ગુરુ ગોવિંદ સિંઘ એ ૭ ઓક્ટોબર ૧૭૦૮ ના આ
ગ્રંથની શીખોના શાશ્વત ગુરુ તરીકે સ્થાપના કરી.[૫] વિશ્વમાં ક્યાંય પણ ગુરુ ગ્રંથ
સાહિબનું અસ્તિત્વ શીખો માટે એટલું જ પવિત્ર અને અમૂલ્ય છે. હરમંદિર સાહિબ ચારના
દરવાજા સહિત બનાવવામાં આવ્યું છે જે દર્શાવે છે કે દરેક દિશાએથી આવતા ધર્મ અને
ફિરકાના લોકો અહીં શાંતિ પ્રાર્થના સાંભળવા કે ધ્યાન આદિ માટે આવી શકે છે.[૬]

શીખોના ચોથા ગુરુ, ગુરુ રામ દાસ ૧૫૭૭માં આ સરોવર ખોદાવડાવ્યું જે અમૃત સર તરીકે
ઓળખાવા લાગ્યું (અર્થાત : અમરત્વ પ્રદાન કરતાં અમૃતનું તળાવ),[૩] આ સાથે તેની આસપાસ
વસેલા શહેરનું નામ પણ અમૃતસર પડ્યું. આ સમયગાળામાં, એક ભવ્ય શીખ ઈમારત, હર મંદિર
સાહિબ (ભગવાનનું મંદિર),[૩] આ તળાવની વચમાં બાંધવામાં આવી જે આગળ જતાં શીખત્વનું
કેન્દ્ર બની ગઈ. આના ગર્ભમાં આદિ ગ્રંથ રખાયો જેમાં રચના, શીખ આદર્શો, તત્વજ્ઞાન
અને શીખ ગુરુઓઅને ગુરુ નાનક ના સમયના અન્ય સંતો જેમ કે રવિદાસ એક હિંદુ ગુરુ, બાબા
ફરીદ એક સૂફી સંત અને કબીર, આ સૌ કે જેમને શીખો ભગર તરીકે ઓળખાવે છે તેમનું સાહિત્ય
સીખ રખાઈ છે.

અમૃતસર પંજાબના માઝા ક્ષેત્રમાં આવેલું છે. માઝાને બારી દોઆબ તરીકે પણ ઓળખાય
છે,કેમકે ત્યાં બે નદીઓ આવેલી છે (દો = બે, આવ = નદીઓ) અથવા આ ક્ષેત્રની બે નદીઓ
રાવિ નદી અને બિયાસ નદી વચ્ચેની ફળદ્રુપ જમીન. આમતો , માઝા ક્ષેત્ર પ્રાચીન પંજાબ
પ્રાંતની મધ્યમાં આવેલું છે, જેમાં ગુરુદાસપુર, બટાલા અને તર્ણ તારણ સાહિબ અને
અમૃતસર શામિલ હતાં. અમૃતસરને "સીફતી દા ઘર" એટલે કે વંદનીય ઘર તરીકે પણ ઓળખાય છે.

ઈ.સ. ૧૫૭૪માં બંધાયેલ પ્રાચીન મંદિર એક તળાવ અને પાંખા જંગલથી ઘેરાયેલ હતું. છ મહા
મોગલ સમ્રાટમાં ના ત્રીજા સમ્રાટ અકબર, જેઓ ત્રીજા શીખ ગુરુગુરુ અમરદાસ,ને મળવા,
બાજુના નગર ગોઈન્દવાલ આવ્યાં ત્યારે આ નગરની જીવન શૈલિ જોઈને એટલા પ્રભાવિત થયાં કે
તેમણે તે નગર જાગીર લગ્ન ભેટ તરીકે ગુરુની પુત્રી ભાનીને આપી દીધું જે ભાઈ જેઠાને
પરણી હતી. આગળ જતાં ભાઈ જેઠા ચોથા શીખ ગુરુ બન્યાં ગુરુ રામદાસ તરીકે ઓળખાયા. ગુરુ
રામદાસે આ તળાવને મોટો કરાવડાવ્યો અને તેની આસપાસ નાનકડું નગર વસાવ્યું. ગુરુ
રામદાસના નામ પરથી આ નગરનું નામ "ગુરુ કા ચક", "ચક રામ દાસ" અથવા "રામદાસ પુરા"
તરીકે ઓળખાયું.

પાંચમા ગુરુ, ગુરુ અર્જન દેવજી (૧૫૮૧-૧૬૦૬)ના નેતૃત્વકાળ દરમ્યાન અહીં એક સંપૂર્ણ
મંદિર બનાવાયું. ડિસેમ્બર ૧૫૮૮ માં ગુરુ અર્જન દેવજી ના પરમ મિત્ર એવા લાહોરના મહાન
મુસ્લીમ સૂફી સંત હઝરત મિંયા મીર દ્વારા આ મંદિરનો ખૂણાનો પથ્થર રખાયો.[૧][૭] એમ
કહેવાય છે કે એક કડિયાએ તે પથ્થરને સીધો કર્યો ત્યારે ગુરુ અર્જન એ કહ્યું તે તેઓ
એક પવિત્ર માણસ જે જાણે છે શું હોનારત હર મંદિર સાહેબ પર આવી શકે છે તેના દ્વારા
કરેલ કાર્ય ને વિખોર્યું છે.

આ મંદિરનું બાંધકામ ઈ.સ. ૧૬૦૪માં પૂર્ણ થયું. ગુરુ અર્જન દેવજી એ તેમાં આદિ ગ્રંથની
સ્થાપના કરી અને તેમાં પ્રથમ ગ્રંથી-પાઠક તરીકે બાબા બુઢ્ઢાની વરણી કરી. અઢારમી
સદીની મધ્યમાં અફઘાન હુમલો કે જે હેમદશહ અબ્દલ્લી ના સેનાપતિ જહાન ખાન દ્વારાકરાયો
તેમાં આ મંદિરને ઘણું નુકશાન થયું અને ૧૭૬૦માં તેને ફરી બંધાવવું પડ્યું અલબત, આ
હુમલાના પ્રતિશોધ રૂપે શીખ સેનાને અફઘાન સેનાની શોધમાટે મોકલાઈ હતી. તેમને કોઈ પણ
પ્રકારની દયા ન રાખવાનો આદેશ હતો અને ઐતિહાસિક પુરાવા બતાવે છે કે કોઈ દયા રખાઈ ન
હતી. બંને સૈન્યો અમૃતસરથી દૂર પાંચ કિમી આગળ ટકરાઈ અને ત્યાં જહાન ખાનના સૈન્યને
હણી દેવાયું.[૮] તેને સ્વયં સેનાપતિ દયાલ સિંઘે હણ્યો હતો.[૮]

આ મંદિર એક મોટા સરોવર દ્વારા ઘેરાયેલું છે, જેને અમૃતસર કહે છે (અમૃતનું સરોવર). આ
મંદિરને ચારે તરફ ચાર પ્રવેશદ્વાર છે,જે અન્યોને અપનાવવાના અને મુક્ત વિચાર સરણીને
પ્રદર્શિત કરે છે; વિસ્મય કારક રીતે , આ જ વિચાર શરણીને આધારે ઓલ્ડચેસ્ટામેંટમાં
એઅવું કથન છે કે અબ્રાહમનો તંબૂ ચારે તરફથી ખુલ્લો હતો જેથી તેમાં ચારે દિશામાંથી
આવતાં પ્રવાસીઓ આવી શકે. આ મંદિર સંકુલમાં ઘણાં શીખ ગુરુઓ સંતો અને શહીદોના સ્મારકો
આવેલા છે. (નક્શો જુઓ). તેમાં ત્રણ પવિત્ર ઝાડ છે (બેર) જે દરેક સાથે કોઈક ઐતિહાસીક
ઘટાના કે કોઈક ગુરુઓ જોડાએલા છે. આ સંકુલ્માં ઘણાં યાદગિરીના પાટિયા છે જેના પર
ઐતિહાસી ઘટનાઓૢ સંતો શહીદો ના નમ અને પ્રથમ અને દ્વીતીય વિશ્વ યુદ્ધમાં શહીદ થયેલ
શીખોના નામ પણ છે. નવા પ્રવાસીઓ નક્શામાં આવેલ (4) આ સ્થળે માહિતી કચેરીમાં જાય તે
સલાહ યોગ્ય છે. ત્યારે બાદ મુખ્ય પ્રવેશ દ્વારની બાજુમાં આવેલ ઘંટા ઘર દેઓરી (ઘડિયળ
મિનાર દ્વાર) તરીકે ઓળખાતી ઈમારત કે જેમાં શીખ કેંદ્રીય સંગ્રહાલય છે તે પણ જોવું
જોઈએ.. ધર્મ જાત પંથ રંગ કે જલિંહગના ભેદભાવ વગર સૌ કોઈ આ મંદિરમાં પ્રવેશી શકે છે.
મંદિર પરિસરમાં હોય તે સમય દરમ્યાન મદ્યપાનૢ ધુમ્રપાન કે અન્ય નશોૢ માંસાહાર પર
પાબંદી છે. આ સિવાય પ્રવાસીઓએ મંદિર તરફ સન્માનના ચિન્હ રૂપે માથું ઢાંકીને રાખવું
પડી છેૢ જૂતા-ચંપલ મોઝાં ઉતારીને ખુલ્લ પગે જ મંદિરમાં પ્રવેશવા મળે છે. પ્રવાસીઓએ
મંદિરમાં પ્રવેશતા પહેલા એ નાના ઝરણામાં પગ ધોઈને અંદર પ્રવેશવું પડે છે. જો માથે
ઢાંકવા કાઈ ન હોય તો ત્યાં સ્કાર્ફ મળે છે.

૧૯૮૮માં ઓપરેશન બ્લુ થંડર બાદ સરકારે મંદિર પરિસરની ફરતે મંદિરના સુરક્ષા કવચ
બનાવવા લીધે અમુક ઘરો સહીત જમેન હસ્તગત કરી. ઘણાં માણસોને આમાં સ્થાનાંતરીત કરાયાં
હતાં. આ કાર્યક્રમની શીખો અને ઉગ્રવાદીઓ દ્વારા ખૂબ નિંદા થઈ અને આ યોજનાથી સંલગ્ન
વરિષ્ઠ ઈજનેરની હત્યા થઈ આને પરિણામે આ યોજના પડતી મુકાઈ. આ યોજનાને ફરી ૧૯૯૩ માં
ઉપ કમિશ્નર કરણ બીર સિંઘ સિદ્ધુ દ્વારા ગલિયારા પ્રેજેક્ટના નિર્દેશક પદે જીવંત
કરાઈ. તેમણે ફરતે સુરક્ષા કવચનો વિચાર બદલીને દ્વીતીય પરિક્ર્માનો વિચાર વહેતો
મુક્યો અને તેમણે એવા દ્રશ્યની યોજના મુકી જે મંદિરના વાસ્તુને સુસંગત હતી. આ બધી
યોજના શિરોમણે ગુરુદ્વારા પ્રબંધક કમીટીની સાથે મસલત કરતાં કરતાં કરાઈ. પ્રવાસીઓ આ
ગલિયારામાં પગપાળા ચાલી શકે છે ત્યાં કોઈ પણ વાહનો ને પ્રવેશ નથી.

મંદિરના ઉપરના માળાઓ અને ઘુમ્મટને ને મઢેલી સુવર્ણ તક્તિઓ તથા આરસ પહણનું કામ
પંજાબના મહારાજ રણજીત સિંહના સમયમાં કરાવાયું હતું. તેમને શેર એ પંજાબ (પંજાબનો
સિંહ) કહેવાતા. તેમણે આ ગુરુ દ્વારાને ધનું દાન આદિ આપ્યું હતું. તેઓ પંજાબી સમાજ
માં અને ખાસ કરીને શીખ સમાજમાં અત્યંત લોકપ્રિય છે. તે સમયના પંજાબની રાજધાની
લાહોરમાં ઘણી ઈમારતો માં આરસ અને સોનાની મઢામણી હતી. શીખ કાળમાં આ સોનું કઢાવી
લેવાયું હતું. મહરાજા રણજીત સિંહે ઘણી ગુરુદ્વારાનો પુનઃ ઉદ્ધાર કરવ્યો અને ઘણી નવી
ગુરુદ્વારાઓ બંધાવી. શીખોના દસમા ગુરુ ગુરુ ગોવિંદ સિંઘ જીપ્રત્યે તેમને અપાર માન
અને સ્નેહ હતો તેમની યાદમાં શીખોની બે અન્ય મહત્ત્વ પૂર્ણ ગુરુદ્વારા તેમણે બંધાવી.
તખ્ત શ્રી પટના સાહિબ (ગુરુ ગોવિંદ સિંહજી જન્મ સ્થળે બંધાયેલ) અને તખ્ત શ્રી હઝુર
સાહિબ (જ્યાં ગુરુ ગોવિંદસિંહજી અવસાન પામ્યાં).

દર્શની દેઓરી એક ઉંચી પગદંડી પર ખુલે છે જે હરમંદિર સાહીબના પવિત્ર ગર્ભગૃહ તરફ
દોરે છે; તે ઊંચુ છે તે ૨૦૨ ફીટ ઊંચુ અને પ હોળાઈમાં ૨૧ ફુઉટ પહોળું છે. કમાન ની
સામે અકાલ તખ્ત આવેલો છે. હરી સિંઘ નલવા, શીકહ રાજ્યના સેનાપતિ, અકાલ તખ્તને સોનાથી
ચમકાવવા માંગતા હતાં અને તેમણે પોતાની સંપત્તિનો ભાગ આ માટે દાન કરી દીધી હતી. .
તેમણે ગુરુ ગંથ સાહેબના આવાગમન માટે એક સોનાની પાલખી પણ ભેંટ કરી હતી.[૯] અત્યારે
૧૮૩૦ કરતાં જૂની કોઈ પાલખી હરમંદિર સાહીબમાં નથી. ઓપરેશન બ્લૂસ્ટાર સમયે તે નાશ
પામી હતી.[૧૦] હુકમ સિંઘ ચિમ્ની એ હરમંદિર સાહિબના સુશોભન માટે દાન આપ્યું હતું.

વૈશાખી અથવા બૈસાખી હરમંદિર સાહિબ માં મનાવાતો એક મહત્ત્વપૂર્ણ તહેવાર છે જે મોટે
ભાગે એપ્રિલના બીજા અઠવાડીયામાં મનાવાય છે(૧૩મી મોટે ભાગે). આ દિવસે શીખો ખાલસાની
સ્થપનાને પણ મનાવે છે અને હરમંદિર સાહિબમાં અને ખૂબ ઉલ્લાસથી મનાવાય છે. શીખોના
અન્ય ધાર્મિક દિવસો છેઃ ગુરુ તેગ બહાદુરનો શહીદી દિવસ,ગુરુ નાનકનો જન્મ દિવસ વગેરે.
આમને પણ ધાર્મિક શ્રદ્ધા સાથે ઉજવાય છે. તેજ રીતે દિવાળીના દિવસે હરમંદિર સાહિબને
દીવડાથી શણગારાય છે અને આતશબાજી કરાય છે. આવા અમુક ખાસ દિવસો ૧૦થી ૧૨૨ લાખ
શ્રદ્ધાળુઓ હરમંદિર સહીબની મુલાકાત લે છે.

જૂન 3 અને જૂન ૬ ૧૯૮૪ની વચ્ચે ભારતીય સેનાએ ઈંદિરા ગાંધીના આસેશ અનુસાર જરનૈલ સિંઘ
ભિંદરવાલેને(કોંગ્રેસ અને એસ.જી.પી.સી. દ્વારા નિર્મિત આતંકવાદી) અટક કરવા માટે
સુવર્ણ મંદિરમાં પ્રવેશ કર્યો.

[૧૧]. તેણે અમે તેમના અમુક અનુચરોએ હરમંદિર સાહિબમાં આશ્રય લીધો, અને તેને
ત્રાસવાદી ગ્તિવિધી ફેલાવવાના ગુનામાં અટક કરવા માંગતી પોલીસનો સમનો કરતો રહ્યો.

ઈંદિરા ગાંધી ઓપરેશન બ્લુ સ્ટાર ચલાવવાનો આદેશ આપ્યો, અને ભિંદરવાલેના ટેકેદાર અને
સેના વચ્ચે ભીષણ ઝપાઝપી થઈ. આમાં ભિંદરવાલેના ઘણાં ટેકેદારો સૈનિકો અને નાગરિકો
જેમને તે સમયે મંદિરથે બહાર જવા ન દેવાયા હતાં તેમાંના ઘણાં મૃત્યુ પામ્યા.
સત્તાવાર સ્ત્રોત અનુસાર મૃતકોની સંખ્યા ૮૩ સૈનિકો અને ૪૯૨ નાગરિકો.[૧૨] આ હુમલામાં
હરમંદિર સાહિબને પણ ઘણું નુકશાન થયું,ખાસ કરીને શ્રી અકાલ તખ્ત સાહિબ.

કહે છે ઓપરેશન બ્લુ સ્ટારના સમયે ઈંદિરા ગાંધીએ જનરલ વૈદ્યને એમ કહ્યું હતું કે
"મને બિંદરવાલ મૃત જોઈએ છે." (સંદર્ભ આપો)ઘણાં શીખો આ હુમલાને તેમના પવિત્ર સ્થળ
પરનો હુમલો છે. તે પછીના ઓક્ટોબર મહિનામાં ઈંદિરાગાંધીના બે શીખ અંગ રક્ષકોએ તેમની
હત્યા કરી હતી..

૧૯૮૬માં શ્રી અકાલ તખ્ત સાહિબનું સમાર કામ કરવામાં આવ્યું, જેને રાજીવ ગાંધી સરકાર
દ્વારા વગર વાતચિતે હાથ ધરાયું હતું, તેને કાઢી નખાયું. ૧૯૯૯માં શ્રી અકાલતખ્તનું
સમાર કામ ભક્તો દ્વારા કરાયેલ શ્રમદાન દ્વારા ખતમ કરાયું.



https://gu.wikipedia.org/wiki/%E0%AA%B8%E0%AB%81%E0%AA%B0%E0%AB%87%E0%AA%A8%E0%AB%8D%E0%AA%A6%E0%AB%8D%E0%AA%B0%E0%AA%A8%E0%AA%97%E0%AA%B0_%E0%AA%9C%E0%AA%BF%E0%AA%B2%E0%AB%8D%E0%AA%B2%E0%AB%8B

સુરેન્દ્રનગર જિલ્લો ગુજરાતના મધ્ય સ્થાને આવેલ છે. આ જિલ્લો સૌરાષ્ટ્રનું
પ્રવેશદ્વાર ગણવામાં આવે છે. સુરેન્દ્રનગર શહેર એ આ જિલ્લાનું મુખ્ય મથક છે. આ
જિલ્લાની પડોશમાં કચ્છ, મહેસાણા, અમદાવાદ, ભાવનગર, રાજકોટ જિલ્લાઓ આવેલા છે. જિલ્લો
ખેતી અને ઔધોગિક દ્રષ્ટિએ મહત્વનો જિલ્લો છે, અહીં ખ્યાતનામ સિરામિક ઉદ્યોગ વિકસ્યો
છે, આ ઉપરાંત અનેક નામી કલાકારો અને સાહિત્યકારો આ જિલ્લાની ધરતી પર જન્મ્યા છે.
ગુજરાતનો પ્રખ્યાત તરણેતરનો મેળો આ જિલ્લામાં ભરાય છે.

સુરેન્દ્રનગર જિલ્લો ઉત્તર અક્ષાંશ ૨૨.૦૦ થી ૨૩.૦૫ અને પૂર્વ રેખાંશ ૬૯.૪૫ થી ૭૨.૧૫
વચ્ચે આવેલો છે. પૂર્વે અમદાવાદ, પશ્વિમે રાજકોટ, ઉત્તરે મહેસાણા અને કચ્છ તથા
દક્ષિણે ભાવનગર જિલ્લાઓ આવેલા છે. આ જિલ્લાની વસ્તી ઇ.સ. ૨૦૧૧ની વસ્તી ગણતરી મુજબ
૧૭,૫૫,૮૭૩ ની છે. જિલ્લાનું કુલ ક્ષેત્રફળ ૧૦,૪૮૯ ચોરસ કિ.મી. છે.

સુરેન્દ્રનગર જિલ્લામાં ૧૦ તાલુકા પંચાયત અને ૫૩૯ ગ્રામ પંચાયતો આવેલી છે. ઉપરાંત
ધ્રાંગધ્રા, વઢવાણ, સુરેન્દ્રનગર, લીંબડી, પાટડી, થાન અને ચોટીલા એમ કુલ ૭
નગરપાલિકાઓ આવેલ છે. તેમજ દસાડા, ધ્રાંગધ્રા, ચોટીલા, લીંબડી અને વઢવાણ એમ કુલ ૫
વિધાનસભા મત વિસ્તાર આવેલ છે અને એક લોકસભા મત વિસ્તાર છે.

કવિ દલપતરામ, ઝવેરચંદ મેઘાણી, મનુભાઈ પંચોળી, કુમારપાળ દેસાઈ, કુન્દનિકા કાપડિયા,
જયંત કોઠારી, લાભશંકર ઠાકર, ભાનુભાઈ શુક્લ, મીનપિયાસી, પ્રજારામ રાવળ, લાભશંકર રાવળ
"શાયર", અમૃત ત્રિવેદી "રફિક", દિલીપ રાણપુરા, દેવશંકર મહેતા, રમેશ આચાર્ય,
એસ.એસ.રાહી, હર્ષદ ત્રિવેદી, બિન્દુ ભટ્ટ, બકુલ દવે, ગિરીશ ભટ્ટ વગેરે ખ્યાતનામ
સાહિત્યકારો સુરેન્દ્રનગર સાથે જોડાયેલાં છે

વાઇલ્ડ-લાઇફ ઇંસ્ટીટ્યુટ ઓફ ઇન્ડીયા, દેહરાદુન ખાતેના પ્રાધ્યાપક યાદવેંદ્રદેવ વી.
ઝાલા અને અભિનેત્રી ડીમ્પલ કાપડીયા, ગાયક કલાકારો પંકજ ઉધાસ અને મનહર ઉધાસ, સંજય
ગઢવી વગેરે સુરેન્દ્રનગર સાથે સંબંધીત વ્યક્તિઓ છે. તસવીરકાર ઝવેરીલાલ મહેતા પણ
સુરેન્દ્રનગર જિલ્લાના હળવદના વતની છે. ઉ૫રાંત ભારતમાં ટેલિકોમ ક્ષેત્રે ક્રાંતિ
લાવનાર ડો. સામ પિત્રોડા હળવદના ટિકર ગામના વતની છે.



https://gu.wikipedia.org/wiki/%E0%AA%B8%E0%AA%BF%E0%AA%82%E0%AA%A7%E0%AB%80_%E0%AA%AD%E0%AA%BE%E0%AA%B7%E0%AA%BE

સિંધી ભાષા ભારતનાં પશ્ચિમ અને ઉત્તર ભાગમાં અને એમા પણ ખાસ કરીને ગુજરાત અને
દિલ્હી તથા પાકિસ્તાનનાં સિંધ પ્રાંતમાં બોલવામા આવતી એક મૂળ ભાષા છે. મૂળ સિંધ
પ્રદેશમાંથી સ્થળાંતર કરીને આવેલાં લોકો કે જેઓ સિંધી તરિકે ઓળખાય છે તેઓની આ માતૃ
ભાષા છે. તેનું વર્ગિકરણ આર્ય ભાષાના પેટા પ્રકાર તરિકે કરવામાં આવે છે. આર્ય ભાષા
પરિવાર જેમા સંસ્કૃત, હિન્દી, ગુજરાતી, પંજાબી, વિગેરે ભાષાઓ શામેલ છે. સિંધી ભાષા
અરબી લિપિમાં લખવામાં આવે છે અને ભારત માં આના માટે અરબી અને દેવનાગરી બને લિપિઓનો
ઉપયોગ થાય છે.

સિંધી ભાષા અરબી ભાષા ની જેમ જમણા થી ડાબી બાજુ લખાય છે. આમા 52 અલ્ફાબેટસ છે. જેમા
34 અલ્ફાબેટસ ફારસી ભાષા માં થી છે અને 18 અલ્ફાબેટસ આ પ્રમાણે છે,ڄ ,ٺ ,ٽ ,ٿ ,ڀ ,ٻ
,ڙ ,ڍ ,ڊ ,ڏ ,ڌ ,ڇ ,ڃ ,ڦ ,ڻ ,ڱ ,ڳ ,ڪ.



https://gu.wikipedia.org/wiki/%E0%AA%B8%E0%AA%BF%E0%AA%82%E0%AA%97%E0%AA%BE%E0%AA%AA%E0%AB%81%E0%AA%B0

સિંગાપુર (અંગ્રેજ઼ી: Singapore સિંગપોર, ચીની: 新加坡 શીન્જિયાપો, મલય: Singapura
સિંગાપુરા, Tamil: ચિઙ્કપ્પૂર્ ચિંકાપ્પૂર) વિશ્વ ના પ્રમુખ બંદર અને વ્યાપારિક
કેંદ્રોં માં એક છે. આ દક્ષિણ એશિયા માં મલેશિયા તથા ઇંડોનેશિયા ની વચ્ચે સ્થિત છે.

દક્ષિણ-પૂર્વ એશિયામાં, નિકોબાર દ્વીપ સમૂહથી લગભગ ૧૫૦૦ કિ.મી. દૂર એક નાનો, સુંદર
અને વિકસિત દેશ સિંગાપુર પાછલા વીસ વર્ષોંથી પર્યટન અને વ્યાપારના એક પ્રમુખ
કેંદ્રના રૂપેમાં ઉભરી આવ્યો છે. આધુનિક સિંગાપુરની સ્થાપના સન્‌ ૧૮૧૯માં સર
સ્ટેમફોર્ડ રેફલ્સએ કરી, જેમને ઈસ્ટ ઇંડિયા કંપનીના અધિકારીના રૂપમાં દિલ્લી સ્થિત
તત્કાલીન વૉયસરાય દ્વારા કંપની નો વ્યાપાર વધારવા હેતુ સિંગાપુર મોકલાવ્યા હતા. આજે
પણ સિંગાપુર ડૉલર અને સેંટ ના સિક્કા પર આધુનિક નામ સિંગાપુર અને જુનુ નામ
સિંગાપુરા અંકિત રહે છે. સન્‌ ૧૯૬૫માં મલેશિયાથી અલગ થઈ નવા સિંગાપુર રાષ્ટ્ર નો
ઉદય થયો. કિંવદંતી છે કે ચૌદમી શતાબ્દીમાં સુમાત્રા દ્વીપના એક હિંદુ રાજકુમાર
જ્યારે શિકાર હેતુ સિંગાપુર દ્વીપ પર ગયા તો ત્યાં જંગલમાં સિંહોંને જોઈ તેણે ઉક્ત
દ્વીપનું નામકરણ સિંગાપુરા અર્થાત સિંહોંનો દ્વીપ કરી દીધું.

અર્થશાસ્ત્રીઓએ સિંગાપુરને 'આધુનિક ચમત્કાર' તરીકેની ઉપમા આપી છે. અહીંના બધા જ
પ્રાકૃતિક સંસાધન અહીંયા ના નિવાસી જ છે. અહીં પાણી મલેશિયાથી, દૂધ, ફળ તેમ જ
શાકભાજી ન્યૂઝીલેન્ડ તથા ઑસ્ટ્રેલિયાથી દાળ, ચોખા તેમ જ અન્ય રોજિંદા ઉપયોગની
વસ્તુઓ થાઈલેન્ડ, ઇંડોનેશિયા વગેરે દેશોમાંથી આયાત કરવામાં આવે છે.

સિંગાપુરના પ્રમુખ દર્શનીય સ્થળોમાં અહીંયાના ત્રણ સંગ્રહાલય, જૂરોંગ બર્ડ પાર્ક,
રેપ્ટાઇલ પાર્ક, ઝૂલૉજિકલ ગાર્ડન, સાયંસ સેંટર સેંટોસા દ્વીપ, પાર્લિયામાંટ હાઉસ,
હિન્દૂ, ચીની તથા બૌદ્ધ મંદિર તથા ચીની અને જાપાની બાગ જોવા લાયક છે. સિંગાપુર
મ્યૂજિયમમાં સિંગાપુરની આઝાદી ની વાર્તા આકર્ષક થ્રી-ડી વીડિયો શો દ્વારા બતાડવામાં
આવે છે. આ આઝાદી ની લડ઼ાઈમાં ભારતીયોં નું પણ મહત્વપૂર્ણ યોગદાન હતું.

કલ્ચર મ્યૂજિયમ માં વિભિન્ન જાતિઓ ના તહેવારોને પ્રદર્શિત કરાયો છે, જેમાં દશેરા,
દીવાળી તથા તેમનું મહત્વ બતાવાયું છે. ૬૦૦ પ્રજાતિઓ અને ૮૦૦૦ થી વધુ પક્ષીઓ ના
સંગ્રહ સાથે જુરોંગ બર્ડ પાર્ક એશિયા-પ્રશાંત ક્ષેત્ર નો સૌથી મોટું પક્ષી પાર્ક
છે. દક્ષિણી ધ્રુવનું કૃત્રિમ વાતાવરણ બનાવી અહીંયા પેંગ્વિન પક્ષી રખાયા છે. ૩૦
મીટર ઊઁચા માનવ નિર્મિત જલપ્રપાત અને ઑલ સ્ટાર બર્ડ શો જેમાં પક્ષી ટેલીફોન પર વાત
કરે છે, જે અન્ય પ્રમુખ આકર્ષણ છે.

રેપ્ટાઇલ પાર્ક માં ૧૦ ફુટ લાંબા જીવતા મગરમચ્છના મોંમાં પ્રશિક્ષક દ્વારા પોતાનું
મોં નાખવાના અને કોબરા સાઁપનું ચુંબન લેવા જેવા રોમાંચકારી હર્તબ છે. ઝૂલૉજિકલ
ગાર્ડનમાં એનિમલ ફીડિંગ શો સી લાયન ડાંસ શો આદિ દર્શકોં નો મન મોહી લે છે.



https://gu.wikipedia.org/wiki/%E0%AA%B8%E0%AA%BE%E0%AA%AA

સાપ સર્પન્ટ પેટાજૂથના લાંબા પગ વગરના માંસાહારી સરીસૃપ છે જેમને પોપચા અને બાહ્ય
કાનની ગેરહાજરીથી પગ વગરની ગરોળીથી સરખામણી કરી શકાય છે. તમામ સ્ક્વેમેટની જેમ સાપ
વાતાવરણની સાથે શરીરનું તાપમાન બદલી શકે તેવા કરોડરજ્જૂ ધરાવતા પ્રાણી (એક્ટોથર્મિક
એમ્નિઓટ વર્ટિબ્રેટ્સ) છે. તેનું શરીર ભીંગડાનું આવરણ ધરાવે છે. સાપની ઘણી જાતિ
હાડપીંજર ધરાવે છે તેમની પૂર્વજ ગરોળીની તુલનાએ વધુ સાંધા ધરાવે છે. તેના જડબાના
હાડકાઓની ભારે સ્થિતિસ્થાપકતાને કારણે સાપ તેના માથા કરતા પણ મોટા શિકારને ગળી શકે
છે. નાના શરીરમાં સમાવેશ કરવા સાપની (કિડની) જેવી અંગોની જોડી એકબીજાની બાજુમાં
નહીં પરંતુ ઉપર નીચે હોય છે અને મોટા ભાગના સાપ માત્ર એક જ સક્રિય ફેફસું ધરાવે છે.
કેટલીક જાત નિતંબ મેખલા ધરાવે છે અને મળધાનીની કોઇ પણ એક બાજુએ વેસ્ટિજીયલ ક્લોઝ
ધરાવે છે.

એન્ટાર્ટિકા અને મોટા ભાગના ટાપુ સિવાય તમામ ખંડ પર જીવતા સાપ જોવા મળે છે. સાપના
15 પરિવારની ઓળખ થઇ છે જેમાં 456 પ્રકાર 2,900થી વધુ જાતનો સમાવેશ થાય છે.[૧][૨]
તેનું કદ નાના 10 સેન્ટિમિટર લાંબા થ્રેડ સ્નેકથી માંડીને અજગર અને એનાકોન્ડા સુધી
લાંબું હોય છે.૭.૬ મીટર (૨૫ ફુ) તાજેતરમાં જોવા મળેલો જીવાષ્મી ટિટાનોબોઆ૧૫ મીટર
(૪૯ ફુ) લાંબો હતો. સાપ 13.5થી 6.3 કરોડ વર્ષ પહેલાના સમયગાળામાં (Cretaceous
period) દરમાં રહેતી અથવા પાણીમાં રહેતી ગરોળી પરથી ઉદભવ્યા હોવાનું માનવામાં આવે
છે(c 150 Ma). આધુનિક સાપમાં વિવિધતા 6.6 કરોડથી 5.6 કરોડ વર્ષ પહેલાના સમયગાળા
(Paleocene period) દરમિયાન આવી હતી.(c 66 to 56 Ma).

મોટા ભાગની જાત બિનઝેરી છે અને જે ઝેર ધરાવે છે તે સ્વબચાવના સ્થાને પ્રાથમિક રીતે
શિકારને મારવા ઉપયોગ કરે છે. કેટલીક જાત માનવજાતને પીડાજનક ઇજા કરી શકે અથવા
માનવીનું મૃત્યુ નિપજાવી શકે તેવું શક્તિશાળી ઝેર ધરાવે છે. જે સાપ બિનઝેરી છે તે
શિકારને જીવતો ગળી જાય છે અથવા તેને દબોચીને મારી નાંખે છે.

અંગ્રેજી શબ્દ snake જૂના અંગ્રેજી શબ્દ snaca પરથી આવ્યો છે જે પ્રોટો-જર્મનિક
શબ્દ *snak-an- પરથી આવેલો છે. (cf. જર્મન Schnake "રિંગ સ્નેક", સ્વિડીશ snok
"ઘાસનો સાપ"), પ્રોટો-ઇન્ડો-યુરોપીયન મૂળ *(s)nēg-o- "પેટે ઢસળીને ચાલવું", તેણે
sneak તેમજ સંસ્કૃત નાગ "સર્પ". શબ્દો આપ્યા છે.[૩] જૂના અંગ્રેજીમાં સાપ માટે
næddre સામાન્ય શબ્દ હતો તેમ છતાં તે અપભ્રંશ થઇને adder બન્યો હતો.[૪] અન્ય શબ્દ,
serpent , ફ્રેન્ચ શબ્દ છે, જે ઇન્ડો-યુરોપીયન શબ્દ *serp- "પેટે ઢસળીને ચાલવું"[૫]
પરથી આવેલો છે. તેનો ગ્રીકમાં અર્થ érpo (ερπω) "I crawl" એમ પણ થાય છે.

સાપના જીવાશ્મિનો રેકોર્ડ પ્રમાણમાં નબળો છે કારણકે સાપના હાડપિંજર નાના અને નાજુક
હોય છે જે અશ્મિકરણ પ્રક્રિયાને અસાધારણ બનાવે છે. જો કે 15 કરોડ વર્ષ જૂના નમૂના,
જે સાપ તરીકે ઓળખાયા છે તેમ છતાં તે ગરોલી જેવું હાડપિંજર ધરાવે છે. આ નમૂના દક્ષિણ
અમેરિકા અને આફ્રિકામાંથી મળી આવ્યા છે.[૭]:11 તુલનાત્મક શરીરરચનાને આધારે એવો મત
બંધાયો છે કે સાપ ગરોળી પરથી ઉતરી આવ્યા છે.[૭]:11[૮] જીવાશ્મિ પુરાવા સૂચવે છે કે
સાપ ક્રેટાસિયસ સમયગાળા દરિમયાન દરમાં રહેતી વરાનિડ અથવા તેના જેવા જ જૂથની ગરોળી
પરથી વિકસિત થયા હશે.[૯]

છે જો કે તે પણ અર્ધ-જળચર છે.[૧૧] સબટરરેનિયન (Subterranean) સ્વરૂપમાં એવી શરીર
રચના તૈયાર થઇ જે દરમાં રહેવા માટે યોગ્ય હતી અને તેમાં તેના બાહ્ય અંગે લુપ્ત
થયા.[૧૧] આ ધારણા મુજબ, આંખ પરના પારદર્શક પડદા પર ખરોચ અને કાનમાં માટી જેવી
ફોસોરિયલ મુશ્કેલીઓનો સામનો કરવા પારદર્શી ફ્યુઝ્ડ પોપચા (બ્રાઇલ)નો વિકાસ અને
બાહ્ય કાનનો લોપ થયો હશે.[૯][૧૧] કેટલાક પ્રારંભિક સાપમાં પગ હોવાનું માનવામાં આવે
છે પરંતુ તેમના પેલ્વિક હાડકા કરોડરજ્જુ સાથે સીધો સંબંધ ધરાવતા નથી. આમાં હાસિઓફિસ
, પાકરહાચિસ અને યુપોડોફિસ જેવી અશ્મિ જાતોના સમાવેશ થાય છે જે નજશ કરતા સહેજ જૂના
છે.[૧૨]

આધુનિક સાપના પ્રાથમિક જૂથોમાં અજગર અને બોઆ અલ્પવિકસિત અવયવો ધરાવતા હતા, અનાલ
સ્પર્સ તરીકે ઓળખાતા નાના ક્લોડ ડીઝીટ્સનો સંભોગ દરમિયાન માદાને પકડવા માટે ઉપયોગ
થતો હતો.[૭]:11[૧૨] લેપ્ટોટાઇફ્લોપિડે અને ટાયફ્લોપીડે એવા અન્ય જૂથ છે જેમાં નિતંબ
મેખલાના અવશેષો હાજર છે. તે જ્યારે દેખાય છે ત્યારે કેટલીકવાર શિંગડા તરીકે દેખાય
છે. તમામ સાપની આગળની મેખલાનું અસ્તિત્વ નથી અને આ લોપ મેખલા મોર્ફોજીનેસિસને અંકુશ
કરતા હોક્સ જીન્સની ઉત્ક્રાંતિ સાથે સંકળાયેલો છે. સાપના સમાન પૂર્વજોમાં અક્ષીય
હાડપિંજર મોટા ભાગના અન્ય ટેટ્રોપોડની જેમ સ્થાનિક વિશેષતા ધરાવતા હતા, જેમાં ગરદન
(ગળુ) (cervical), ધડ (છાતી) (thoracic), કટિપ્રદેશ (નીચેની પીઠ) (lumbar),
ત્રિકાસ્થી (sacral)(મેખલા), પૂંછડી (caudal)નો સમાવેશ થાય છે. ધડના વિકાસ માટે
જવાબદાર અક્ષીય હાડપિંજરમાં હોક્સ જીન્સની હાજરી સાપની ઉત્ક્રાંતિના પ્રાથમિક
સમયગાળામાં નોંધપાત્ર હતી. પરિણામે તમામ સાપ ધડ જેવી સમાન ઓળખ (એટલાસ, એક્સિસ અને
ગળાના એકથી ત્રણ હાડકા સિવાય) ધરાવે છે. જે મોટા ભાગના સાપના હાડપિંજરને અતિ લાંબા
ધડવાળા બનાવે છે. એકમાત્ર ધડના હાડકામાં પાંસળી જોવા મળે છે. ગળુ, કટિપ્રદેશ અને
નિતંબ મેખલાના હાડકાની સંખ્યા ઘણી ઓછી છે (કટિપ્રદેશ અને નિતંબ મેખલામાંમાત્ર બેથી
દસ હાડકા હજુ પણ હાજર છે) જ્યારે પૂંછડીના હાડકમાં માત્ર ટૂંકી પૂંછડી જોવા મળે છે.
જો કે આ પૂંછડી કેટલીક જાતમાં ઉપયોગમાં લેવાય તેટલી લાંબી છે અને કેટલીક પાણી અને
વૃક્ષો પર રહેતી જાતમાં તે સારી રીતે વિકાસ પામેલી છે.

પ્રાણીની શરીર રચના અંગેના વિજ્ઞાન મોર્ફોલોજી (morphology)ને આધારે એક વૈકલ્પિક
ધારણા સૂચવે છે કે સાપના પૂર્વજો મોસાસોર્સ (mosasaurs)- ક્રેટાસિયસ (Cretaceous)ની
પાણીમાં રહેતી સરિસૃપ જાત- સાથે સંકળાયેલી છે જે વરાનિડ ગરોળી (varanid lizards)
પરથી ઉતરી આવી હોવાનું માનવામાં આવે છે.[૮] આ ધારણા હેઠળ, દરીયાઇ સ્થિતિઓનો સામનો
કરવા માટે સાપમાં પારદર્શક પોપચા વિકસ્યા હોવાનું માનવામાં આવે છે જ્યારે બાહ્ય કાન
જળ સ્થિતિમાં બિનઉપયોગને કારણે લોપ થયા હતા જેને પગલે હાલના દરીયાઇ સાપ જેવા
પ્રાણીનો ઉદભવ થયો હતો. ક્રેટાસિયસના અંતે, સાપ જમીન પર વસવા માંડ્યા હતા અને આજની
જેમ રહેતા હતા. અશ્મિ સાપના અવશેષો ક્રેટાસિયસ દરીયાઇ માટીમાંથી જાણીતા થયા છે જે
તેમની ધારણામાં સતત છે. ખાસ કરીને કે તેઓ ભૂચર નજશ રિઓનેગ્રીના કરતા જૂના છે.
મોસાસૌર અને સાપમાં જોવા મળેલા ખોપડીની સમાન રચના, લુપ્ત થયેલા અવયવો અને અન્ય
શરીરરચનાને લગતા લક્ષણો હકારાત્મક ક્લેડિસ્ટિકલ સંબંધ (cladistical correlation)
તરફ દોરી જાય છે જો કે આમાંના કેટલાક લક્ષણો વરાનિડમાં જોવા મળે છે. તાજેતરના
વર્ષોમાં જિનેટિક અભ્યાસ સૂચવે છે કે સાપનો મોનિટર ગરોળી સાથે જેટલો માનવામાં આવતો
હતો તેટલો ઘનિષ્ટ સંબંધ નથી માટે મોસાસૌર્સ સાથે પણ સંબંધ નથી. મોસાસૌર્સને જળ
સ્થિતિમાં સાપના પૂર્વજ માનવામાં આવતા હતા. જો કે મોસાસૌર્સને નરાનિડસ કરતા સાપ
સાથે જોડતા ઘણા પુરાવા છે. જુરાસિક અને ક્રેટાસિયસની શરૂઆતમાંથી મળી આવેલા અવશેષો આ
જૂથો માટે ઊંડા અશ્મિ રેકોર્ડ સૂચવે છે, જે બાદમાં ધારણાને નકારી શકે છે.

આધુનિક સાપની વિવિધતા પાલીયોસિન(Paleocene)માં જોવા મળે છે જે નોન-એવિયન ડાયનોસોર
લુપ્ત થયા બાદ સ્તનધારી પ્રાણીઓના એડપ્ટિવ રેડિયેશન સાથે સંબંધ ધરાવે છે. આજે બહુ
સામાન્ય જૂથમાંનું એક કોલ્યુબ્રિડ્સ ઉંદરોનો શિકાર કરીને વૈવિધ્યસભર બન્યું છે,
ઉંદર એક સફળ સ્તનધારી જૂથ છે. સાપની 2,900 જાત છે જે ઉત્તરમાં સ્કેન્ડિનાવિયામાં
આર્કટિક સર્કલથી લઇને દક્ષિણમાં ઓસ્ટ્રેલિયા અને તાસમાનિયા સુધી ફેલાયેલી છે.[૮]
સાપ દુનિયાના પ્રત્યેક ખંડમાં (સિવાય કે એન્ટાર્ટિકા), સમુદ્ર તલ અને એશિયાના
હિમાલય પર્વતોમાં 16,000 (4,900 મી) ફૂટ સુધીંના ઊંચાઇએ જોવા મળે છે .[૮][૧૩]:143
દુનિયામાં એવા અનેક ટાપુ છે જેના પર સાપની ગેરહાજરી છે, જેમ કે, આયર્લેન્ડ,
આઇસલેન્ડ અને ન્યૂ ઝીલેન્ડ.[૧૩]:143

તમામ આધુનિક સાપનું લિનીયન વર્ગીકરણશાસ્ત્રમાં સર્પન્ટ પેટાજૂથમાં વર્ગીકરણ થયેલું
છે જે સ્કેવમાટાનો એક ભાગ છે જો કે તેમનો સ્કવેમેટ જૂથમાં સમાવેશ વિવાદાસ્પદ છે.[૧]

જૂથની પ્રણાલી અંગે અનેક ચર્ચા રહેલી છે. દાખલા તરીકે, ઘણા સ્ત્રોત બોઇડીયા
(Boidae) અને પાયથનીડીયા (Pythonidae)ને એક જ પરિવાર તરીકે ગણાવે છે જ્યારે કેટલાક
સ્ત્રોત ઇલાપિડીયા (Elapidae) અને હાયડ્રોફીડીયા (Hydrophiidae) (દરીયાઇ સાપ)ને
તેમના એકદમ નીકટના સંબંધ ધરાવતા હોવા છતાં વ્યાવહારિક કારણોસર અલગ ગણે છે.

તાજેતરના પરમાણુ અભ્યાસ આધુનિક સાપ, સ્કોલિકોફીડીયન, ટાયફ્લોપિડ્સ અને
એનોમલિપીડીડ્સ, એલિથિનોફીડીયન, કોર એલિથિનોફીડીયન, યુરોપેલ્ટિડ્સ, (સિલિન્ડ્રોફિસ ,
એનોમોકિલસ , યુરોપેલ્ટિન્સ) મેક્રોસ્ટોમાટન્સ, બૂઇડસ્, બોઇડ્સ, પાયથનિડસ અને
કેઇનોફિડીયન્સની શરીરરચનાને સમર્થન આપે છે.[૬]

મોટા ભાગના સાપના હાડપિંજર ખોપડી, કંઠિકાસ્થિ, કરોજરજ્જૂ અને પાંસળી ધરાવે છે જો કે
હેનોફિડીયન સાપ મેખલાના હાડકા અને પાછળના ઉપાંગ ધરાવે છે. સાપની ખોપડીમાં મગજને
સુરક્ષિત રાખવા માટે ઘન અને સંપૂર્ણ વિકસેલી જગ્યા છે જેની સામે અન્ય ઘણા હાડકા
ઢીલી રીતે જોડાયેલા હોય છે ખાસ કરીને વધુ હલનચલન ધરાવતા જડબાના હાડકા જે શિકારને
ગળવામાં અને દબોચવામાં મદદ કરે છે. નીચલા જડબાની ડાબી અને જમણી બાજુ અગ્રવર્તી છેડે
લવચીક અસ્થિબંધથી જોડાયેલી હોય છે, જેનાથી તે છૂટથી પહોળા થઇ શકે છે જ્યારે નીચલા
જડબાનો પાછળના હાડકા ક્વાડ્રેટ હાડકા સાથે જોડાયેલા હોય છે જે તેને વધુ હલચચલન
પુરું પાડે છે. મેનડિબલ અને ક્વાડ્રેટ હાડકા જમીનના ધબકારા પણ સાંભળી શકે છે.[૨૦]
અસ્થિબંધ એ ખોપડીમાં પાછળના ભાગે આવેલુ ઉભું નાનું હાડકું છે જે ગળાના ભાગમાં
આવેલું છે અને તે સાપની જીભના સ્નાયુઓના જોડાણ તરીકે કામ કરે છે. અન્ય તમામ
ટેટ્રાપોડમાં પણ આવું જ જોવા મળે છે.

કરોડરજ્જૂમાં 200-400 હાડકા આવેલા હોય છે. પૂંછડીના હાડકા સંખ્યાની દ્રષ્ટિએ
પ્રમાણમાં ઓછા હોય છે (કેટલીકવાર કુલ હાડકાના 20 ટકા કરતા પણ ઓછા હોય છે) અને તેમાં
પાંસળી હોતી નથી. જ્યારે ધડના ભાગમાં બે પાંસળી હોય છે. કરોડ પ્રોજેક્શન ધરાવે છે
જે મજબૂત સ્નાયુબંધ પુરું પાડે છે જેના કારણે સાપ ઉપાંગો વગર પણ સરકી શકે છે.
કેટલીક ગરોળીમાં પૂંછડી શરીરથી છૂટી પડવાનો ગુણધર્મ ધરાવે છે આ લક્ષણ મોટા ભાગના
સાપમાં ગેરહાજર છે.[૨૧] સાપમાં ભાગ્યે જ કૌડલ ઓટોટોમી જોવા મળે છે અને તે
ઇન્ટરવર્ટિબ્રલ છે જ્યારે ગરોળીમાં તે ઇન્ટ્રાવર્ટિબ્લ છે. નિશ્ચિત ફ્રેક્ચર ભાગમાં
ભંગાળ થાય છે.[૨૨][૨૩]

કેટલાક સાપમાં ખાસ કરીને બોઆ અને અજગરમાં પેલ્વિક સ્પરની જોડીના સ્વરૂપમાં ઉપાંગ
હોય છે. ક્લોઓકાની બંને બાજુ આવેલી આ નાની અને ક્લો જેવી પ્રોટ્રુઝન વેસ્ટિજિયલ
હિન્ડલિમ્બ હાડપિંજરનો બાહ્ય ભાગ છે જેમાં ઇલિયમ અને ફેમરનો સમાવેશ થાય છે.

ઢાંચો:Snake anatomy imagemap સાપનું હૃદય શ્વસનનળીના વિભાજન સ્થળે પેરિકાર્ડિયમ
તરીકે ઓળખાતી અંતસ્ત્વચાની કોથળીમાં આવેલું હોય છે. હૃદય પડદાની ગેરહાજરીને કારણે
આજુબાજુ હલચ ચલન કરી શકે છે. જ્યારે મોટો શિકાર અન્નનળીમાંથી પસાર થતો હોય છે
ત્યારે આ વ્યવસ્થા હૃદયને નોંધપાત્ર નુકસાનથી બચાવે છે. બરોડ પિત્તાશય અને
સ્વાદુપિંડ સાથે જોડાયેલી હોય છે જે લોહીનું શુદ્ધિકરણ કરે છે. થાયમસ ગ્રંથી હૃદયની
ઉપર આવેલા જાડા પેશીમાં રહેલી હોય છે અને તે લોહીના પ્રતિકારક કોશિકાઓમાં પેદા કરે
છે. મૂત્રપિંડની હાજરીને કારણે સાપની રૂધિરાભિષણ વ્યવસ્થા પણ વિશિષ્ટ હોય છે. જેમાં
લોહી હૃદય સુધી પહોંચતા પહેલા સાપની પૂછડીમાં થઇને કિડનીમાં જાય છે.[૨૪]

લુપ્ત થયેલું ડાબું ફેફસું ઘણીવાર નાનું અથવા કેટલીકવાર ગેરહાજર હોય છે કારણકે
સાપના ભૂંગળી જેવા શરીરમાં અવયવો લાંબા અને પાતળા હોવા જોઇએ.[૨૪] મોટા ભાગની જાતમાં
માત્ર એક જ ફેફસું કામ કરતું હોય છે. આ ફેફસુ કેશિકાવાળો આગળનો અને પાછળનો ભાગ
ધરાવે છે જે વાયુ આદાનપ્રદાનમાં કામ કરતા નથી.[૨૪]

સાપની ચામડી ભીંગડાથી ઢંકાયેલી હોય છે. સાપ પાતળા હોવાથી સાપ અને અળસિયાની ઓળખમાં
ગૂંચવળ ઉભી થાય છે તેવા પ્રચલિત મતથી વિપરિત સાપની ચામડી લીસી, સૂકી અને ગૂંથાયેલી
હોય છે. મોટા ભાગના સાપ મુસાફરી કરવા તેમજ સપાટી પકડવા માટે પેટના ભીંગડાનો ઉપયોગ
કરે છે. શરીરના ભીંગડા લીસા, પટ્ટાવાળા અથવા દાણાદાર હોય છે. સાપના પોપચા પારદર્શક
સ્પેક્ટેકલ ભીંગડા છે જે કાયમ માટે બંધ રહે છે અને તે બ્રિલે તરીકે પણ ઓળખાય છે.

સાપની કાચળી ઉતારવાની પ્રક્રિયાને એકડિસિસ (અથવા સામાન્ય વપરાશમાં મોઉલ્ટઇંગ અથવા
સ્લોઇંગ ) કહેવાય છે. સાપના કિસ્સામાં ચામડીનું સંપૂર્ણ બાહ્ય આવરણ એક જ આવરણમાં
છૂટું પડે છે.[૨૮] સાપના ભીંગડા સ્વતંત્ર નથી હોતા પરંતુ તે ત્વચાનું બાહ્ય સ્વરૂપ
છે માટે તે અલગથી છૂટા નથી પડતા પરંતુ પ્રત્યેક કાચળી ઉતારવાની પ્રક્રિયા દરમિયાન
તે એક સમગ્ર આવરણ તરીકે છૂટું પડે છે. પગના મોજાને જેવી રીતે અંદરથી બહારની તરફ
ઊંધા કરીએ તે રીતે કાચળી ઉતરે છે.[૨૯]

માથા, પીઠ અને પેટ પર રહેલા ભીંગડાના આકાર અને સંખ્યા ઘણીવાર સાપના લક્ષણ હોય છે
અને તેનો વર્ગીકરણ ઉદેશ માટે ઉપયોગ થાય છે. ભીંગડા શરીર પર ક્યા સ્થાને આવેલા છે
તેના આધારે ભીંગડાના નામ આપવામાં આવે છે. વિકસિત કેનોફિડીયન સાપમાં પહોળા પેટ પરના
ભીંગડા અને ડોર્સલ ભીંગડાની હારનો કરોડ સાથે સંબંધ છે જેને કારણે વૈજ્ઞાનિકો
કરોડરજ્જૂને ડિસેક્શન વગર ગણી શકે છે. સાપની આંખ હલનચલન કરી શકે તેવા પોપચાના
સ્થાને તેમના ચોખ્ખા ભીંગડા દ્વારા ઢંકાયેલી હોય છે માટે તેમની આંખ હંમેશા ખુલ્લી
હોય છે.(સંદર્ભ આપો)

સાપના સમગ્ર જીવન દરમિયાન કાચળી ઉતારવાની પ્રક્રિયા સમયાંતરે થતી રહે છે. કાચળી
ઉતારતા પહેલા સાપ ખાવાનું બંધ કરી દે છે અને ઘણીવાર સુરક્ષિત સ્થાને જાય છે અથવા
સંતાઇ જાય છે. કાચળી ઉતારતા પહેલા સાપની ચામડી ફીક્કી અને સૂકી બની જાય છે અને આંખો
ધૂંધણી અથવા વાદળી રંગની બની જાય છે. જૂની ચામડીની અંદરની સપાટી ધીમે ધીમે ઓગળવા
માંડે છે. તેનાથી જૂની ચામડી તેની જ અંદર રહેલી નવી ચામડીથી છૂટી પડી શકે છે. થોડા
દિવસ બાદ સાપની આંખ ચોખ્ખી થાય છે અને તે તેની જૂની ચામડીમાંથી બહાર આવે છે. જૂની
ચામડી મોઢા નજીક તૂટે છે અને સાપ તેમાંથી બહાર આવે છે.સાપ કાચળી ઉતારવા માટે ખરબચડી
સપાટી પર તેનું શરીર ઘસે છે. ઘણા કિસ્સામાં કાચળી માથાથી પૂંછડી તરફ પાછળની બાજુએ
એક જ ટુકડામાં ઉતરે છે. મોજાને અંદરની બાજુને બહારની બાજુએ ઉંધા કરીને લાવીએ છે તેમ
કાચળી ઉતરે છે. તેની અંદર ચામડીનું નવું, મોટું, ચમકતું આવરણ રચાય છે.[૨૯][૩૧]

ઘરડા સાપ વર્ષમાં એક અથવા બે વાર જ કાચળી ઉતારી શકે છે. પરંતુ યુવા સાપ વૃદ્ધિ પામે
ત્યાં સુધી વર્ષમાં ચાર વખત સુધી કાચળી ઉતારી શકે છે.[૩૧] સાપની કાચળી તેના
ભીંગડાની ચોક્કસ છાપ આપે છે. જો કાચળી અકબંધ હોય તો તે ક્યા સાપની હતી તે ઓળખી શકાય
છે.[૨૯] આ સમયાંતરે નવિનીકરણને કારણે સાપને ઉપચાર અને દવાના પ્રતીક તરીકે
દર્શાવવામાં આવે છે. રોડ ઓફ એસ્ક્લીપિયસમાં દર્શાવવામાં આવ્યું છે તેમ.[૩૨]

કોબ્રા, વાઇપર અને તેની નિકટની જાત શિકારને શિથિલ કરવા અથવા મારવા માટે ઝેરનો ઉપયોગ
કરે છે. ઝેર એ સાપની સુધારેલી લાળ છે જે ફેણ દ્વારા બહાર ઓકવામાં આવે છે.[૭]:243
વાઇપરિડ્સ અને ઇલાપિડ્સ જેવી વિકસિત ઝેરી સાપની જાતમાં ફેણ પોલાણવાળી હોય છે જેને
કારણે તે શિકારમાં વધુ અસરકારક રીતે ઝેર દાખલ કરી શકે. જ્યારે બમૂસ્લાંગ જેવા પાછળ
ફેણ ધરાવતા સાપની ફેણ માત્ર પોલાણ ધરાવતી હોય છે જે ઘામાં ઝેર દાખલ કરે છે. સોપાનું
ઝેર ઘણીવાર શિકાર આધારિત હોય છે. તેનો સ્વબચાવ માટે ઉપયોગની ભૂમિકા ગૌણ છે.[૭]:243
ઝેર અન્ય તમામ લાળ મુક્ત કરતી પ્રક્રિયાની જેમ અગ્રપાચક છે જે ખોરાકને દ્વાવ્ય
પદાર્થમાં તોડવાની પ્રક્રિયા શરૂ કરે છે અને ખોરાકને યોગ્ય રીતે પચાવે છે. બિન ઝેરી
સાપ (અન્ય પ્રાણીની જેમ) કરડે તો પણ તેનાથી કોષને નુકસાન થાય છે.[૭]:209

ચોક્કસ પક્ષીઓ, સ્તનધારી પ્રાણીઓ અને કિંગસ્નેક જેવા અન્ય સાપો કે જે ઝેરી સાપનો
શિકાર કરે છે તેમણે ચોક્કસ પ્રકારના ઝેરની સામે પ્રતિકારક શક્તિ વિકસાવી છે.[૭]:243
ઝેરી સાપમાં ત્રણ પરિવારનો સમાવેશ થાય છે અને વર્ગીકરણમાં વપરાતા ઔપચારિક વર્ગીકરણ
જૂથ રચતા નથી. ઝેરી સાપ શબ્દ મોટે ભાગે ખોટો છે. ઝેર પોતાના જ શરીરમાં શ્વાસમાં
લેવાય છે અથવા ગળી જવાય છે જ્યારે ઝેરને બીજાના શરીરમાં દાખલ કરવામાં આવે છે.[૩૫]
જો કે તેમાં બે અપવાદ છે રહેબ્ડોફિસ તે જે દેડકા ખાય છે તેમાંથી ઝેરને છૂટું પાડે
છે અને શિકારીથી બચવા બાદમાં તેને ગળાની પાછળના ભાગમાં આવેલી ગ્રંથીમાંથી સ્ત્રાવ
કરે છે. ઓરેગોનમાં ગાર્ટર સાપની નાની વસતી કાગડા અને શિયાળ જેવા નાના સ્થાનિક
શિકારીઓ સામે અસરકારક રીતે ઝેરી રહેવા માટે તે કાચીંડા જેવા જે પ્રાણીઓ ખાય છે
તેમાંથી પુરતા પ્રમાણમાં ઝેર મેળવીને તેના યકૃતમાં સંગ્રહ કરે છે.[૩૬]

સાપનું ઝેર પ્રોટીનનું જટીલ મિશ્રણ છે અને તે માથાના પાછળના ભાગમાં આવેલી ઝેર
ગ્રંથીઓમાં સંગ્રહાયેલું હોય છે.[૩૬] તમામ ઝેરી સાપમાં આ ઝેર ગ્રંથીઓ નળી મારફતે
ઉપલા જડબામાં આવેલા પોલા દાતમાં ખુલતી હોય છે.[૭]:243[૩૫] આ પ્રોટીન ન્યુરોટોક્સિન
(જે ચેતાતંત્ર પર હુમલો કરે છે), હેમોટોક્સિન (જે રૂધિરાભિષણ તંત્ર પર હુમલો કરે
છે), સાયટોટોક્સિન, બંગારોટેક્સિન અને અન્ય ઘણા ઝેરનું મિશ્રણ હોઇ શકે છે જે શરીરને
અલગ અલગ રીતે નુકસાન પહોંચાડી શકે છે. સાપના લગભગ તમામ ઝેર હ્યાલુરોનિડેઝ એન્ઝાઇમ
ધરાવે છે જે ઝેર ઝડપથી મંદ થઇ જાય તે સુનિશ્ચિત કરે છે.[૭]:243

જે ઝેરી સાપ હેમોટોક્સિનનો ઉપયોગ કરે છે તે ફેણ ધરાવે છે અને તેમના મોઢાના આગળના
ભાગમાંથી ઝેર છોડે છે, આમ થવાથી સાપ તેના શિકારના શરીરમાં સરળતાથી ઝેર દાખલ કરી શકે
છે.[૩૫] ન્યુરોટોક્સિનનો ઉપયોગ કરતા મેન્ગ્રો સાપ જેવા કેટલાક સાપ તેમના મોઢાના
પાછળના ભાગમાં ફેણ ધરાવે છે. તેની ફેણ પાછળની બાજુએ વળેલી હોય છે.[૩૭] આ ગોઠવણ
સાપને તેના ઝેરનો ઉપયોગ કરવામાં તેમજ વૈજ્ઞાનિકોને તેનું ઝેર કાઢવામાં એમ બંનેમાં
મુશ્કેલી ઉભી કરે છે.[૩૫] જો કે કોબ્રા અને ક્રેટ જેવા ઇલાપિડ સાપ પ્રોટેરોગ્લિફોસ
છે. જેઓ પોલી ફેણ ધરાવે છે અને સાપના મોઢાના આગળની બાજુએ ઉભી થઇ શકતી નથી તેમજ
વાઇપરની જેમ શિકારના શરીરમાં છીદ્ર પાડી શકતી નથી. તેણે શિકારના શરીરમાં ઝેર દાખલ
કરવા માટે તેને બચકું ભરવું પડે છે.[૭]:242

તાજેતરમાં એવું સૂચન કરવામાં આવ્યું છે કે તમામ પ્રકારના સાપ અમૂક અંશે ઝેરી હોય જ
છે. બિનહાનિકારક સાપમાં ઝેર નબળું હોય છે અને તેઓ ફેણ ધરાવતા નથી.[૩૮] . આ ધારણા
મુજબ અત્યારે બિનઝેરી ગણાતા મોટા ભાગના સાપને હજુ પણ બિનહાનિકારક ગણવામાં આવે છે
કારણકે આ સાપ ઝેર મુક્ત કરવાની વ્યવસ્થા ધરાવતા નથી અથવા તો તેઓ માનવજાતને નુકસાન
કરી શકે તેટલું ઝેર મુક્ત કરવા શક્તિમાન નથી. આ ધારણા મુજબ, સાપ તેમના સમાન પૂર્વજ
ઝેરી ગરોળીમાંથી વિકસ્યા હશે. આ ઝેરી ગરોળીઓમાંથી ગિલા મોન્સ્ટર અને બેડેડ ગરોળી
આજે પણ મળી આવે છે. તેમાં મોનિટર ગરોળીનો પણ સમાવેશ થાય છે જ્યારે મોસાસૌર્સ આજે
લુપ્ત થઇ ગઇ છે. તેઓ અન્ય વિવિધ સૌરિયા જાત સાથે પણ ઝેરનો આ સમાન ગુણધર્મ ધરાવે છે.

ઓપિસ્ટોગ્લિફસ (પાછળ ફેણ) સાપ તેમજ સાપની અન્ય મોટા ભાગની જાત ધરાવતું ત્રીજું એક
પરિવાર છે.

તમામ સર્પ માંસભક્ષક હોય છે. તેઓ કાચિંડો, અન્ય સર્પ, નાના સસ્તન પ્રાણીઓ, પક્ષીઓ,
ઇંડા, માછલી અને નાનકડાં જીવજંતુઓ ખાય છે.[૭][૧][૮][૩૯] સર્પ તેમના ભોજનને બચકું
ભરી શકતો નથી કે તેના નાનાં ટુકડાં કરી શકતો નથી એટલે તે તેના શિકારને ગળી જાય છે.
સર્પના શરીરનું કદ તેના ભોજનની શૈલી પર આધારિત હોય છે. નાના સર્પ નાના કદના
પશુપંખીઓનો શિકાર કરે છે. જુવેનાઇલ અજગરો શરૂઆતમાં કાંચિડો કે ઉંદર ખાવાની શરૂઆત
કરે છે અને પુખ્ય વયના થતાં હરણ અને સાબરનો શિકાર કરે છે.

સર્પના જડબાનું માળખું બહુ વિચિત્ર હોય છે. લોકપ્રિય માન્યતાથી વિપરીત સર્પનું
નીચેનું જડબું બહુ લવચીક હોય છે. તેમાં બે છિદ્ર હોય છે, જે એકબીજા સાથે જોડાયેલા
હોતા નથી. તેની ખોપરીમાં અન્ય અનેક સાંધા હોય છે, (જુઓ સર્પની ખોપરી)જે તેને તેના
પોતાના વ્યાસ કરતાં વધારે વ્યાસ ધરાવતા શિકારને પણ ગળી જવાની અનુકૂળતા પૂરી પાડે
છે[૩૯], કારણ કે સર્પ તેના શિકારને ચાવી શકતા નથી. દાખલા તરીકે, આફ્રિકાના
ઇંડાભક્ષી સર્પ તેના માથાના વ્યવાસ કરતાં વધારે મોટો વ્યાસ ધરાવતા ઇંડાનું ભક્ષણ
કરવા અનુકૂળ જડબાં ધરાવે છે.[143][144] આ સર્પને દાંત હોતા નથી, પણ તેની કરોડની
અંદરની બાજુ પર હાડકાની રચના હોય છે, જેનો ઉપયોગ સર્પે ભક્ષણ કરેલા ઇંડાના કવચને
તોડવા માટે થાય છે.[145][146]

મોટા ભાગના સર્પ વિવિધ પ્રકારના પ્રાણીઓનું ભક્ષણ કરે છે ત્યારે અમુક ચોક્કસ
પ્રકારના સર્પ નિશ્ચિત પ્રકારના પ્રાણીઓનું ભક્ષણ કરે છે. કિંગ કોબ્રા અને
ઓસ્ટ્રેલિયાના બેન્ડી-બેન્ડી સર્પ અન્ય સર્પનું ભક્ષણ કરે છે. પારેટિને જાતિની
ઉપજાતિ પારીઆસ ઇવેસાકી અને ગોકળગાયનો શિકાર કરતાં અન્ય કોલુબ્રિડ્સ તેમના ડાબા
જડબાં કરતાં જમણાં જડબામાં વધારે દાંત ધરાવે છે, કારણ કે તેમના શિકારના કવચ
ઘડિયાળના કાંટાની દિશામાં તૂટે છે.[147][148][149]

કેટલાંક સર્પ ઝેરી ડંખ મારવાની ક્ષમતા ધરાવે છે, જેનું ભક્ષણ કરતાં અગાઉ તે તેને
ડંખ મારીને મોતને ઘાટ ઉતારી દે છે.[150][151] અન્ય સર્પ શિકારને દબાવી મારી નાંખે
છે.[152] હજુ પણ અન્ય સર્પ તેમના શિકારને આખેઆખા ગળી જાય છે.[153][154][155]

શિકાર કર્યા પછી સર્પ નિષ્ક્રિય થઈ જાય છે અને પાચન પ્રક્રિયા શરૂ થાય છે.[156]
પાચન એક સઘન પ્રક્રિયા છે, ખાસ કરીને મોટા કદનો શિકાર કર્યા પછી. જે સર્પ છૂટાછવાયા
જીવજંતુઓનો શિકાર કરે છે, તેમાં અન્નનળીનો નીચેનો આખો ભાગ ભોજનનું પાચન કરવામાં
લાગે જાય છે અને ઊર્જાનું સંરક્ષણ થાય છે. તે પછી પાચન વ્યવસ્થા 'અપ-રેગ્યુલેટેડ'
હોય છે અને શિકારનું પાચન થતાં 48 કલાક થાય છે. એક્ટોથર્મિક (ઠંડુ લોહી ધરાવતું)
હોવાથી સર્પની પાચનક્રિયામાં આજુબાજુના વાતાવરણનું તાપમાન મહત્વપૂર્ણ ભૂમિકા ભજવે
છે. સર્પની પાચનક્રિયા માટે આદર્શ તાપમાન 30 ડિગ્રી સેં. છે. સર્પની પાચનક્રિયામાં
ચયાપચય માટે ઘણી ઊર્જાની જરૂર પડે છે અને મેક્સિન ઘૂંઘરિયા ઝેરી સાપ ક્રોટેલસ
ડ્યુરિસ્યસના શરીરનું તાપમાન આજુબાજુના તાપમાન કરતાં 1.2 ડિગ્રી સે. વધારે હોય
છે.[158] તેના કારણે સર્પને જોખમકારક શિકાર કર્યો હોવાની જાણ થતાં જ તેમાંથી બચવા
ઘણી વાર તેના શિકારને બહાર કાઢી નાંખે છે. જ્યારે મૂંઝવણ ન અનુભવતા સર્પની પાચન
પ્રક્રિયા અત્યંત અસરકારક હોય છે. સર્પના પાચક અંતઃસ્રાવો શિકારના વાળ અને નખસિવાય
બધું શોષી લે છે, જે મળમૂત્રના વિસર્જન સાથે બહાર નીકળી જાય છે.

પાણીમાં હલનચલન કરવા માટે આ એકમાત્ર પદ્ધતિ વાંકુચુકું સરકવાની છે તેમજ જમીન પર
સરકવાની આ સૌથી સામાન્ય પદ્ધતિ છે.[163] આ પદ્ધતિમાં સર્પનું શરીર વારાફરતી ડાબે
અને જમણે બાજુ વળે છે, જેના પરિણામે પાછળની બાજુએ શ્રેણીબદ્ધ મોજા ઉત્પન્ન થાય
છે.[164] આ હલનચલન ઝડપી દેખાતી હોય છે.[166] આ પદ્ધતિમાં સર્પ જેટલા વજનનો કાચિંડો
જેટલી ઊર્જા ખર્ચે છે તેટલી જ ઊર્જાનો વ્યય થાય છે.[168]

સર્પની મોટા ભાગની જાતમાં ધરતી પર આડુંઅવળું સરકવાની આ સૌથી સામાન્ય પદ્ધતિ
છે.[169] આ પદ્ધતિમાં પત્થરો કે ખડકો, નાની ડાળી, ખરબચડી જમીન વગેરે જેવા
વાતાવરણમાં કોન્ટેક્ટ પોઇન્ટ્સ સામે સર્પના શરીરનો પાછળનો ભાગ મોજાની જેમ ફરે
છે.[170] તેની સામે આ પ્રકારની દરેક ચીજવસ્તુઓ સર્પના શરીરની વચ્ચે આગળ અને પાછળ
સીધું દબાણ કરે છે, જેના પરિણામે આગળ ધક્કો લાગે છે.[171] આ પદ્ધતિમાં સરકવાની
ગતિનો આધાર સપાટીમાં દબાણ કરે તેવા પોઇન્ટ્સની ઘનતા પર આધારિત હોય છે અને સર્પની
લંબાઈની સરખામણીમાં મધ્યમ ઘનતા આઠ હોય છે.[172] ત્યારે જે તરંગ ઉત્પન્ન થાય છે તેની
ગતિ સર્પની ગતિ જેટલી હોય છે અને તેના પરિણામે સર્પના શરીર પરના દરેક પોઇન્ટ્સ
આગળના પોઇન્ટ્સનો માર્ગ અનુસરે છે. તેના પરિણામે સર્પને અત્યંત ઘાટા વનસ્પતિ અને
નાની ફાંટમાંથી પસાર થઈ શકે છે.[૪૦]

જ્યારે સર્પ પાણીમાં તરતો હોય છે ત્યારે સર્પના શરીરની નીચે હોવાથી તરંગો મોટા થાય
છે અને સર્પની આગળ સરકવાની ગતિ કરતાં મોજા પાછળની બાજુએ ઝડપથી ખસે છે.[૪૧] પાણી
સામે તેનું શરીર દબાણ કરે છે જેથી ધક્કો લાગે છે તેના પરિણામે જોનારને તે સૂતો હોય
તેવું લાગે છે. તમામ પ્રકારની સમાનતા ધરાવતાં હોવા છતાં વિવિધ અભ્યાસ દર્શાવે છે કે
ધરતી પર સરકતા અને પાણીમાં તરત સર્પના સ્નાયુઓનું હલનચલનની રીત જુદી હોય છે, જેને
કારણે આ પદ્ધતિ અલગ હોવાનું કહેવું યોગ્ય છે. [૪૨] તમામ પ્રકારના સર્પ વાંકાચુંકા
સરકીને આગળ ખસે છે, પણ માત્ર દરિયાઈ સર્પ પાછળની બાજુ ખસતા જોવા મળ્યાં છે (આગળ
ખસતાં મોજાની સાથે પાછળ ખસે છે). [૪૩]

જ્યારે સર્પને લીચા કાદવ કે રેતી ટેકરા જેવા કોઈ પણ પ્રકારની અનિયમિતતા ધરાવતી
સપાટી પર સરકવું પડે છે ત્યારે કોલુબ્રોઇડ સર્પ (કોલુબ્રિડ્સ, એલાપિડ્સ અને
વાઇપર્સ) દ્વારા આ પદ્ધતિનો વારંવાર ઉપયોગ થાય છે અને તેની સામે દબાણ કરવું પડે છે.
આ પદ્ધતિ આજુબાજુમાં સરકરવાનું સુધારેલું સ્વરૂપ છે, જેમાં શરીરના ભાગ મેદાન સાથે
સંપર્કમાં રહીને એક જ દિશા તરફ ગતિ કરે છે જ્યારે અન્ય સેગમેન્ટ્સ ઊંચા ઊઠે છે,
જેના પરિણામે વિચિત્ર વણાટ ઊભો થાય છે.[૪૪][૪૫] સરકવાની આ પદ્ધતિથી સર્પ રેતી કે
કાદવ પરથી લસરી જવાની સમસ્યામાંથી બચી જાય છે અને તે શરીરના સ્થિર ભાગ પર દબાણ થાય
છે, તે પ્રમાણે સરકવાની સમસ્યા ઓછી થાય છે. [૪૪] આ પ્રકારે સરકતા સર્પના પસાર થયાની
નિશાની પરથી કોન્ટેક્ટ પોઇન્ટ્સની પ્રકૃત્તિ જાણી શકાય છે, જે દર્શાવે છે કે કોઈ પણ
પ્રકારના ડાઘ વિના પેટની કાંચળીની છાપ જોઈ શકાય છે. સરકવાની આ પદ્ધતિમાં અત્યંત ઓછી
ઊર્જા ખર્ચાય છે. જેટલું અંતર કાપવા કાચિંડો કે સર્પ જે ઊર્જા ખર્ચે છે તેટલું જ
અંતર કાપવામાં આ પદ્ધતિમાં અડધોઅડધ ઊર્જા જ ખર્ચાય છે. [૪૬] લોકપ્રિય માન્યતાથી
વિપરીત આ પદ્ધતિ ગરમ રેતી સાથે સંકળાયેલી હોવાના કોઈ પુરાવા નથી. [૪૪]

જ્યારે શરીર સંકોચાઈ શકે તેવા પોઇન્ટ્સ ઉપલબ્ધ હોતા નથી, બોગદા જેવામાં બાજુમાં
દબાણ સંકોચન થઈ ન શકવાને કારણે ગૂંચળું વાળવા માટે જગ્યા પૂરતી ન હોય ત્યારે સર્પ
દબાઈને સરકવાની પદ્ધતિ પર આધાર રાખે છે. [૪૩][૪૫] આ પદ્ધતિમાં સર્પ બોગદાન દિવાલની
સામે તેના શરીરનો પાછળના ભાગને સખત કરે છે જ્યારે સર્પને આગળનો ભાગ લંબાય અને
ખેંચાય છે. [૪૪] તે પછી આગળનો ભાગ નરમ થાય છે અને દ્રઢ બને છે તથા પાછળનો ભાગ સીધો
બનીને આગળ ખેંચાય છે. સરકવાની આ પદ્ધતિ ધીમી છે અને તે માટે બહુ શક્તિ ખર્ચાય છે.
સર્પ આડુંઅવળું સરકીને જે અંતર કાપે તેની સરખામણીમાં આ પદ્ધતિમાં સાત ગણી વધારે
ઊર્જાનો વ્યય થાય છે. [૪૬] આ માટે સર્પને વારંવાર અટકવું પડે છે તે બાબત જવાબદાર છે
અને સાથેસાથે બોગદાની દિવાલ સામે સ્નાયુઓને વારંવાર ઉપયોગ કરવાની પણ જરૂર પડે છે.

સર્પ સીધી અને સુરેખ દિશામાં ધીમા સરકે છે, જેમાં સર્પને તેના શરીરને વાળવું પડતું
નથી. જોકે તેને ફરવા માટે શરીર વાળવું પડે છે. સર્પને વળ્યા વિના સરકી શકે તેવી આ
એકમાત્ર પદ્ધતિ છે. [૪૭] આ પદ્ધતિમાં પેટનો ભાગ ઊંચો ઊઠે છે અને જમીન પર પડતાં
પહેલાં તે આગળ ખસે છે. તેના પર શરીર આવે છે. સર્પના હલનચલનથી ઉત્પન્ન થતાં તરંગોના
પરિણામે તેની ચામડીમાં શ્રેણીબદ્ધ મોજા જોવા મળે છે. [૪૭] સરકવાની આ પદ્ધતિમાં
સર્પની પાંસળીઓનું હલનચલન થતું નથી અને બોઆ અને વાઇપર જેવા મોટા અજગર ખુલ્લાં
મેદાનમાં તેના શિકારની પાછળ પડે છે ત્યારે આ રીતનો વારંવાર ઉપયોગ કરે છે, કારણ કે
સર્પની હલનચલન ચાલાકીયુક્ત અને આ રીતમાં તેના દુશ્મનો ભાગ્યે જ સાવચેત થઈ શકે
છે.[૪૪]

વૃક્ષોની ડાળ પર સર્પની હલનચલનનો અભ્યાસ તાજેતરમાં જ થયો છે.[૪૮] જ્યારે વૃક્ષોની
ડાળો પર સર્પ તેની જાત અને ડાળના પ્રકારના આધારે હલનચલન કરવા કેટલીક પદ્ધતિઓનો
ઉપયોગ કરે છે. [૪૮] સામાન્ય રીતે વિવિધ પ્રકારના સર્પ લીસી ડાળીઓ પર સંકોચાઈ બંધ
થવાના સ્વરૂપનો ઉપયોગ કરશે, પણ સંપર્ક કે ટેકો મળી શકે તેવા પોઇન્ટ્સ ઉપલબ્ધ હશે તો
તે આડુંઅવળું સરકવા લાગશે.[૪૮] નાની ડાળીઓ પર સર્પ ઝડપથી સરકે છે અને સર્પક
પોઇન્ટ્સ હાજર હોય છે ત્યારે હાથ કે પગ જેવા અવયવ ધરાવતા પ્રાણીઓથી વિપરીત મોટી
ડાળીઓ પર થોડો અસ્તવ્યસ્ત સરકશે.[૪૮]

અગ્નિ એશિયાના ક્રીસોપેલીઓ જેવા ઉપર સરકતાં સર્પો ડાળીની ટોચ પર પોતાની મેળે ચડી
જાય છે, પોતાની પાંસળીઓ ફેલાવે છે અને તેઓ વૃક્ષો વચ્ચે સરકતા હોવાતી આડઅવળા સરકે
છે. [૪૪][૪૯][૫૦] આ સર્પો સેંકડો ફૂટ ઊંચાઈ પર નિયંત્રણપૂર્વક સરકી શકે છે અને
હવામાં વચ્ચે ફરી પણ શકે છે. [૪૪][૪૯]

વિવિધ પ્રકારના સર્પ દ્વારા જુદી જુદી પ્રજનન પદ્ધતિઓ ઉપયોગમાં લેવાય છે, છતાં તમામ
સર્પ આંતરિક ગર્ભાધાન કરે છે. આ પ્રક્રિયા પાર પાડવા માટે યુગ્ય તેમના પ્રજનનઅંગોનો
ઉપયોગ કરે છે. પુરુષ તેની પૂછડીમાં રહેલ પરાવૃત્ત અર્ધશિશ્નનો ઉપયોગ કરે છે. [૫૧]
અર્ધશિશ્ન ઘણી વાર ખાંચવાળું, આંકડાની જેમ વળેલું કે માદા સર્પના અંડપિંડમાં
પ્રવેશવા માટેના મુખ્ય માર્ગની દિવાલોની પકડને આધારે વળેલું હોય છે. [૫૧]

સર્પની મોટા ભાગની જાત ઇંડા મૂકે છે અને તેમાંથી મોટા ભાગના સર્પ ઇંડા મૂક્યા પછી
ટૂંક સમયમાં તેને છોડી દે છે. જોકે કિંગ કોબ્રા જેવી કેટલીક જાતો ખરેખર ઇંડાને
ઉછેરવા માટે આશ્રયસ્થાન બનાવે છે અને ઇંડાનું સેવન કર્યા પછી બચ્ચા બહાર આવે ત્યાં
સુધી સાથે રહે છે. [૫૧] મોટા ભાગના અજગર તેમના ઇંડાની આસપાસ ગૂંચળું બનાવી દે છે
અને તેમાંથી બચ્ચા બહાર આવે ત્યાં સુધી તેની સાથે રહે છે. [૫૨] માદા અજગર તડકો
મેળવવા કે પાણી પીવા સિવાય ઇંડાનો સાથ છોડતી નથી. એટલું જ નહીં તે ઇંડાનું સેવન
કરવા કે તેમાંથી બચ્ચા બહાર કાઢવા ગરમી પણ આપે છે. [૫૨]

સર્પની કેટલીક જાતો ઓવોવિવિપરેસ (પોતાની શરીરની અંદર જ ઇંડા મૂકવા) અને તે
ઇંડામાંથી બહાર નીકળવા તૈયાર ન થઈ જાય ત્યાં સુધી પોતાના શરીરની અંદર જ રાખે છે.
[૫૩][૫૪] તાજેતરમાં એ વાત પાક્કી થઈ ગઈ છે કે બોઆ કન્સ્ટ્રિક્ટર અને ગ્રીન
એનાકોન્ડા જેવી સર્પની કેટલીક જાતો સંપૂર્ણપણે વિવિપેરસ છે, તે પોતાનાને અંડાશય અને
સાથેસાથે ઇંડાની જર્દી મારફતે ઉછેરે છે, જે સર્પોમાં ભાગ્યે જ જોવા મળે છે કે
સ્તનધારી માદાઓમાં અસામાન્ય છે. [૫૩][૫૪] સામાન્ય રીતે શિયાળામાં ઇંડા મૂકવામાં આવે
છે અને તેમનો જન્મ થાય છે અને આ ઇંડા માદા સર્પની અંદર રહે છે. [૫૧][૫૪]

સામાન્ય રીતે સર્પને માનવજાતિ સાથે કોઈ દુશ્મનાવટ નથી. તે મનુષ્યો પર હુમલો કરતો
નથી. સામાન્ય રીતે તેને છંછેડવામાં ન આવે કે ઇજા પહોંચાડવામાં ન આવે ત્યાં સુધી તે
મનુષ્ય પર હુમલો કરતો નથી. મોટે ભાગે તે મનુષ્યોના સંપર્કમાં આવવાનું ટાળે છે.
સામાન્ય રીતે મોટા અને બિનઝેરી સર્પ મનુષ્યો માટે ખતરારૂપ નથી. બિનઝેરી સર્પ કરડે
તો તેનાથી કોઈ હાનિ થતી નથી, કારણ કે તેમના દાંતની રચના કોઈ ચીજવસ્તુને પકડવા અને
જકડી રાખવા માટે થઈ હોય છે, નહીં કે ઊંડો ઘા બેસાડવા માટે. બિનઝેરી સર્પના ડંખથી
ચેપ લાગવાની અને પેશીઓને નુકસાન થવાની શક્યતા હોવા છતાં ઝેરી સર્પો મનુષ્ય માટે
અત્યંત ખતરનાક હોય છે. [૭]:209

સર્પના ડંખથી મૃત્યુ પામવાના કિસ્સા ભાગ્યે જ જોવા મળે છે. ઝેરી સર્પના બિનજીવલેણ
ડંખને પરિણામે હાથ કે પગને દૂર કરવાની કા કાપવાની જરૂરિયાત ઊભી થઈ શકે છે.
દુનિયામાં અંદાજે ઝેરી સર્પની 725 જાતો જોવા મળે છે, જેમાંથી માત્ર 250 જાતના સર્પ
એક જ ડંખમાં મનુષ્યને મારી નાંખવા સક્ષમ હોય છે. દુનિયામાં સૌથી વધુ ઝેરી સર્પ
ઓસ્ટ્રેલિયામાં જોવા મળે છે(સંદર્ભ આપો) છતાં ત્યાં દર વર્ષે ઝેરી સર્પના ડંખથી
સરેરાશ એક વ્યક્તિનું મૃત્યુ થાય છે. ભારતમાં એક વર્ષમાં સાપ કરડવાના 2,50,000
કિસ્સા નોંધાય છે, જેમાંથી 50,000 કિસ્સામાં પીડિત વ્યક્તિનું મૃત્યુ થઈ જાય છે.
[૫૫]

સર્પના કરડવાની સારવાર વિવિધ પ્રકારના ડંખ પ્રમાણે જુદી જુદી છે. સૌથી સામાન્ય અને
અસરકારક પદ્ધતિ એન્ટિવેનોમ છે, જેમાં સીરમ (પ્રવાહી દવા) સર્પના ઝેરમાંથી જ
બનાવવામાં આવે છે. કેટલાંક એન્ટિવેનોમ મોનોવેલેન્ડ અર્થાત્ સર્પની ચોક્કસ જાતિ
આધારિત હોય છે જ્યારે કેટલાંક એન્ટિવેનોમ પોલીવેલેન્ટ અર્થાત્ વિવિધ જાતિના સર્પના
ડંખના ઉપયોગ માટે થાય છે. દાખલા તરીકે અમેરિકામાં કોરલ સ્નેકને બાદ કરતાં ઝેરી
સર્પની તમામ જાતિ જંગલી સર્પ છે. એન્ટિવેનોમ બનાવવા જુદાં જુદાં પ્રકારના ઘુઘરિયા
સાપ, લાલ અજગર અને દક્ષિણ અમેરિકામાં જોવા મળતા અજગરના ઝેરને ઘોડાના શરીરમાં દાખલ
કરવામાં આવે છે અને જ્યાં સુધી તે રોગના ચેપમાંથી મુક્ત થતો નથી ત્યાં સુધી આ
મિશ્રણ તેના શરીરમાં સતત વધારવામાં આવે છે. ત્યારબાદ ઘોડામાંથી લોહી ખેંચી લેવામાં
આવે છે અને સૂકુ ઠંડુ કરવામાં આવે છે. તેને જંતુરહિત પાણીમાં ભેળવવામાં આવે છે અને
એન્ટિવેનોમ બનાવવામાં આવે છે. આ કારણસર જે લોકો ઘોડાથી પ્રતિકુળતા ધરાવતા હોય તેની
સારવારમાં આ પ્રકારના એન્ટિવેનોમનો ઉપયોગ થતો નથી. મામ્બા, તાઇપાન અને કોબ્રા જેવી
વધુ ખતરનાક જાતિના સર્પો માટે એન્ટિવેનોમ આ જ રીતે ભારત, દક્ષિણ આફ્રિકા અને
ઓસ્ટ્રેલિયામાં બનાવવામાં આવે છે. જોકે આ એન્ટિવેનોમ ચોક્કસ જાતિના ડંખની સારવાર
માટે હોય છે.

દુનિયાના કેટલાંક વિસ્તારોમાં, ખાસ કરીને ભારતમાં મદારીઓ જાહેર માર્ગો પર સર્પને
બીન પર નચાવે છે કે ડોલાવે છે. આ પ્રકારના શોમાં મદારી સર્પને તેની ટોપલીમાં રાખે
છે અને તેની મોરલીમાંથી ધૂન વગાડે છે, જેના પર સર્પ પ્રતિક્રિયા આપે છે અને ડોલે
છે. [૫૬] સર્પને બાહ્ય કાન હોતા નથી છતાં તે આંતરિક શ્રવેણન્દ્રિય ધરાવે છે અને
મોરલીની હલનચલનને અનુરૂપ પ્રતિક્રિયા આપે છે. તે મોરલીમાંથી નીકળતી ધૂનને સાંભળતો
નથી અને તેને અનુરૂપ પ્રતિક્રિયા આપતો નથી. [૫૬]

ભારતમાં વન્યજીવ સંરક્ષણ ધારો, 1972 જાહેર માર્ગો પર કે મેદાનમાં આ પ્રકારના ખેલને
ગેરકાયદેસર ઠેરવે છે, જેથી પ્રાણીઓ પ્રત્યેની હિંસા અને ક્રૂરતામાં ઘટાડો આવે. અન્ય
મદારીઓ પાસે પણ સર્પ અને નોળિયા બંને હોય છે અને તે જાહેર માર્ગો પર કે મેદાનોમાં આ
બંને પરંપરાગત શત્રુઓ વચ્ચે લડાઈ યોજે છે. જોકે આ લડાઈનો શો ભાગ્યે જ જોવા મળે છે,
કારણ કે આ લડાઈ સર્પ અને નોળિયો બંનેને ગંભીરપણે ઇજા થવાની કે તેમનું મૃત્યુ થવાની
શક્યતા હોય છે. અહીં મનોરંજનના આધુનિક સ્વરૂપોની સ્પર્ધા અને આ પ્રકારના શો પર
પર્યાવરણીય કાયદામાં પ્રતિબંધ મૂકાયા પછી હવે આ પ્રકારના વ્યવસાયનો દિવસો પૂરા થઈ
ગયા છે. [૫૬]

ભારતમાં આંધ્ર પ્રદેશ અને તમિળનાડુની ઇરુલાસ અનૂસચિત જનજાતિ ગરમ સૂકા સપાટ જંગલોમાં
રહેતાં શિકારી લોકો છે અને તેઓ પેઢીઓથી સર્પ પકડવાની કળામાં નિષ્ણાત છે. તેમની પાસે
ખેતરો અને જંગલમાં વિવિધ પ્રકારના સર્પ વિશે વ્યાપક જાણકારી હોય છે. ઇરુલાસ લોકો
સાદી લાકડીની મદદથી વિવિધ સર્પને પકડે છે. અગાઉ ઇરુલાસ લોકોએ સર્પની કાંચળી ઉદ્યોગ
માટે હજારો સર્પને પકડ્યાં હતાં. સર્પની કાંચળીના ઉદ્યોગ પર સંપૂર્ણપણે પ્રતિબંધ
મૂકાયાં પછી અને ભારતીય વન્યજીવ (સંરક્ષણ) ધારા, 1972 હેઠળ તમામ સર્પ સુરક્ષિત
જાહેર કરાયાં પછી તેમણે ઇરુલા સ્નેક કેચર્સ કોઓપરેટિવની રચના કરી છે અને વિષ દૂર
કર્યા પછી તેને જંગલમાં છોડી દેવા તરફ વળ્યાં છે. સર્પનું ઝેર એકત્ર કરી તેનો
જીવનસંરક્ષક એન્ટિવેનિન, બાયોમેડિકલ રીસર્ચ અને અન્ય દવા ઉત્પાદનોના નિર્માણ માટે
ઉપયોગ કરવામાં આવે છે. [૫૭] ઇરુલાસ કેટલાંક સર્પનું ભોજન કરવા અને ગામડામાં સર્પનો
સંપૂર્ણ વિનાશ કરવા માટે પણ જાણીતા છે.

સર્પ સંમોહનવિદ્યાના જાણકારોનું અસ્તિત્વ હોવા છતાં વ્યાવસાયિક રીતે સર્પ પકડનારા
પણ છે. અત્યારે સર્પ પકડવા માટે હર્પીટોલોજિસ્ટ પદ્ધતિનો ઉપયોગ થાય છે, જેમાં છેડે
"V" આકાર ધરાવતી લાંબી લાકડીનો ઉપયોગ થાય છે. બિલ હાસ્ટ, ઓસ્ટિન સ્ટીવન્સ અને જેફ
કોર્વિન જેવા ટેલીવિઝન શોના કેટલાંક સંચાલકો સર્પને ખુલ્લાં હાથે પકડવાનું પસંદ કરે
છે.

દુનિયાની મોટા ભાગની સંસ્કૃતિમાં સર્પનો ઉપયોગ ભોજનમાં થતો નથી ત્યારે કેટલીક
સંસ્કૃતિમાં ખાદ્ય પદાર્થ તરીકે તે સ્વીકાર્ય છે. આ પ્રકારની સંસ્કૃતિમાં તેની ગણના
સ્વાદિષ્ટ વાનગીમાં પણ થાય છે. તેની કિંમત હ્રદયને ઉત્સાહમાં રાખવા ફાર્માસ્યુટિકલ
અસર પર આધારિત હોય છે. કેન્ટોનીઝ ક્યુસિન (લશ્કરી છાવણીમાં બનાવવામાં આવતા ભોજન)ના
સ્નેક સૂપ (સર્પનું સૂપ)નો ઉપયોગ શરદ ઋતુમાં સ્થાનિક લોકો દ્વારા તેમના શરીરને
ખીલવવા માટે થાય છે. પશ્ચિમી સંસ્કૃતિના દસ્તાવેજોમાં જાણવા મળે છે કે ભૂખમરાની
પરિસ્થિતિમાં સર્પનો ખાદ્ય પદાર્થ તરીકે ઉપયોગ થાય છે. [૫૮] રેટલસ્નેક (અમેરિકાનો
ઘુઘરિયો ઝેરી સાપ)નું માંસ રાધવા અપવાદરૂપ છે, જેનો ઉપયોગ સામાન્ય રીતે મધ્યપશ્ચિમ
અમેરિકામાં થાય છે. ચીન, તાઇવાન, થાઇલેન્ડ, ઇન્ડોનેશિયા, વિયેતનામ અને કમ્બોડિયા
જેવા એશિયાના દેશોમાં સર્પના લોહી પીવાથી- ખાસ કરીને કોબ્રાનું લોહી
પીવાથી-પ્રજનનક્ષમતા વધે છે તેવી માન્યતા છે. [૫૯] કોબ્રા જીવન સ્થિતિમાં હોય
ત્યારે શક્ય હોય તેટલું લોહી ખેંચી લેવામાં આવે છે અને તેનો સ્વાદ વધારવા સામાન્ય
રીતે તેને મદિરાના કેટલાંક સ્વરૂપ સાથે મિશ્રિત કરવામાં આવે છે. [૫૯]

એશિયાના કેટલાંક દેશોમાં આલ્કોહોલમાં સર્પોનો ઉપયોગ પણ સ્વીકાર્ય છે. આ પ્રકારના
કિસ્સામાં સર્પનું શરીર કે કેટલાંક સર્પને બરણીમાં કે મદિરાના પાત્રમાં મૂકવામાં
આવે છે. તેનાથી મદિરા વધુ કડક (સાથેસાથે વધારે ખર્ચાળ) થાય છે તેવો દાવો કરવામાં
આવે છે. તેનું એક ઉદાહરણ આપીએ. ઓકિનાવા સંસ્કૃતિમાં હબુ પ્રકારના સર્પને થોડો સમય
આવોમોરી વાસણમાં રાખવામાં આવે છે. આવોમોરી "હબુ સેક" તરીકે પણ ઓળખાય છે.[૬૦]

પશ્ચિમના દેશોમાં, કેટલાંક સર્પ (ખાસ કરીને બોલ પાયથન અને કોર્ન સ્નેક જેવા ડોસાઇલ
સ્પેઇસ (પાળી શકાય તેવી જાતના)ને પાળવામાં આવે છે. આ સર્પની માગને પહોંચી વળવા
કેપ્ટિવ બ્રીડિંગ (ખાનગી સંવર્ધન) ઉદ્યોગ વિકસ્યો છે. સર્પને સારા રીતે પાલતું
બનાવવા સ્વતંત્ર રીતે ઉછેરવામાં આવે છે અને અન્ય જંગલી પ્રકારના પ્રાણીઓ પકડવા
પ્રાથમિકતા આપવામાં આવે છે. [૬૧] અન્ય પરંપરાગત પાલતું પ્રાણીઓની સરખામણીમાં સર્પને
પાળવામાં ઓછો ખર્ચ આવે છે. તેમને ઓછામાં ઓછી જગ્યા જોઈએ છે અને મોટા ભાગના સર્પ
પાંચ ફૂટથી વધારે લંબાઈ ધરાવતા નથી. પાલતું સર્પ પ્રમાણમાં ભાગ્યે જ ભોજન લે છે.
સામાન્ય રીતે દર પાંચથી 14 દિવસમાં એક વખત તેમને ભોજન આપવું પડે છે. કેટલાંક સર્પને
યોગ્ય સારસંભાળ રાખવામાં આવે તો 40 કરતાં વધારે વર્ષનું આયુષ્ય ધરાવે છે.

ઇજિપ્તના ઇતિહાસમાં સર્પ મહત્વપૂર્ણ સ્થાન ધરાવે છે. પ્રાચીન સમયમાં ફેરો (ઇજિપ્તના
શાસનકર્તા)ના તાજ નાઇલ કોબ્રાથી સુશોભિત રહેતાં હતા. તેની એક ઇશ્વર તરીકે પૂજા થતી
હતી અને તેનો અપવિત્ર હેતુઓ માટે પણ થતો હતોઃ દુશ્મનોના નાશ માટે અને ધાર્મિક
આત્મહત્યા (ક્લીઓપેટ્રા).

ગ્રીક પૌરાણિક કથાઓમાં સર્પને અવારનવાર ખતરનાક અને જીવલેણ દુશ્મન સાથે જોડવામાં
આવતા હતા, પણ તેનો અર્થ એ નથી કે સર્પો શેતાનનું પ્રતિક છે. હકીકતમાં સર્પો કથોનિક
પ્રતિક છે. નવ માથાવાળો લેર્નીયન હાઇડ્રા જેને હર્ક્યુલીસએ હરાવ્યો હતો અને ગોર્ગન
સિસ્ટર્સ જે જાઇયા એટલે કે પૃથ્વીના બાળકો છે. [૬૨] ત્રણ ગોર્ગન બહેનોમાંથી એક બહેન
મેડુસા હતી, જેને પર્સેસુએ પરાજ્ય આપ્યો હતો. [૬૨] મેડુસાનું વર્ણન ડરામણું, જીવલેણ
કરવામાં આવ્યું છે. તે માથામાં વાળના સ્થાને નાગ હતા અને તે તેની ત્રાટકશક્તિ સાથે
પુરુષોને પથ્થર બનાવી દેવાની ક્ષમતા ધરાવતી હતી. [૬૨] તેની હત્યા કર્યા પછી
પર્સેસુએ તેનું મસ્તક એથેનાને આપ્યું હતું, જેણે તેને પોતાની ઢાલમાં ગોઠવ્યું હતું,
જે ઇજિસ અર્થાત કવચ તરીકે ઓળખાય છે. [૬૨] આ જ કારણસર ગ્રીક પુરાણકથાઓમાં કળામાં
શક્તિશાળી દેવોને પગને સ્થાને સર્પ સાથે દેખાડવામાં આવે છે-તેઓ જાઇયા અને યુરેનેસના
બાળકો છે એટલે તેમને પૃથ્વી સાથે જોડાયેલું રહેવું જરૂરી છે.

સર્પ સાથે સંકળાયેલા ત્રણ મેડિકલ સંકેતોનો ઉપયોગ હજુ પણ થઈ રહ્યો છે, જે બાઉલ ઓફ
હાઇજિયા, સીમ્બોલાઇઝિંગ ફાર્મસી અને કેડેસસ અને રોડ ઓફ એસ્ક્લેપીયસ છે, જે સામાન્ય
રીતે મેડિસિન ક્ષેત્રમાં સૂચક સંકેતો છે. [૩૨]

ભારતનો ઉલ્લેખ અનેક વખત સાપ-મદારીઓના દેશ તરીકે કરવામાં આવે છે અને નાગો સાથે
સંબંધિત પરંપરામાં ઓતપ્રાત છે. [૬૩] અહીં નાગની ઇશ્વર તરીકે પૂજા થાય છે. એટલું જ
નહીં આજે પણ અનેક મહિલાઓ નાગના રાફડા પર દૂધની ધાર કરે છે (હકીકકતમાં નાગ દૂધ પીતા
નથી).[૬૩] શિવની ગળાની ફરતે કોબ્રા જોવા મળે છે અને વિષ્ણુને સર્પના ગુંચળા કે સાંત
ફેણવાળા નાગ પર સૂતાં દર્શાવવામાં આવે છે. [૬૪] ભારતમાં એકમાત્ર કોબ્રાની પૂજા થતી
હોય તેવા કેટલાંક મંદિરો પણ જોવા મળે છે. આ કોબ્રા સામાન્ય રીતે નાગરાજ તરીકે ઓળખાય
છે. નાગને પ્રજનનક્ષમતાનું પ્રતિક પણ માનવામાં આવે છે. અહીં દર વર્ષે નાગ પંચમી
તરીકે ઓળખાતા તહેવારની ઉજવણી થાય છે અને તે દિવસે નાગની પૂજા-અર્ચના થાય છે. જુઓ
નાગ .

ભારતમાં સર્પ વિશે અન્ય પુરાણકથા પણ છે. હિંદીમાં સામાન્ય રીતે તેને "ઇચ્છાધારી"
નાગ કહેવાય છે. આ પ્રકારના સર્પ કોઈ પણ જીવંત ચીજવસ્તુનું સ્વરૂપ ધારણી કરી શકે છે,
પણ તેઓ મનુષ્ય સ્વરૂપ ધારણ કરવાનું વધારે પસંદ કરે છે. ઉપરાંત આ પ્રકારના સર્પ
"મણિ" તરીકે ઓળખતો કિમંતી પત્થર પણ ધરાવે છે, જે હીરા કરતાં વધારે ચળકતો હોય છે. આ
મણિ કેટલાક લોભી લોકો પાસે હતો અને અંતે તેમની હત્યા થઈ જાય છે તેવી અનેક વાર્તાઓ
ભારતમાં સાંભળવા મળે છે.

ઓરોબોરોસ એક પ્રતિક છે જે જુદાં જુદાં અનેક ધર્મો અને રિવાજો સાથે સંકળાયેલ છે અને
રસાયણવિજ્ઞાન સાથે સંકળાયેલો હોવાનો દાવો પણ કરે છે. ઓરોબોરસ એક સર્પ છે જે
વર્તુળાકાર સ્વરૂપે ઘડિયાલની દિશામાં પોતાની જ પૂંછડી ખાય છે, જે કોઈના પોતાના જીવન
અને પુનર્જન્મના લક્ષણોનું પ્રતિનિધત્વ કરે છે, જે અમરત્વ તરફ દોરી જાય છે.

ચાઇનીઝ કેલેન્ડરમાં ચીનના જ્યોતિષીશાસ્ત્રના 12 ગ્રહના સંકેત પ્રાણીઓ છે, જેમાંથી
એક ગ્રહનો સંકત સર્પ છે.

અનેક પ્રાચીન પેરુવિઅન સંસ્કૃતિઓ કુદરતીની આરાધના કરે છે. [૬૫] તેઓ પ્રાણીઓ પર ભાર
મૂકે છે અને અવારનવાર તેમની કળામાં સર્પ દર્શાવે છે. [૬૬]

હિંદુ સંસ્કૃતિની માન્યતાઓમાં સર્પ (નાગ)નું મહત્વપૂર્ણ સ્થાન છે. નાગ પર દર વર્ષે
નાગ પંચમીનામના એક તહેવારની ઉજવણી થાય છે. ભગવાન શિવની દરેક મૂર્તિ કે છબીમાં તેમના
ગળાની ફરતે સર્પ વીટળાયેલો જોવા મળે છે. વિવિધ પુરાણમાં સર્પ સાથે સંબંધિત અનેક
વાર્તાઓ છે. બ્રહ્માંડના તમામ ગ્રહોનો ભાર શેષનાગએ તેની ફેણ પર ઉઠાવ્યો છે અને તે
સતત તેના મુખમાંથી ભગવાન વિષ્ણુની આરાધના કરે છે તેવું જુદાં જુદાં પુરાણમાં
કહેવાયું છે. કેટલીક વખત તેને "અનંત-શેષ" પણ કહેવાય છે. હિંદુ ધર્મમાં અન્ય જાણીતા
સર્પોમાં અનંત, વાસુકી, તક્ષક, કાર્કોટાકા અને પિંગાલા સામેલ છે. હિંદુ સંસ્કૃતિ
અને બૌદ્ધ સંપ્રદાયમાં મોટા સર્પને નાગ તરીકે ઓળખવામાં આવે છે.

ગ્રીસની પ્રાચીન સંસ્કૃતિમાં સર્પો વ્યાપકપણે આદરણીય અને પૂજનીય સ્થાન ધરાવે છે,
જેમાં સર્પને સ્વાસ્થ્યવર્ધક ગણવામાં આવતા હતા. એસ્કલેપિયસ તેની લાકડી પર બે સાપ
રાખતો હતો, જે આજે અનેક એમ્બ્યુલેન્સ પર સંકેત તરીકે જોવા મળે છે.

યહુદી ધર્મમાં પણ પિત્તળના સર્પને સ્વાસ્થ્ય માટે લાભદાયક ગણવામાં આવે છે અને
તેનાથી તરત જ મૃત્યુ પામનાર વ્યક્તિનું જીવન બચી જાય છે. (બુક ઓફ નંબર્સ 26:6–9).

ખ્રિસ્તી ધર્મમાં ઇશુ ખ્રિસ્તનું લોકોને મુશ્કેલી અને આફતમાં છોડાવવાનું ભલમનસાઈના
કાર્યની સરખામણી પિત્તળના સાપને ધારણ કરી કોઈ વ્યક્તિનો જીવ બચાવવા સાથે થાય છે.
(ગોસ્પેલ ઓફ જોહન 3:14). મદારીઓ ચર્ચ માન્યતાના એક અભિન્ન અંગ તરીકે દૈવી
સંરક્ષણમાં તેમનો વિશ્વાસ પ્રદર્શિત કરવા સર્પનો ઉપયોગ કરે છે. જોકે ઇસાઈ ધર્મમાં
સર્પને શેતાનના પ્રતિનિધિ અને કાવતરાખોર તરીકે જોવાય છે. આ વાત તમે જેનેસિસના
પ્રકરણ 3માં જાણી શકો છે, જેમાં કહેવાયું છે કે ઇડન ગાર્ડનમાં સર્પે ઇવને ઉશ્કેરી
હતી. સંત પેટ્રિકએ પાંચમી સદીમાં આયર્લેન્ડનું ખ્રિસ્તીકરણ કર્યું ત્યારે તેમણે
ત્યાંથી બધા સર્પને હાંકી કાઢવાનું ફરમાન જાહેર કર્યું હતું. આયર્લેન્ડમાંથી સર્પને
દેશવટો આપવાનું શ્રેય સંત પેટ્રિકને જાય છે.

યહુદી અને ખ્રિસ્તી ધર્મમાં પહેલી વખત સર્પ બાઇબલના પ્રથમ પુસ્તક (જેનેસિસ 3:1)માં
દેખાયો છે. તેમાં પૃથ્વી પરના પ્રથમ યુગલ આદમ અને ઇવ અગાઉ સર્પનો પ્રવેશ થાય છે. તે
આદમ અને ઇવને જ્ઞાનના વૃક્ષ પરથી વર્જિત ફળ ખાવા ઉશ્કેરે છે. મિસરમાંથી યહુદીની
હિજરતમાં સર્પનો ફરી પ્રવેશ થાય છે. ત્યારે પ્રભુની શક્તિના સંકેત સ્વરૂપે મૂસાએ
તેના અનુયાયીઓને સર્પ બનાવી દીધા અને મૂસાએ નેહુસ્તાનની રચના કરી ત્યારે એક લાકડી
પર પિત્તળના સાપને ગોઠવી તેના અનુયાયીઓને સર્પના વિષમાંથી મુક્ત કર્યા, જ્યારે
મૂસાના કોઈ અનુયાયીને સર્પ કરડે ત્યારે તે મૂસાએ પ્રભુના આશીર્વાદથી બનાવેલા
પિત્તળના સાપની સામે જોતો અને તેનું ઝેર દૂર થઈ જતો. સર્પો છેલ્લે બુક ઓફ
રીવીલેશનમાં શેતાન સ્વરૂપે દેખાયા હતાઃ "અને તેણે એક જૂનાં સર્પ અજગરને ગોઠવ્યો અને
તેને હજારો વર્ષ માટે બાંધી દીધો. આ અજગર શેતાનનું સ્વરૂપ છે." (રીવીલેશન 20:2)

નૂતન મૂર્તિપૂજાવાદ અને વિક્કામાં સર્પને જ્ઞાન અને ડહાપણનું પ્રતિક ગણવામાં આવે
છે.

વિવિધ દેશોમાં જુદાં જુદાં સ્થળો સર્પ માટે જાણીતા છે, જેમ કે અમેરિકામાં સ્નેક
રિવર અને સ્નેક આઇલેન્ડ (બ્લેક સી.)



https://gu.wikipedia.org/wiki/%E0%AA%B5%E0%AB%87%E0%AA%A8%E0%AB%87%E0%AA%9D%E0%AB%81%E0%AA%8F%E0%AA%B2%E0%AA%BE

વેનેઝુએલા એ દક્ષિણ અમેરિકામાં આવેલો એક દેશ છે. વેનેઝુએલા દેશની રાજધાની કારાકાસ
શહેરમાં આવેલી છે. આ દક્ષિણ અમેરિકાના ઉત્તર ભાગમાં આવેલ એક ઉષ્ણકટિબંધીય પ્રદેશ
છે. વેનેઝુએલાની પૂર્વ દિશામાં ગિયાના, દક્ષિણ દિશામાં બ્રાઝીલ તેમજ પશ્ચિમ દિશામાં
કોલંબિયા રાષ્ટ્ર આવેલાં છે. આ દેશની ઉત્તરી સીમા ૨૮૦૦ કિલોમીટર જેટલી છે, આ દેશની
ઉત્તર દિશામાં કેરેબીયન દ્વીપસમુહ તેમજ ઉત્તર પૂર્વ દિશામાં આટલાંટિક મહાસાગર આવેલો
છે.



https://gu.wikipedia.org/wiki/%E0%AA%B5%E0%AA%BF%E0%AA%AE%E0%AA%BE%E0%AA%A8%E0%AA%B5%E0%AA%BE%E0%AA%B9%E0%AA%95_%E0%AA%9C%E0%AA%B9%E0%AA%BE%E0%AA%9C

વિમાનવાહક જહાજ એ એક યુદ્ધ જહાજ છે, જેની પ્રાથમિક કામગીરી વિમાનોને તૈનાત કરવાની
અને તેને ઊતારવાની છે. તે પાણીમાં તરતા એરબેઝની ગરજ સારે છે. વિમાનવાહક જહાજો,
નૌકાદળને દુનિયાભરમાં તેમની વાયુ શક્તિને યોજનાબદ્ધ કરવાની છૂટ આપે છે, જેમાં તેમને
વિમાની અભિયાનો માટે સ્થાનિક આધારો પર આધારિત નથી રહેવું પડતું. વિમાનવાહક જહાજોનો
વિકાસ લાકડાના જહાજો કે જેનો ઉપયોગ ગુબ્બારાને તૈનાત કરવા માટે થતો હતો તેમાંથી થયો
છે, ત્યાર બાદ તેમાંથી અણુઊર્જાથી ચાલતા યુદ્ધ જહાજો જે ડઝનબંધ સ્થિર અને ફરતી
પાંખોવાળા વિમાનોનું વહન કરતા હતા તેને બનાવવામાં આવ્યા.

19મી સદી અને 20મી સદીના શરૂઆતના સમયમાં સૌપ્રથમ, માનવચલિત વિમાનોને તૈનાત કરવા
માટે બલૂન કૅરિઅર્સનો ઉપયોગ થયો હતો, જેનો મુખ્ય હેતુ નિરીક્ષણનો હતો. વર્ષ 1903માં
સ્થિર પાંખોવાળા વિમાનોનું આગમન થયું, ત્યાર બાદ વર્ષ 1910માં પ્રથમ વખત યુ.એસ.
(US)ની યુદ્ધનૌકા પરથી આ પ્રકારના વિમાને ઉડ્ડાણ ભરી. ત્યાર બાદ સીપ્લેન અને
સીપ્લેન ટેન્ડર સહાયક જહાજનું આગમન થયું, જેવા કે ઢાંચો:HMS.વર્ષ 1914માં પ્રથમ
વિશ્વયુદ્ધના સીંગતાઓ યુદ્ધ દરમિયાન કાઇઓચાઉ અખાતમાં તૈનાત, શાહી જાપાનીઝ નૌકાદળના
સીપ્લેન વાહક જહાજ વાકામિયા પરથી સર્વપ્રથમ વખત હવાઈ હુમલા[૧] કરવામાં આવ્યો.[૨]
વાકામિયા પરથી ચાર મોરિસ ફારમેન પ્રકારના સીપ્લેન ઉડ્યાં હતા.આ વિમાનોએ જર્મનીના
સંચાર કેન્દ્રો અને નિયંત્રણ મથકો ઉપર બોમ્બમારો કર્યો હતો અને સુરંગ પાથરનાર
વાહનને ક્ષતિ પહોંચાડી હતી.[૩]

સપાટ મથાળાવાળા જહાજોના વિકાસથી પ્રથમ વિશાળ બેડા જહાજોનું ઉત્પાદન થયુ. 1920ના
દાયકાના મધ્યભાગમાં આ ઉત્ક્રાંતિ મોટાપાયા પર આકાર લઈ રહી હતી, જેના પરિણામે
ઢાંચો:HMS, હોશો , અને ધ ઢાંચો:Sclass અસ્તિત્વમાં આવ્યા.

બીજા વિશ્વ યુદ્ધ દરમિયાન પ્રથમ વખત મોટાપાયા પર વિમાનવાહક જહાજોનો ઉપયોગ થયો અને
અનેક સુધારા થયા, જેના કારણે અનેક પ્રકારના જહાજો અસ્તિત્વમાં આવ્યા. રક્ષક
વિમાનવાહક જહાજો જેમ કે ઢાંચો:USS, આ પ્રકારના જહાજોનું નિર્માણ માત્ર બીજા
વિશ્વયુદ્ધ દરમિયાન જ થયુ હતું. કેટલાક જહાજોનું નિર્માણ આ કામગીરીને પાર પાડવા
માટે કરવામાં આવ્યું હતું, આમ છતાં, મોટાભાગના જહાજોને હંગામી વ્યવસ્થા તરીકે
વેપારી જહાજોમાંથી પરિવર્તિત કરવામાં આવ્યા હતા. આમ કરવાનો હેતુ, ઉભયસ્થલીય આક્રમણો
અને નૌકાકાફલાને હવાઈ સંરક્ષણ આપવાનો હતો. ઢાંચો:USS જેવા કેટલાક હળવા વિમાનવાહક
જહાજો, રક્ષક જહાજની વિભાવનાનું વિશાળ અને વધુ "લશ્કરી" આવૃત્તિનું પ્રતિનિધિત્વ
કરે છે. સામાન્ય રીતે હળવા જહાજો અને રક્ષક જહાજો સરખી સંખ્યામાં હવાઈ જૂથોનું વહન
કરી શકતા હતા. આમ છતાં, હળવા જહાજો વધુ ઝડપથી ગતિ કરી શકતા હતા. કારણ કે, તેમને
નિર્માણાધિન યુદ્ધજહાજોમાંથી રૂપાંતરિત કરવામાં આવ્યા હતા.

યુદ્ધ સમયની કટોકટીના કારણે, બિનપરંપરાગત વિમાનવાહક જહાજોનું નિર્માણ અથવા રૂપાંતરણ
જોવા મળ્યું હતું. સીએએમ (CAM) જહાજો, જેવા કે ઢાંચો:SS, એ મૂળ માલનું વહન કરતાં
વેપારી જહાજો હતા. જેના પરથી વિમાનોને ઉડાડી શકાતા હતા, પરંતુ તેના પર વિમાનો ઊતારી
શકાતા ન હતા. બીજા વિશ્વ યુદ્ધ દરમિયાન આ એક સંકટકાલિન પગલું હતું. આવું જ અન્ય એક
પગલું મર્ચન્ટ વિમાનવાહક જહાજ (એમએસી (MAC)) વિમાનવાહક વેપારી જહાજોનું હતું, જેમાં
ઢાંચો:MV જેવા વેપારી જહાજોને, વિમાનો ઉડી શકે તેવા તૂતકથી સજ્જ કરવામાં આવ્યા હતા.
મીડવે યુદ્ધ સમયે વાહક જહાજોની તાકાતની ભરપાઇ કરવા માટે શાહી જાપાનીઝ નૌકાદળ દ્વારા
યુદ્ધ વાહકોનું નિર્માણ કરવામાં આવ્યું હતું.(સંદર્ભ આપો)વર્ષ 1943ના અંત ભાગમાં આ
પ્રકારના બે જહાજોનું નિર્માણ ઢાંચો:Sclass માંથી કરવામાં આવ્યું હતું. વિમાનમાં
પાછળના ભાગમાંથી મિનાર જેવા બાંધકામને હટાવી તેના સ્થાને વિમાનોને રાખવાના તબેલા,
તૂતક અને કૅટપલ્ટ બેસાડવામાં આવ્યા હતા. ભારે યુદ્ધ જહાજ મોગામી નું પણ આ રીતે
રૂપાંતરણ કરવામાં આવ્યું હતું. "અડધાનું અડધું" જેવી આ રચના નિષ્ફળ સમાધાન સાબિત
થયું, જે કોઈ રીતે ઉપયોગી ન હતી. ફ્રાન્સની સરકોફ અને જાપાનીઝ આઈ (I)-400 શ્રેણીની
સબમરીન વિમાનવાહક સબમરીન હતી, જે ત્રણ આઈચી એમ6એ (M6A) સેયરાન વિમાનોનું વહન કરી
શકતી હતી. 1920ના દાયકા દરમિયાન પ્રથમવખત આ પ્રકારની સબમરીનનું નિર્માણ થયું હતું.
પરંતુ, મોટાભાગે તે યુદ્ધ દરમ્યાન નિષ્ફળ રહી હતી.

આધુનિક સમયમાં આ પ્રકારના જહાજોનું સંચાલન કરતા નૌકાદળો વિમાનવાહક જહાજને બેડાનું
મુખ્ય જહાજ માને છે. અગાઉના સમયમાં આ ભૂમિકા યુદ્ધ જહાજ દ્વારા નિભાવવામાં આવતી
હતી. કારણ કે, બીજા વિશ્વયુદ્ધ દરમિયાન યુદ્ધમાં હવાઈ તાકાતનું મહત્વ વધી ગયું
હતું. જહાજ પરથી ઉડી શકે તેવા વિમાનોની ઉત્કૃષ્ટ શ્રેણી, લવચિકતા અને અસરકારકતાના
કારણે આ પરિવર્તન આવ્યું હતું. યુદ્ધ પછી પણ વિમાનવાહક જહાજોની કામગીરી કદ અને
મહત્વ વધતા રહ્યાં. સુપર કૅરિઅર એ આધુનિક વિમાનવાહક જહાજ છે. તેમણે સામાન્ય રીતે
75,000 ટન કે તેથી પણ વધુ વજનવાળા વિમાનવાહક જહાજોનું સ્થાન લીધું છે. વિમાનવાહક
જહાજના વિકાસમાં આ પ્રકારના જહાજ ટોચ સમાન છે. મોટાભાગના વિમાનવાહક જહાજો
ન્યૂક્લિઅર રિઍક્ટરથી ચાલતા હોય છે. વિમાનવાહક બેડાની રચના એવી રીતે કરવામાં આવે છે
કે, તે સ્વદેશથી દૂર રહીને કામગીરી બજાવી શકે. જેવા કે ઢાંચો:USS અને ઢાંચો:HMS,
ઉભયસ્થલીય આક્રમક જહાજો નૌકાસૈનિકોના વહનની અને તેમને ઉતારવાની કામગીરી કરે છે. આ
હેતુને પાર પાડવા માટે મોટાભાગે તે હેલિકોપ્ટર પર આધાર રાખે છે. આ જહાજોને "કમાન્ડો
કૅરિઅર્સ" કે "હેલિકોપ્ટર કૅરિઅર્સ" તરીકે પણ ઓળખવામાં આવે છે. કેટલાક જહાજો
વીએસટીઓએલ (VSTOL) વિમાન સંચાલનની ગૌણ ક્ષમતા પણ ધરાવતા હોય છે.

બીજા વિશ્વયુદ્ધ પહેલા વર્ષ 1922, 1930 અને 1936ની આંતરરાષ્ટ્રીય નૌકા સંધિઓ દ્વારા
વિમાનવાહક જહાજો સહિતના યુદ્ધ જહાજોના કદને મર્યાદિત કરવામાં આવ્યું હતું. બીજા
વિશ્વયુદ્ધ પછીથી ખર્ચમાં બચત કરવા વિમાનવાહક જહાજોની રચનામાં ઉત્તરોત્તર સુધારો
થતો રહ્યો છે. મોટા વિમાનોના સંચાલન માટે જહાજોનું કદ પણ વધ્યું છે. અમેરિકાના
નૌકાદળના મોટા અને આધુનિક ઢાંચો:Sclass વિમાનવાહક જહાજોએ બીજા વિશ્વયુદ્ધ ઢાંચો:USS
સમયના ચાર ગણા વધુ જહાજોનું સ્થાન લઈ લીધું છે. આમ છતાં, આ વર્ષો દરમિયાન સૈન્ય
વિમાનોના કદ અને વજનમાં ઉત્તરોત્તર વધારો થયો હોવાથી વિમાનોને સમાવવાની તેની ક્ષમતા
મહદઅંશે સરખી જ રહી છે.

દરિયામાં "વિમાન ઉડાણ પટ્ટી" તરીકે, આધુનિક વિમાનવાહક જહાજોનું ટોચનું તૂતક સપાટ
રચનાવાળું હોય છે, જેથી વિમાન ઉડ્ડાણ ભરી શકે અને ઉતરાણ કરી શકે. વિમાન આગળની
બાજુએથી હવામાં ઉડ્ડાણ ભરે છે અને પાછળની બાજુએથી ઊતરે છે. વિમાનવાહક જહાજો ગતિ
પકડે છે, ઉદાહરણ તરીકે 35 knots (65 km/h) સુધી, તૂતક પરની હવાની ગતિમાં વધારો કરવા
માટે જહાજ હવાની દિશામાં ગતિ કરે છે, આથી જહાજ ગતિના અનુસંધાને વિમાનની ગતિ ઘટે છે.
કેટલાક જહાજોમાં, વિમાનને આગળ ધકેલવા માટે વરાળથી ચાલતા કૅટપલ્ટનો ઉપયોગ કરવામાં
આવે છે. આ સંરચનાના પગલે વિમાનના એન્જિનની તાકતને મદદ મળે અને જરૂર હોય એથી ઓછા
અંતરમાં વિમાન ઉડ્ડાણ ભરી શકે છે. અન્ય જહાજોમાં વિમાનને ઉડ્ડાણ ભરતી વખતે મદદની
જરૂર રહેતી નથી. વિમાનને કેટલા પ્રમાણમાં મદદની જરૂર રહેશે તેનો આધાર, તેની સંરચના
અને ક્ષમતા પર આધારિત હોય છે. પરંપરાગત રીતે જ્યારે વિમાન ઊતરે છે, ત્યારે ટેલહૂક
પર આધાર રાખે છે. જે તૂતક ઉપર પાથરવામાં આવેલા તારમાં ફસાઈ જાય છે. જેથી સામાન્ય
રીતે જરૂર હોય તેના કરતાં ઓછાં અંતર પર વિમાનને અટકાવી દે છે. અન્ય
વિમાન–હેલિકોપ્ટર અને વી/એસટીઓએલ (V/STOL) (વર્ટકીલ/શોર્ટ ટેક-ઓફ એન્ડ લેન્ડીંગ)ની
ડિઝાઈન- તેમની હવામાં રહેવાની ક્ષમતાના કારણે સીધા ઉતરી શકે છે. આથી, ઊતરતી વખતે
તેમની ગતિ ઓછી કરવાની જરૂર રહેતી નથી.

ઉડ્ડાણ તૂતક પરના ચાવીરૂપ વ્યક્તિઓમાં શૂટર્સ, હેન્ડલર અને ધ એર બોસનો સમાવેશ થાય
છે. શૂટર્સએ નૌકાદળના વૈમાનિક કર્મચારી કે નેવલ ફ્લાઇટ ઓફિસર્સ હોય છે. તેઓ વિમાનના
ઉડ્ડાણ માટે જવાબદાર હોય છે. હેન્ડલર ઉડ્ડાણ તૂતક પરના આઇલેન્ડ પર રહીને કામગીરી
બજાવે છે. તે વિમાનની ઉડ્ડાણ અને ઊતરણ પછીની વિમાનની હેરફેર માટે જવાબદાર હોય છે. ધ
એર બોસ (સામાન્ય રીતે કમાન્ડર) ટોપ બ્રિજ પર બેસે છે. ("પ્રાઈમરી ફ્લાઈટ કંટ્રોલ",
જેને "પ્રાઈમરી" કે "ટાવર" તરીકે પણ ઓળખવામાં આવે છે.) ઉપર વિમાનના ઉડ્ડાણ, ઊતરણ,
"જહાજની નજીક હવામાં રહેલા વિમાનો, ઉડ્ડાણ તૂતક પરના વિમાનોની હિલચાલ, જે એક સારી
રીતે દિગ્દર્શિત બેલે ડાન્સ જેવા હોય છે,"ની જવાબદારી હોય છે.[૪] જહાજનો કેપ્ટન
નેવિગેશન બ્રિજ પર તેનો મોટાભાગનો સમય ગાળે છે. જે પ્રાઈમરીથી નીચે હોય છે. તેની
નીચે ફ્લેગ બ્રિજ હોય છે, જે જહાજ પરના એડમિરલ અને તેમના કર્મચારીગણ માટે હોય છે.

સામાન્ય રીતે, નૌકાદળો દ્વારા સંચાલિત જહાજોમાં વિમાનવાહક જહાજો સૌથી મોટા હોય છે.
કુલ 22 વિમાનવાહક જહાજો સેવારત છે, જે વિશ્વભરના નવ નૌકાદળો માટે કામગીરી બજાવે છે.
વધુમાં ધ પીપલ્સ રિપબ્લિક ચાઈનાના દળ પીપલ્સ લિબરેશન આર્મી નેવી અગાઉ સોવિઅત સંઘનું
વિમાનવાહક જહાજ વારયાગ ધરાવે છે. ઓસ્ટ્રેલિયા, બ્રાઝિલ, ફ્રાન્સ, ભારત, ઈટાલી,
જાપાન, નેધરલેન્ડ, દક્ષિણ કોરિયા, સ્પેન, યુનાઇટેડ કિંગ્ડમ, યુનાઇટેડ સ્ટેટ્સ અને
ચીન (ધ પીપલ્સ રિપબ્લિક ઓફ ચાઈના) હેલિકોપ્ટરોનું વહન કરી શકે અને સંચાલન કરી શકે
તેવા જહાજો ધરાવે છે.

વર્તમાન સમયમાં વિમાનવાહક જહાજો ધરાવનાર અનેક રાષ્ટ્રો પ્રવર્તમાન શ્રેણીના સ્થાને
નવી શ્રેણીના વિમાનવાહક જહાજોનું નિર્માણ કરવાનું આયોજન કરી રહ્યાં છે. દુનિભારના
નૌકાદળ માને છે કે, નજીકના ભવિષ્યમાં પણ વિમાનવાહક જહાજો બની રહેશે, શસ્ત્રોથી સજ્જ
જહાજોને વિમાનવાહક જહાજોના વિકલ્પ તરીકે રજૂ કરવામાં આવ્યા, પરંતુ, તેની લવચિકતા
ખૂબ ઓછી છે.(સંદર્ભ આપો)

ચીને વર્ષ 2001માં યુક્રેઈન પાસેથી નિર્માણાધિન સોવિએત વિમાનવાહક જહાજ વારયાગ
ખરીદ્યુ. જેને તરતા કેસિનો (જુગારઅડ્ડા)માં ફેરવવાનું આયોજન હતું. પરંતુ, બંદર પર
લાંગરેલા જહાજની છબીઓના આધારે એવા અણસાર મળી રહ્યાં છે કે, કેસિનો બનાવવાની યોજના
પડતી મૂકવામાં આવી છે અને તેનો લશ્કરી હેતુ માટે ઉપયોગ થશે. આમ છતાં, ચીનના
નૌકાદળમાં તે કેવી ભૂમિકા ભજવશે તેના નિર્ણયાત્મક પુરાવા હજુ સુધી સાંપડ્યા નથી.

વર્ષ 2008ના ડિસેમ્બર માસના અંતિમ સમયમાં અને વર્ષ 2009ના જાન્યુઆરી માસના શરૂઆતના
સમયમાં એવા અહેવાલો વહેતા થયા હતા કે, ચીન દ્વારા પરંપરાગત ઈંધણથી ચાલતા બે
વિમાનવાહક જહાજોનું નિર્માણ કરવામાં આવી રહ્યું છે. જે વર્તમાન 50,000 થી 60,000
ટનના જહાજોનું સ્થાન લેશે. સંભવતઃ વર્ષ 2015માં તેનું જલાવતરણ થશે,[૭] અને એવા પણ
અહેવાલો છે કે, ચીન વિમાનવાહક જહાજોનું નિર્માણ કરવાની યોજના ધરાવે છે.[૮]

ફ્રાન્સના નૌકાદળ દ્વારા ચાર્લ્સ દ ગોલે ને સહાયક બની શકે તેવા બીજા સીટીઓએલ (CTOL)
વિમાનવાહક જહાજના નિર્માણ માટે કામગીરી હાથ ધરી છે. તેની સંરચના વધુ મોટી અને
65-74,000 ટનના વજનવાળુ હશે. તે ચાર્લ્સ દ ગોલે ની જેમ અણુ-ઊર્જાથી સંચાલિત નહીં
હોય. રોયલ નેવી દ્વારા સીએટીઓબીએઆર (CATOBAR) પરિચાલન માટેના વિમાનવાહક જહાજની
સંરચનાના આધાર પર નવા વિમાનવાહક જહાજની ડિઝાઈન તૈયાર કરવામાં આવશે. (રૉયલ નેવીની ધ
થેલ્સ/બીએઈ (BAE)સીસ્ટમ ડિઝાઈનએ એસટીઓવીએલ (STOVL) વિમાનવાહક જહાજ પર આધારિત છે,
જેને સીએટીઓબીએઆર (CATOBAR) પરિચાલન માટે પરિવર્તિત કરી શકાય છે.)

એપ્રિલ 2005માં ભારતે વિક્રાન્ત શ્રેણીના 260 મીટર લાંબા અને 40,000 ટનના વિમાનવાહક
જહાજનું નિર્માણ શરૂ કર્યું.[૯] નવા જહાજની કિમંત યુ.એસ. (US) $762 મિલિયનની રહેશે
અને અને તેનું સંચાલન મિગ-29K (MiG-29K), નૌકાદળનું એચએએલ (HAL) તેજસ અને દરિયાઈ
હૅરિઅર વિમાન સાથે જ ભારત દ્વારા નિર્માણ પામેલા હેલિકોપ્ટર એચએએલ (HAL) ધ્રુવ
દ્વારા કરવામાં આવશે.[૯] જહાજનું સંચાલન ચાર ટર્બાઈન એન્જિનો દ્વારા થશે અને તેની
ક્ષમતા 8,000 નોટિકલ માઈલ (14,000 કિલોમીટર)ની હશે, તે 160 અધિકારીઓ, 1,400 ખલાસીઓ
અને 30 વિમાનોનું વહન કરી શકશે. સરકારના કોચીન ખાતેના જહાજવાડામાં તેનું નિર્માણ
કાર્ય ચાલી રહ્યું છે.[૯] વર્ષ 2014માં તેને સેવા માટે સામેલ કરવાનું આયોજન છે.[૧૦]

ડિસેમ્બર 2009માં,પોતાની પ્રથમ પત્રકાર પરિષદમાં નૌકાદળના વડા નિર્મલ વર્માએ કહ્યું
હતું કે, ડાયરેક્ટરેટ ઓફ નેવલ ડિઝાઈન દ્વારા બીજા વિમાનવાહક જહાજની વિભાવનાઓ અંગે
ચકાસણી કરવામાં આવી રહી છે. આઈ.એ.સી-2 (IAC-2), પરંપરાગત ઈંધણથી ચાલતા અને 50,000
ટનના વિમાનવાહક જહાજોનું સ્થાન લેશે. ચોથી પેઢીના વિમાનોની ઉડ્ડાણ માટે તેમાં જહાજ
વરાળ સંચાલિત કૅટપલ્ટ્સ બેસાડવામાં આવશે. જ્યારે ગોર્શકોવ/વિક્રમાદિત્ય અને આઈએસી
(IAC) પર સ્કી-જમ્પ હશે).[૧૦]

વર્ષ 2004માં, યુ.એસ. (US) $1.5 બિલિયનના ખર્ચે રશિયા પાસેથી એડમિરલ ગોર્શકોવ
ખરીદવા માટે ભારત સહમત થયું. તેને આઈએનસ (INS) વિક્રમાદિત્ય [૧૧], નામ આપવામાં
આવ્યું, સમારકામના અંતે તે વર્ષ 2008માં ભારતીય નૌકાદળમાં જોડાય તેવી સંભાવના
હતી.[૧૨] જોકે, જૂલાઈ 2007માં સમારકામમાં સમય લાગશે તેવી જાહેરાત કરવામાં આવી.

જુલાઈ 2008માં, જહાજની બિસ્માર હાલતના કારણે ખર્ચ વધી ગયું અને રશિયાએ તેની કિંમત
વધારીને યુ.એસ. (US) $3.4 બિલિયન કરી નાખી.[૧૧] ડિસેમ્બર 2008માં, છેવટે ભારતે
એડમિરલ ગોર્શકોવ ખરીદવાનો નિર્ણય લીધો, કારણ કે, ઉપલબદ્ધ વિકલ્પોમાં તે સર્વશ્રેષ્ઠ
હતો.[૧૩] ફેબ્રુઆરી 2009માં, રશિયનોએ એડમિરલ ગોર્શકોવ ના પુનઃનિર્માણ માટે વધુ $700
મિલિયનની માગણી કરી, જેના કારણે રશિયા દ્વારા માંગવામાં આવેલી રકમ $2.9 બિલિયન પર
પહોંચી ગઈ, જે તેની મૂળ કિંમત કરતા ત્રણ ગણી વધુ છે.[૧૪] 8 ડિસેમ્બર 2009માં, એવા
અહેવાલો આવ્યા હતા કે, ભારત અને રશિયા, યુ.એસ. (US)ના $2.2 બિલિયન અમેરિકન ડૉલરમાં
ગોર્શકોવનો સોદો કરવા સહમત થયા.[૧૫][૧૬]

23 જૂન, 2007ના દિવસે રશિયાના નૌકાદળના કમાન્ડર-ઈન-ચીફ એડમિરલ વ્લાદમિર મેસોરિને
સત્તાવાર રીતે કહ્યું હતું કે, નૌકાદળ દ્વારા નવા અણુ-ઊર્જા સંચાલિત વિમાનવાહક
જહાજની સંરચના અંગે વિચારણા કરવામાં આવી રહી છે.[૧૭][૧૮] જે માટેની શ્રેણીની ઘોષણા
એક માસ અગાઉ કરવામાં આવી હતી. જહાજોનું નિર્માણ કાર્ય વર્ષ 2010 આસપાસ,
સિવરોદવિન્સક ના ઝેવ્ઝદોચકા એકમ ખાતે શરૂ થાય તેવી સંભાવના છે. જ્યાં 1,00,000 ટન
કરતા મોટા જહાજોનું નિર્માણકાર્ય થઈ શકે તેવી સૂકી ગોદીનું નિર્માણકાર્ય ચાલુ
છે.[૧૯] પોતાના નિવેદનમાં એડમિરલ મેસોરિને કહ્યું હતું કે, યોજનાના સામાન્ય પાસાં
નક્કી થઈ ગયા છે. પ્રસ્તાવિત વિમાનવાહક જહાજ અણુ-ઊર્જાથી સંચાલિત હશે. લગભગ 50,000
ટનનું આ જહાજ 30-35 એર સુપીરિઑરિટિ એરક્રાફ્ટ અને હેલિકોપ્ટરની હવાઈ પાંખની વહન
ક્ષમતા ધરાવતું હશે. ઉપર છલ્લી દ્રષ્ટિએ તેની સરખામણી ફ્રાન્સના ચાર્લ્સ દ ગોલે
સાથે થઈ શકે. એડમિરલ મેસોરિને કહ્યું હતું કે, યુ.એસ. (US)નું નૌકાદળ જે પ્રકારના
મહાકાય (જહાજો) બનાવે છે, જે 100-130 વિમાનોનું વહન કરતા હોય છે, અમે એવા કોઈ
(જહાજ)નું નિર્માણ નહીં કરીએ.[૧૮] પ્રસ્તાવિત મુસદ્દા, રશિયાના નૌકાદળની પરંપરાગત
ભૂમિકાનું પ્રતિબિંબ રજૂ કરે છે, જેમાં વિમાનવાહક જહાજ સબમરિન અને ગાઈડેડ મિસાઈલ
ક્રૂઝર, નિયંત્રિત મિસાઈલ યુદ્ધનૌકાને સહાયક માળખું પૂરું પાડે છે.

રશિયાનું નૌકાદળ વિભાગ લાંબા સમયથી એ વાત પર સહમત હતું કે, કિવ -શ્રેણીના વિમાનવાહક
જહાજોને સેવાનિવૃત્ત કર્યા પછી કાર્યરત એકમાત્ર વિમાનવાહક જહાજ, એડમિરલ કુઝનેત્સોવ
પૂરતું નથી અને નૌકાદળની હવાઈ સહાય માટેની જરૂરિયાતોને પૂરી કરવા માટે વધુ ત્રણથી
ચાર વિમાનવાહક જહાજોની જરૂર છે.(સંદર્ભ આપો)જોકે 1990ના દાયકામાં આર્થિક અને
સંસ્થાકીય અરાજકતાના કારણે એડમિરલ કુઝનેત્સોવ ની સંભાળ રાખવી પણ મુશ્કેલ બની ગઈ
હતી. વર્ષ 2000 પછીથી રશિયાની આર્થિક સ્થિતિ સુધરી છે, જેના પગલે સંરક્ષણ ખર્ચમાં
નોંધપાત્ર વધારો કરવો શક્ય બન્યો છે. વર્ષ 2008ના નૌકા દિવસ પર બોલતા એડમિરલ
વ્લાદમિર વ્યોસ્તોસ્કી એ ઘોષણા કરી હતી કે, રશિયા પાંચ થી છ વિમાનવાહક જહાજોનું
નિર્માણ કરવાનું આયોજન ધરાવે છે. આ નિર્માણકાર્યની શરૂઆત વર્ષ 2012-2013 આસપાસ થશે,
આ જહાજોને ઉત્તરીય અને પ્રશાંત મહાસાગરના જહાજ બેડામાં સામેલ કરવામાં આવશે.[૨૦]
વર્ષ 2050-2060માં નવા વિમાનવાહક જૂથો પૂર્ણ ક્ષમતા સાથે કાર્યરત થાય તેવી વકી
છે.[૨૧] યુનાઈટેડ શિપબિલ્ડિંગ કોર્પોરેશનના સૂત્રોના કહેવા પ્રમાણે, નવા વિમાનવાહક
જહાજો પાંચમી પેઢીના લડાયક વિમાનો ઉપરાંત માનવ રહિત વિમાનોના વહનની ક્ષમતા ધરાવે છે
અને તેમનું વજન 60,000 મેટ્રિક ટન સુધીનું હશે.[૨૨]

વર્ષ 2003માં સ્પેનના નૌકાદળ માટે 231 મીટર લાંબા અને 27,000 ટન વજન ધરાવતા જુઆન
કાર્લોસ – I ના નિર્માણ કાર્યને મંજૂરી આપવામાં આવી હતી, વર્ષ 2005ના ઓગસ્ટ માસમાં
તેનું નિર્માણકાર્ય શરૂ થયું. જહાજ નિર્માણનું કાર્ય કરતી કંપની નવાન્તિયાને
નિર્માણનો કાર્યભાર સોંપવામાં આવ્યો છે.[૨૩] 10 માર્ચ 2008ના દિવસે આ જહાજનું
જલાવતરણ થયું.[૨૩] વર્ષ 2011માં તેને નૌકાદળમાં સામેલ કરવામાં આવશે.(સંદર્ભ
આપો)જુઆન કાર્લોસ I ની સંરચનાને એવી રીતે તૈયાર કરવામાં આવી છે કે, જહાજ તેને
સોંપવામાં આવેલા અભિયાનના આધારે ઉભયસ્થલીય આક્રમક જહાજ અને એસટીઓએલ (STOVL)
વિમાનવાહક જહાજની કામગીરી બજાવી શકે છે.[૨૩] ભવિષ્યમાં સ્પેનનું નૌકાદળ પ્રમાણમાં
નાના એવા સંઘર્ષોમાં સામેલ થાય તેવી સંભાવના છે, આ વાતને ધ્યાનમાં રાખીને જહાજની
સંરચના તૈયાર કરવામાં આવી હતી. જ્યારે તેને હવાઈ અભિયાનની કામગીરી માટે સામેલ
કરવામાં આવશે ત્યારે તેનું વજન 24,660 ટન હશે. આ જહાજ એવી - 8બી+ મેટાડોર (AV-8B+
Matadors), એફ-35 (F-35) અને હેલિકોપ્ટર એમ મળીને કુલ 30 વિમાનોના મિશ્ર જૂથનું વહન
કરી શકશે.[૨૩] આ જહાજમાં સ્કી-જમ્પ અને ત્રિ-પરિમાણીય રડાર આધારિત લડાકૂ પ્રણાલી
બેસાડવામાં આવી છે.[૨૩]

રૉયલ નેવી દ્વારા ઈનવિનસિબલ -શ્રેણીના ત્રણ વિમાનવાહકોના સ્થાને વધુ મોટા કદના
ક્વિન એલિઝાબેથ શ્રેણીના બે એસટીઓવીએલ (STOVL) વિમાનવાહક જહાજો માટે કરાર કરવામાં
આવ્યા છે. આ જહાજોનું નામકરણ કરવાનું બાકી છે. ઢાંચો:HMS અને ઢાંચો:HMS.[૨૪][૨૫] આ
વિમાનવાહક જહાજો 40 જેટલા વિમાનોનું વહન કરવાની ક્ષમતા ધરાવતા હશે અને તેમનું વજન
65,000 ટન જેટલું રહેશે. આ બંને જહાજો અનુક્રમે વર્ષ 2016 અને વર્ષ 2018માં સામેલ
કરવામાં આવશે, જે તેની મૂળ યોજના કરતા બે વર્ષનું મોડું છે.[૨૬] તેના મુખ્ય સાધનમાં
એફ-35બી લાઈટીંગ-II (F-35B) રહેશે અને જહાજના દળની સંખ્યા 1450 આસપાસ રહેશે.[૨૭] આ
બંને જહાજો રૉયલ નેવીના અત્યાર સુધીના સૌથી મોટા જહાજો હશે. શરૂઆતમાં આ જહાજોને
એસટીઓવીએલ (STOVL) અભિયાનો માટે સજ્જ કરવામાં આવ્યા હતા, આમ છતાં, આ વિમાનવાહક
જહાજો એસટીઓબીએઆર (STOBAR) કે સીએટીઓબીએઆર (CATOBAR) કે વિમાનોને અનુકૂળ થઈ શકે તેમ
છે. આ અનુકૂળતાને કારણે બંને જહાજો પરથી ભાવિ પેઢીના કોઈપણ પ્રકારના વિમાનોને
સંચાલિત કરી શકાશે.

યુએસ (US)ના જહાજ બેડાના વર્તમાન નિમિત્ઝ શ્રેણીના વિમાનવાહક જહાજો પછી (અને કેટલાક
કિસ્સાઓમાં નિમિત્ઝ શ્રેણીના જહાજોના બદલે) ગેરાલ્ડ આર. ફોર્ડ શ્રેણીના જહાજો સ્થાન
લેશે. સુપરકૅરિઅર્સના જહાજો વધુ સ્વયંસચાલિત સાધનોથી સજ્જ હશે. જેથી કરીને તેમના
સંચાલન અને જાળવણી માટે ઓછું ખર્ચ થાય. નવી લાક્ષણિકતાઓમાં ઈલેક્ટ્રોમેગ્નેટિક
એરક્રાફ્ટ લોન્ચ સિસ્ટમ (EMALS), (જે જૂની કૅટપલ્ટ્સ પ્રણાલીનું સ્થાન લેશે) અને
માનવરહિત વિમાનોનો સમાવેશ થાય છે.

માર્ચ 2007માં ઢાંચો:USSને સેવાનિવૃત્ત કર્યા પછી ઢાંચો:USS, યુ.એસ. (U.S.)ના જહાજ
બેડામાં 11 સુપરકૅરિઅર્સ સામેલ છે. 24 જુલાઈ 2007ના દિવસે હાઉસ આર્મ્ડ સર્વિસિઝ
સીપાવર સબકમિટિએ સાતથી આઠ નવા વિમાનવાહક જહાજોની તરફેણ કરી (દર ચાર વર્ષે એક).
જોકે, આ માટેના વધુ પડતા ખર્ચ પર ગહન ચર્ચા થઈ રહી છે, $12 થી 14.5 બિલિયનના
(વધુમાં વિકાસ અને સંશોધન પાછળ $12 બિલિયન) 1,00,000 ટનના ગેરાલ્ડ ફોર્ડ -શ્રેણીના
વિમાનવાહક જહાજોની સરખામણીએ અમેરિકા -શ્રેણીના ઉભયસ્થલીય આક્રમક જહાજો કે જે
પ્રમાણમાં નાના $2 બિલિયનના ખર્ચના 45,000 ટનના એફ-35બી (F-35B) સ્કવૉર્ડનને તૈનાત
કરી શકે છે.[૨૮]



https://gu.wikipedia.org/wiki/%E0%AA%AE%E0%AA%A7%E0%AB%8D%E0%AA%AF_%E0%AA%AA%E0%AB%8D%E0%AA%B0%E0%AA%A6%E0%AB%87%E0%AA%B6

મધ્ય પ્રદેશ ભારત દેશના મધ્ય ભાગમાં આવેલ રાજ્ય છે. તેનું પાટનગર ભોપાલ છે.
છત્તીસગઢ રાજયની સ્થાપના પહેલાં મધ્ય પ્રદેશ ભારત દેશનું સૌથી મોટું રાજ્ય હતું.
નવેમ્બર ૧, ૨૦૦૦ના દિવસે મધ્ય પ્રદેશના રાજ્યમાંથી કેટલોક ભાગ અલગ કરી છત્તીસગઢ
રાજ્યની સ્થાપના કરવામાં આવી હતી. મધ્ય પ્રદેશ રાજ્યની સીમાઓ પર મહારાષ્ટ્ર,
ગુજરાત, ઉત્તર પ્રદેશ, છત્તીસગઢ તેમ જ રાજસ્થાન રાજ્યો આવેલાં છે.

આ રાજ્યનું સૌથી મોટું શહેર ઇન્દૌર છે. રાજ્યની કુલ વસ્તી (વસ્તીગણતરી ૨૦૦૧ મુજબ)
૬૦,૩૮૫,૯૯૮ જેટલી છે. આ રાજ્યની મુખ્ય ભાષા હિન્દી છે.



https://gu.wikipedia.org/wiki/%E0%AA%AE%E0%AA%A3%E0%AA%BF%E0%AA%B6%E0%AA%82%E0%AA%95%E0%AA%B0_%E0%AA%B0%E0%AA%A4%E0%AB%8D%E0%AA%A8%E0%AA%9C%E0%AB%80_%E0%AA%AD%E0%AA%9F%E0%AB%8D%E0%AA%9F_%E2%80%98%E0%AA%95%E0%AA%BE%E0%AA%A8%E0%AB%8D%E0%AA%A4%E2%80%99

મણિશંકર રત્નજી ભટ્ટ, ‘કાન્ત’ (૨૦ નવેમ્બર ૧૮૬૭ - ૧૬ જૂન ૧૯૨૩) ગુજરાતી કવિ અને
નાટ્યકાર હતા. તેમનો જન્મ સૌરાષ્ટ્રમાં અમરેલી જિલ્લાના દામનગર મહાલમાં આવેલા ચાવંડ
ગામમાં કારતક વદ ૮, સંવંત ૧૯૨૪ના રોજ બુધવારે થયો હતો. પ્રાથમિક-માધ્યમિક શિક્ષણ
માંગરોળ, મોરબી અને રાજકોટમાં. મોરબીમાં શાસ્ત્રી શંકરલાલ માહેશ્વરને ત્યાં
જ્ઞાતિજનોનો કવિતાવિલાસ ચાલતો, તેમાં વ્રજભાષાની શબ્દચમત્કૃતિભરી કાવ્યશૈલીમાં
રચનાઓ થતી તેમ જ સંસ્કૃતમાં પણ વૈવિધ્યભર્યા અને અનવદ્ય છંદોવિધાનવાળી રચનાઓ થતી.
કાન્તના શબ્દછંદપ્રભુત્વમાં આ કવિતાવિલાસનો ફાળો હોવાનો સંભવ છે. ૧૮૮૮માં
મુંબઈમાંથી લૉજિક અને મૉરલ ફિલોસોફીના વિષયો સાથે બી.એ. પાશ્ચાત્ય બુદ્ધિવાદે એમને
અજ્ઞેયવાદી બનાવ્યા, નીતિશાસ્ત્રના અભ્યાસે જીવનની ચરિતાર્થતાના ગહનગંભીર પ્રશ્નો
એમની સમક્ષ ઊભા કર્યા અને અંગ્રેજી કવિતાએ એમના પર અજબ કામણ કરી એમની કાવ્યરુચિને
નૂતન રીતે ઘડી. ૧૮૮૯માં થોડો વખથ સુરતમાં શિક્ષક તરીકે કામ કર્યા પછી ૧૮૯૦ થી ૧૮૯૮
સુધી વડોદરાના કલાભવનમાં સાહિત્યશાસ્ત્રના અધ્યાપક, વાઇસ પ્રિન્સિપાલ અને એની
અંગભૂત ટ્રેનિંગ કૉલેજના આચાર્ય તરીકે રહ્યા. આ દરમિયાન ૧૮૯૧માં પ્રથમ પત્નીનું
અવસાન થયું, જેણે એમને તીવ્ર મર્માઘાત કર્યો. એમના સ્નેહાતુર કલ્યાણવાંછુ હૃદયને જડ
બુદ્ધિવાદ અને અજ્ઞેયવાદથી સંતોષ નહોતો અને થિયોસોફીના રહસ્યવાદથી તેઓ આ પૂર્વે
પ્રબળપણે આકર્ષાયા હતા, પણ હવે તેઓ ઈશ્વરના અસ્તિત્વને માનતા અને ભક્તિની
આવશ્યકતાને સ્વીકારતા થઈ જાય છે અને વિભિન્ન ખેંચાણોની અનુભૂતિ સાથે, ૧૮૯૮માં
લગ્નસ્નેહની દિવ્યતા પ્રબોધતા તથા સ્વર્ગમાં પણ સ્ત્રીપુરુષના આત્માના મિલનની ખાતરી
આપતા સ્વીડનબોર્ગીય ખ્રિસ્તી ધર્મમાં જઈ વિરમે છે. ૧૮૯૮માં એમણે ખ્રિસ્તી ધર્મનો
કરેલો સ્વીકાર કામચલાઉ નીવડ્યો, પણ ભાવનગર ગયા પછી ૧૯૦૦માં કરેલો જાહેર સ્વીકાર
જ્ઞાતિબહિષ્કૃત બની રહ્યો.

શિક્ષણનો ઇતિહાસ (૧૮૯૫) કાન્તની ઊંડી અભ્યાસશીલતા અને પર્યેષકબુદ્ધિના ફળ સમો
આકરગ્રંથ છે. જગતમાં જુદા જુદા દેશકાળમાં જે શૈક્ષણિક પદ્ધતિઓ અસ્તિત્વમાં આવી, જે
શૈક્ષણિક પ્રયોગો થયા, કેળવણીવિષયક જે વિચારો પ્રવર્ત્યા તેની વિગતવાર માહિતી અને
ચર્ચા રજૂ કરતા આ ગ્રંથમાં સ્વાભાવિક રીતે જ યુરોપીય પ્રજાનો શિક્ષણઇતિહાસ
કેન્દ્રમાં રહ્યો છે. મુખ્યત્વે અંગ્રેજી ગ્રંથોના દોહનરૂપે રચાયેલા આ ગ્રંથના
ગદ્યમાં કેટલીક કિલષ્ટતા અને કેટલુંક ભારેખમપણું રહી ગયેલાં છે, તો ઘણે સ્થાને
નોંધપાત્ર પ્રાસાદિક્તા અને વિશદતા સિદ્ધ કરી શકાયાં છે.

સિદ્ધાંતસારનું અવલોકન (૧૯૨૦) કાન્તની એક વિશિષ્ટ ને વિરલ કૃતિ છે. ‘જ્ઞાનસુધા’માં
૧૮૯૫માં ક્રમશઃ પ્રગટ થયેલી મણિલાલના ‘સિદ્ધાંતસાર’ની આ સમીક્ષા વેદાંતવિચારનું
તીવ્ર ખંડન કરે છે અને કાન્તના લાક્ષણિક ધર્મવિચારને વ્યક્ત કરે છે; પણ એ વિશેષ
ધ્યાનપાત્ર તો બને છે એનાં આકાર અને અભિવ્યક્તિથી. કલ્પિત કાન્તના વિધવા કાન્તા પર
લખાયેલા પત્રોના રૂપમાં ચાલતી આ સમીક્ષા એ રસિક સંદર્ભમાં સરસ લાભ લે છે ઉપરાંત
કાન્તનાં તર્કપાટવ, કટાક્ષકલા અને વિનોદવૃત્તિનો પણ મનોરમ અનુભવ કરાવે છે.

કલાપીનો કેકારવ (૧૯૦૩) તથા કલાપીના અન્ય બે ગ્રંથો ‘માલા અને મુદ્રિકા’ (૧૯૧૨) અને
‘હમીરજી ગોહેલ’ (૧૯૧૩)નાં પોતે પ્રગટ કરેલાં સંપાદનોમાં મૂકેલી પ્રસ્તાવનાઓ,
ગુજરાતી સાહિત્ય પરિષદના પહેલા અધિવેશન (૧૯૦૫)માં રજૂ કરેલો ‘આપણું નવીન
કાવ્યસાહિત્ય’ નામનો નિબંધ તથા કલાપી વિશેનાં વ્યાખ્યાનોમાં કાન્તનું સાહિત્યવિવેચન
સમાયેલું છે. એમાં એમની સૂક્ષ્મ કાવ્યરસજ્ઞતા, વિવેકવંત મૂલ્યદ્રષ્ટિ અને સુઘડ
ઉદગારની શક્તિનો પરિચય થાય છે. ‘ઊગ્યો પ્રફુલ્લ અમીવર્ષણ ચન્દ્રરાજ’ એમ કહીને કાન્ત
જેટલી સરળતાથી ન્હાનાલાલનું પહેલવહેલું ઉમળકાભર્યું સ્વાગત કરે છે એટલી જ તટસ્થતાથી
કલાપી અને ન્હાનાલાલ જેવા મિત્રોની કવિતાની મર્યાદા પણ સૂચવી શકે છે.

પૂર્વાલાપ (૧૯૨૬) ગુજરાતી સાહિત્યમાં આજ સુધી અપૂર્વ કહી શકાય એવો મણિશંકર રત્નજી
ભટ્ટ, ‘કાન્ત’નો કાવ્યસંગ્રહ. ઉત્તમ નાદમાધુર્ય, ચમત્કૃતિપૂર્ણ પ્રાસનિબંધન,
ચુસ્ત-સંયત શ્લોકબંધ અર્થઘન અભિવ્યક્તિ, ઉત્કટ ભાવનિરૂપણ, લલિતકાન્ત શૈલી, સપ્રાણ
અલંકારવૈભવ અને ઘનીભૂત અંગત વેદનાના કલાત્મક કરુણાવિષ્કારની બાબતમાં કાન્તની આ
રચનાઓ અનન્ય છે. ધર્માન્તર પછી પાંખું પડેલું ઉત્તરવયનું સર્જન બાદ કરતાં કવિનાં
દાંપત્યપ્રેમ, મિત્રપ્રેમ અને વ્યક્તિપ્રેમ નિરૂપતાં ઊર્મિકાવ્યો અને એમાંય સંમોહક
વર્ણસંયોજનથી ઊંડો અર્થપ્રભાવ જન્માવતું ‘સાગર અને શશી’ અત્યંત દ્યોતક છે. ખંડકાવ્ય
કાન્તની સિસૃક્ષામાંથી પ્રગટેલું તદ્દન નવું કાવ્યસ્વરૂપ છે; અને ‘અતિજ્ઞાન’,
‘ચક્રવાકમિથુન’, ‘વસન્તવિજય’ તેમ જ ‘દેવયાની’ એ ચાર ખંડકાવ્યોમાં એનું સર્વાંગ
સૌંદર્ય પ્રગટ થયું છે. ભાષારાગ, ઈન્દ્રિયસંવેદ્યતા અને સંદર્ભદ્યોતક
અલંકાર-પ્રતીક-કલ્પનો દ્વારા આ ખંડકાવ્યો કેવળ પ્રસંગો નથી રહ્યાં, પણ એમાં અખંડ
કવિકર્મનો સંસ્પર્શ અનુભવાય છે. જીવનરહસ્ય નહીં, પણ કલારહસ્ય અહીં કવિની સફળતાનું
કેન્દ્ર છે. અતૃપ્ત પ્રણયની ભાવસૃષ્ટિ, સંસ્કૃતનો સંનિવેશ, ગ્રીક કરુણ નાટકોનો
સંસ્કાર અને છાંદસ તરેહોનું અનોખું શિલ્પ-ખંડકાવ્યોની સંસિદ્ધિની સામગ્રી છે.
ખંડશિખરિણી અને અંજની જેવા, કાન્તને હાથે પહેલીવાર પ્રયોજાયેલા છંદોનું
આકૃતિમાધુર્ય પણ અજોડ છે.

સિદ્ધાન્તરનું અવલોકન (૧૯૨૦) મણિલાલ ન. દ્વિવેદીકૃત ‘સિદ્ધાંતસાર’નું કાન્તે કરેલું
અવલોકન. મૂળે ‘જ્ઞાનસુધા’માં ૧૮૯૪-૯૬ દરમિયાન પ્રગટ થયેલું આ અવલોકન કાન્તના એક
વિધવા સ્ત્રી કાન્તા ઉપરના પત્રો તથા કાન્તા પરના એક પત્ર રૂપે છે. મણિલાલના
વેદાન્તવિચારની તીક્ષ્ણ પરીક્ષા કરતા આ લઘુગ્રંથમાં કાન્તના તર્કપાટવનો તથા એમની
વિનોદશક્તિનો હૃદ્ય પરિચય થાય છે. એમાં ઉપહાસ-વ્યંગના શસ્ત્રનો ધારદાર ઉપયોગ થયો
છે. ધર્મનો બુદ્ધિ કરતાં વિશેષે હૃદયની લાગણી સાથે સંબંધ સ્થાપતો અને તત્વજ્ઞાન
કરતાં ધર્મમય જીવન નીપજાવવામાં એની સફળતા લેખતો, બુદ્ધ-ઈશુ-મહંમદ વગેરે પ્રભાવક
વ્યક્તિત્વોનું આકર્ષણ વ્યક્ત કરતો તથા વાસ્તવનિષ્ઠ કહી શકાય એવો કાન્તનો ધર્મવિચાર
પણ આ અવલોકનમાંથી પ્રગટ થતો જોવાય છે.



https://gu.wikipedia.org/wiki/%E0%AA%AE%E0%AA%82%E0%AA%A4%E0%AB%8D%E0%AA%B0

મંત્ર એવો ધ્વનિ, ઉચ્ચારણ, શબ્દ અથવા શબ્દોનો સમૂહ છે જેને રૂપાંતર નિર્માણ ની
(સવિશેષત: આધ્યાત્મિક રૂપાંતર) ક્ષમતા ધરાવતો હોવાનું ગણવામાં આવે છે.[૧] મંત્રોનો
ઉપયોગ અને પ્રકાર તેની સાથે સંકળાયેલી વિચારશ્રેણી અને તત્ત્વમીમાંસા અનુસાર
ભિન્ન-ભિન્ન હોય છે. મંત્ર (દેવનાગરી લિપીમાં मन्त्र) નો ઉદ્ગમ ભારતની વૈદિક
પરંપરામાં થયો અને સમયાંતરે હિંદુ પરંપરા અને બૌદ્ધવાદ, શીખવાદ અને જૈનવાદની અંદર
રૂઢિગત પ્રણાલીઓના આવશ્યક અંગરૂપે સ્થાન લીધું. મંત્રોનો ઉપયોગ હવે સમગ્ર વિવિધ
આધ્યાત્મિક પ્રચલનો વ્યાપક કેલાવો થયો છે જે પહેલાંની પૂર્વિય દેશોની પરંપરાઓ અને
ધર્મોની પ્રેક્ટિસો આધારિત હોય અથવા તેની શાખા હોય.

વેદોના સંદર્ભમાં મંત્ર એ શબ્દમાં સમગ્ર ભાગનો સંદર્ભ છે જેમાં ઋણ, યજુર, અથવા સામ
સામેલ છે - જે ગદ્ય બ્રાહ્મણ ટિપ્પણીથી વિરુધ્ધનો છંદોબધ્ધ ભાગ છે. કર્મકાંડી વૈદિક
પરંપરાઓમાંથી યોગ, વેદાંત, તંત્ર અને ભકિતના ગૂઢ અને સમતાવાદી હિંદુ સંપ્રદાયોમાં
થયેલા સંક્રમણ સાથે મંત્રજ્ઞાનના ઉચ્ચપ્રકારના ધર્મનિષ્ઠ અભિગમથી સામાન્ય રીતે અમુક
સમાન લક્ષણો સાથે કર્મના સ્વરૂપમાં માનવ ઈચ્છા અથવા માનવઆંકાક્ષાના રૂપાંતર તરીકે
મંત્રના આધ્યાત્મિક અર્થઘટનનો માર્ગ મોકળો થયો.

ઉપનિષદોના હિંદુ ધર્મગ્રંથોના રચયિતાઓ માટે ૐ - જે સ્વયં મંત્ર છે તે બ્રાહ્મણ,
ઈશની દિવ્ય પ્રતિમા તેમ જ સમગ્ર સર્જનનું પ્રતિનિધિત્વ કરે છે. કુકેઈના મતાનુસાર
તમામ ધ્વનિ ધર્મકાય બુધ્ધનો નાદ છે - એટલે કે હિંદુ ઉપનિષધક અને યોગિક વિચારધારામાં
હોય છે તેજ રીતે, આ ધ્વનિઓ અંતિમ અને પરમ સત્યની ઘોષણા છે, ધ્વનિના અર્થમાં, જે
મંત્રોનો કંઠય ધ્વનિ, મંત્રના ઉચ્ચારણ કરતી વ્યકિતના બોગ્રહણથી સ્વતંત્ર રહીને
નિહિત અર્થ ધરાવતો હોય છે. કયા મંત્રનો પ્રતિકાત્મક અર્થ કેવો છે અથવા તેનું
કાર્યાન્વયન કઈ રીતે થાય છે તેની સમજ તે વિવિધ પરંપરાઓમાં ભિન્ન હોય અને તે એની પર
પણ આધાર રાખે છે કે કયા સંદર્ભમાં તે મંત્ર લખાયેલો છે અથવા ઉચ્ચારાયેલો છે. અમુક
પ્રસંગે દરેક નાદ - જેમાંના ઘણા બધા કોઈ નિશ્ચિત વિચાર-શ્રેણી માટે વિશિષ્ટ હોય છે
તેવા નાદ સાથે સંકળાયેલા પ્રતિકવાદના સ્તરો અનેકવિધ હોય છે. ઉદાહરણ તરીકે ૐ નું
ઉચ્ચારણ જુઓ જે હિંદુ અને બૌધ્ધ પરંપરાઓમાં કેન્દ્રસ્થાને છે.

હિંદુ તંત્રએ, અક્ષરો અને ધ્વનિને દિવ્યતાના પ્રતિનિધિ તરીકે સ્વીકાર્યા ત્યારે
લેખન પ્રત્યેનો અભિગમ ઉદ્ભવ્યો જ્યારે બૌદ્ધવાદ ચીન સુધી પ્રસર્યો. તે સમયે ચીનમાં
સંસ્કૃત જેવી એકસૂત્રી ધર્મભાષાનો અભાવ હોવા છતાં ચીને ઉચ્ચારણમાં સ્થિતિસ્થાપક
પરંતુ અર્થમાં વધુ સચોટ હોય તેવા પંકિત અક્ષરો ધરાવતી લેખિત ભાષાથી સાંસ્કૃતિક એકતા
સિધ્ધ કરી. ચાઈનીઝ લોકો લિખિત ભાષાને ભારતીય બૌધ્ધ ધાર્મિક સંસ્થાઓ કરતા પણ વધુ આદર
આપતા હતા, અને મંત્રલેખનની પ્રવૃત્તિ સ્વયમેવ એક આધ્યાત્મિક પ્રણાલી બની ગઈ.
બ્રાહ્મણો જયારે મંત્રના શુધ્ધ ઉચ્ચારણના કઠોર આગ્રહી હતા ત્યારે ચાઈનીઝ અને ખરેખર
તો ફાર-ઇસ્ટર્ન બૌદ્ધવાદીઓ આ માટે ખરેખર ઓછી ચિંતા ધરાવતા હતા અને તેની લેખનશુધ્ધિ
સાથે વધુ ચીવટ ધરાવવા માટે આગ્રહી હતા. આધ્યાત્મિક પ્રણાલીના ભાગરૂપે મંત્રલેખન અને
પાઠની પ્રતો બનાવવાની પ્રથા જાપાનમાં અત્યંત વિશુધ્ધ હતી અને ઘણા બધા
બૌધ્ધસૂત્રોનું સંસ્કૃત જેમાં લખાયેલ છે તે સિધ્ધમ્ હસ્તપ્રતોનું લખાણ હવે ખરેખર
માત્ર જાપાનમાં જ જોવા મળે છે. તેમ છતાં, હિંદુ પ્રણાલીઓમાં કોઈપણ હસ્તપ્રતોમાં
સંસ્કૃત સાથે મંત્રોની પુનરાવૃત્તિ ભારતમાં ઘણા બધા સંપ્રદાયોમાં વિખ્યાત છે. ખન્ના
(2003: p. 21) મંત્રો અને યંત્રોનો વિચારસ્વરૂપો સાથે સાંકળે છે:

સંસ્કૃત શબ્દmantra- (એમ.; તથા સં. મંત્રમ ) - મૂળ ક્રિયાપદ મન- એટલે વિચારવું
(માનસ માં પણ મન) અને તેને લગતા અનુગ -ત્ર એટલે કે ઓજારો કે સાધનો એવી રીતે બનેલો
છે તેથી મંત્રનું શબ્દશ: રૂપાંતર કે અનુવાદ "વિચારનું સાધન" એવો થાય.[૩][૪]

ભારતીય-ઈરાની *મંત્ર અવેસ્તન મંન્થ્રા માં સચવાયેલો છે જેનો અસરકારક અર્થ છે શબ્દ
પણ તેનો સૂચિતાર્થ દૂરવ્યાપી છે :મંથ્રાસ અંતર્ગત રીતે "સત્ય" અસા છે અને તેના
યોગ્ય પઠનથી તેમાંનું નિહિત સત્ય પ્રગટ થાય છે. એમ પણ કહી શકાય કે મંત્રો
અસ્તિત્વની અનુભૂતિ અને "સત્કાર્ય" બન્ને છે અને તેનું પઠન વિન્યાસ અને સત્વના
સંવર્ધન માટે અત્યાવશયક છે. (અવેસ્તન અસા- અને વૈદિક પણ જુઓ [[ṛtá-]] )

ભારતીય ઈરાની સત્ય મંત્રો (યાસના 31.6: હેઈન માથ્રેમ ) "નો અર્થ કેવળ ’સત્ શબ્દ’
એટલો જ નહિ પરંતુ સૂત્રબધ્ધ વિચાર એવો થાય છે જે વાસ્તવિકતા અથવા ’અંતનિર્હિત
પરિપૂર્ણતા સાથે છંદોબધ્ધ સુત્ર હોય.’"[૫][૬] ચાઈનીઝ રૂપાંતર ઝેન્યાન 眞言, 真言,
શબ્દશ: "સત્ શબ્દો" છે. જાપાનીઝ ઓન’યોમીનું ચાઈનીઝમાં વાંચન શિનગોન (જેનો શિન્ગોન
સંપ્રદાય માટેના ખાસ નામ તરીકે પણ ઉપયોગ કરવામાં આવે છે) થાય છે.

મંત્રોની મૂળ કલ્પના વેદોમાં થયેલી હતી. મોટા ભાગના મંત્રોમાં બે ચરણના "શ્લોક"ની
લેખિત પધ્ધતિ અનુસરવામાં આવે છે કે જો કે તે અમુકવાર એક પંક્તિ અથવા તો માત્ર એક જ
શબ્દના રૂપમાં પણ જોવા મળે છે. સૌથી મૂળ મંત્ર ૐ છે જે હિંદુધર્મમાં "પ્રણવ મંત્ર"
તરીકે પણ ઓળખાય છે અને તે તમામ મંત્રોનું સ્ત્રોત છે. આની પાછળનું હિંદુ તત્વચિંતન
નામ-રૂપનો (સંજ્ઞા) નો વિચાર છે જેમાં એવું માનવામાં આવે છે કે પ્રતિનિધિ વિષયક
(દૃશ્યજયત) વિશ્વની અંદર અસ્તિત્વ ધરાવતી વસ્તુઓ, વિચારો અથવા સત્વો કોઈપણ પ્રકારે
નામ અને રૂપ ધરાવે છે. સૌથી વધૂ મુલાધાર નામ અને રૂપ એ ૐ નું આદિકાળથી અસ્તિત્વ
ધરાવતું સ્પંદન છે, કારણ કે તે બ્રાહ્મણનું પ્રથમ ઉદ્ઘોષિત નામરૂપ છે જે અનુદ્ઘોષિત
વાસ્તવિકતા/અવાસ્તવિકતા છે. સવિશેષત: અસ્તિત્વ પૂર્વે અને અસ્તિત્વ પછી એકમાત્ર
વાસ્તવિકતા - બ્રહ્મા છે અને અસ્તિત્વમાં બ્રહ્માનું પ્રથમ પ્રાગટય ૐ છે. આ જ
કારણસર ‘ૐ’ ને સર્વશ્રેષ્ઠ મૌલિક અને શકિતશાળી મંત્ર તરીકે ગણવામાં આવે છે અને આવી
રીતે ‘ૐ’ તમામ હિંદુ પ્રાર્થનાઓની આરંભમાં અને અંતમાં (પૂર્વાંગ અને અનુગ તરીકે)
હોય છે. જયારે અમુક મંત્રોથી કોઈ ચોક્કસ દેવો અથવા મૂળ તત્ત્વને આહ્વાન કરી શકાય
છે, ‘ૐ,’ ’શાંતિમંત્ર,’ ’ગાયત્રીમંત્ર’ અને અન્ય તમામ મંત્રો જેવા સૌથી વધુ મૌલિક
મંત્રો આખરે તો એક જ સત્ય પર ધ્યાન કેન્દ્રિત કરે છે.

હિંદુ તંત્રમાં બ્રહ્માંડ એક નાદ છે. પરમ, શબ્દના માધ્યમથી અસ્તિત્વમાં આવે છે.
સર્જન, વિવિધ આવૃત્તિ અને વ્યાપ ધરાવતા કંપનોથી બનેલું છે જે વિશ્વના પ્રતીતિવિષયને
ઉગમ આપે છે. સૌથી શુદ્ધ કંપનો વર્ણ છે-અવિનાશી અક્ષરો જે આપણી સમક્ષ શ્રવણક્ષમ
(શ્રાવ્ય) ધ્વનિઓ અને દૃશ્ય રૂપમાં પ્રગટ થાય છે. વર્ણા ધ્વનિ (નાદ) ના અણુઓ છે.
અક્ષરો અને તત્વો, દેવતાઓ, રાશી ચિહ્નો, શરીરના અવયવો વચ્ચે એક જટિલ પ્રતિકાત્મક
સાહચર્ય સ્થાપ્યું - આ સાહચર્યમાં અક્ષરો સમૃધ્ધ બન્યા. ઉદાહરણ તરીકે ઐતરીય અરણ્ય
ઉપનિષદમાં આપણને આ રીતે જોવા મળે છે:

વસ્તુત: દરેક અક્ષર મંત્ર બન્યો અને વેદોની ભાષા સંસ્કૃત, વસ્તુની પ્રકૃતિ સાથે
ગહનતાથી સંવાદ સાધે છે. આમ વેદો પોતે જ તાત્વિકતાનું પ્રતિનિધિત્વ કરવા લાગ્યા.
બીજાક્ષર ‘ૐ’ તત્વની અંતર્ગત એકતાનું પ્રતિનિધિ કરે છે - જે બ્રાહ્મણ છે.

વિશ્વના તમામ તત્વો અને ઊજાર્ઓ મંત્રથી પ્રભાવિત અને માર્ગદર્શિત કરી શકાય છે.
મંત્રના કેટલાંક સ્વરૂપો છે:[૭][૮]

મંત્રના નિરંતર અનુષ્ઠાનથી ચેતના અને મનની શુદ્ધિ થાય છે અને જેમ જંગલી ઘાસ પર સતત
ચાલવાથી તે કચડાઈ જાય તે રીતે કર્મોનો લોપ થાય છે. આધ્યાત્મિક મંત્ર હંમેશા ‘ૐ’
શબ્દ અને દિવ્યાવતારનું નામ ધરાવે છે. પ્રાચીન ગુરુશિષ્ય પરંપરા અનુસાર માત્ર ગુરુ
જ અન્યને ગુરમંત્ર (સિધ્ધ મંત્ર) આપી શકે. સિધ્ધમંત્ર એવી રીતે કામ કરે છે કે શબ્દ
(દો) ના કંપનની અંદર સમાવિષ્ટ આધ્યાત્મિક શકિત આપણી અંદર સાકાર થાય છે. આધ્યાત્મિક
મંત્ર સામાન્યરીતે સંસ્કૃતમાં લખાય છે અને ચક્રોને જાગૃત કરવામાં તે મહત્વની ભૂમિકા
ભજવે છે. ભગવાન શિવે માનવોમાં સંસ્કૃત ભાષાનો પ્રસાર કર્યો અને તેનો ધ્વનિ દેવો
તરીકે ઓળખાય છે. "દેવ" શબ્દ ત્રણ અર્થો ધરાવે છે : ઈશ્વર, રક્ષણહાર (એટલે કે રક્ષક
દેવતા/પાલનહાર) અને વૈશ્વિક સ્પંદન ભગવાન શિવજીએ દેવોનું અવતરણ અક્ષરના સ્વરૂપમાં
કર્યું અને તેથી જ સંસ્કૃત અક્ષરોને દેવનાગરી (ઇશ્વરના નાગરિકો) તરીકે ઓળખવામાં આવે
છે. સ્પંદન શ્રાવ્ય અથવા અશ્રાવ્ય હોઈ શકે છે. વિચારો અને લાગણીઓને નાદવિહીન
સ્પંદનો તરીકે ગણવામાં આવે છે. તે બોલવામાં આવતા શબ્દથી બિલકુલ ઓછ્હો પ્રભાવ ધરાવતા
નથી.

મંત્રજાપ વૈદિક મુનિઓની એવી વિભાવના હતી કે પૂજા અથવા પ્રાર્થનાના એક મુખ્ય રૂપ
તરીકે મંત્ર હતા જેમનો અંતિમ ઉદ્દેશ મોક્ષ/મુકિતનો હોય. મંત્રજાપ એટલે મંત્રનું
રટણ,[૯] અને યોગથી તંત્ર સુધીના તમામ હિંદુ પ્રવાહોમાં મંત્રજાપ એક સ્થાપિત પ્રણાલી
બની ચૂકી જાય છે. તેમાં, મંત્રના સતત રટણનો, સામાન્યરીતે પવિત્ર અંક (ત્રણના
ગુણાંકમાં), જેમાં 108નો અંક બહુવિખ્યાત છે, તેની આવૃત્તિમાં રટણ કરવાનો સમાવેશ થાય
છે. આ જ કારણસર, 108 મણકા ધરાવતી (જેમાં મુખ્ય મણકાને ’મેરુ’ અથવા ’ગુરૂ’ મણકા
તરીકે ઉલ્લેખવામાં આવે છે તેવી) હિંદુમાળાનો (મણકા ધરાવતા હારનો) વિકાસ થયો. જાપ
કરતો ભક્ત પોતે પસંદ કરેલા મંત્રનું રટણ કરતો જાય તેમ પોતાની આંગળીઓથી દરેક મણકો
ગણે છે. મંત્રનું 108 વખત પુનરાવર્તન થયા પછી ભકત મંત્રનું ચક્ર સતત ચાલુ રાખવા
ઈચ્છતો હોય તો તેણે મુખ્ય મણકાને પાર કર્યા વગર ફેરવતા રહેવું જોઈએ.

એવું કહેવાય છે કે જાપ દ્વારા ભકત પોતાના ઈષ્ટ દેવ અથવા મંત્રની મુખ્ય વિભાવના પર
અતિશય એકાગ્રતા અથવા ધ્યાન પ્રાપ્ત કરે છે. મંત્રના સ્પંદનો અને ધ્વનિઓને અત્યંત
મહત્વના ગણવામાં આવે છે અને ધ્વનિના આવા પ્રતિઘોષ કુંડલિની[૧૦] અથવા આધ્યાત્મિક
ચેતનાને જાગૃત કરતા હોવાનું અને મોટાભાગની હિંદુ વિચારસરણી અનુસાર ચક્રોનું ઉદ્દીપન
થતું હોવાનું પણ માનવામાં આવે છે.[૧૧]

વેદો, ઉપનિષદો, ભગવગ ગીતા, યોગસૂત્ર અને મહાભારત, રામાયણ, દુર્ગા સપ્તશતી અથવા ચંડી
જેવા પવિત્ર હિંદુ ધર્મગ્રંથોમાંના કોઈપણ શ્લોકને સાધના માટે રટણ કરવાથી શકિતશાળી
ગણવામાં આવે છે, અને તેથી તે મંત્રનું સ્થાન ધરાવે છે. નામ જપ જેવા કેટલાંક સામાન્ય
મંત્રો દેવનું નામ લઈને "ૐ નમ: (દેવનું નામ) " (અર્થાત "હું ...... ને પ્રણામ/વંદન
કરું છું") અથવા "ૐ જય (દેવનું નામ) " (અર્થાત "-----નો જય હો") આ રીતે પ્રણામ
કરીને રચવામાં આવે છે. આવા ક્રમ પરિવર્તન ધરાવતા બીજા મંત્રો પણ છે જે આ પ્રમાણે
છે :

મંત્ર શાસ્ત્રની રચના કરતા વિવિધ ગ્રંથો (શાસ્ત્ર વિધિપોથી, નિયમ અથવા મીમાંસા
[૧૪])માં મંત્રોના ઉપયોગનું વર્ણન છે.

નવકાર મંત્ર પરમ જૈન મંત્ર છે અને જૈનધર્મની મૂળ પ્રાર્થના છે જેનું દિવસના કોઈપણ
સમયે પઠન કરી શકાય છે. આ મંત્રપઠનથી પ્રાર્થના કરતી વખતે, ભકત અરિહંતો, સિધ્ધો,
આચાર્ય, ઉપાધ્યાયો અને તમામ મુનિઓને આદરપૂર્વક નમન કરે છે. આ મંત્રપઠનથી એકાદ
નિશ્ચિત વ્યકિતની પૂજા કે ભકિત કરવાને બદલે સર્વ પરમ આધ્યાત્મિક જનોના સદગુણોની
પૂજા કરવામાં આવે છે. અત્રે એ ઉલ્લેખનીય છે કે નવકાર મંત્રમાં તીર્થકંરો અને
સિધ્ધોનો નામોઉલ્લેખ પણ નથી કરેલો. પઠન સમયે, જૈન ભકત તેમના સદ્ગુણોનું સ્મરણ કરીને
અનુસરણ કરવાનો યત્ન કરે છે. આ મંત્રમાં, જૈનો આ પરમ આધ્યાત્મિક વિભૂતિઓને નમન કરે
છે અને તેથી તે નમોકાર મંત્ર તરીકે પણ ઓળખાય છે.

નમો અરિહંતાણમ્ નમો સિધ્ધાણમ્ નમો આયરિયાણમ્ નમો ઉવજ્ઝાયણમ્ નમો લોએ સવ્વ સાહુણમ્
એસો પંચ ણમોકકારો, સવ્વ પાવપ્પણાસણો, મંગલાન ચ સવ્વેસિં, પઢમમ્ હવઈ મંગલમ્ .

ગાયત્રી મંત્ર સાર્વજનિક બ્રાહ્મણને જ્ઞાનના સિધ્ધાંત તરીકે અને આદિકાળથી
દૈદિપ્યમાન સૂર્યના તેજ તરીકે આવાહન કરતો તમામ હિંદુ મંત્રોમાંના સાર્વત્રિક મંત્રો
પૈકીનો એક મંત્ર ગણાય છે.

ઈન્દ્રિયાતીત ધ્યાન પ્રયુકિત જે TM તરીકે પણ પ્રસિધ્ધિ છે, જેમાં કોઈપણ અર્થ કે
વિચારના જસંબંધ વગર માત્ર ધ્વનિ તરીકે ઉપયોગ કરવા માટે અભ્યાસને આપવામાં આવતા હોય
તેવા મંત્રોનો ઉપયોગ થાય છે.[૧૭] સૂરત શબ્દ યોગના આધ્યાત્મિક અભ્યાસમાં સિમરન (રટણ,
ખાસ કરીને પ્રારંભમાં આપેલા મંત્રનું મૂક રટણ), ધ્યાન (ઘ્યાન, અવલોકન, અથવા તો
વિચારવું, ખાસ કરીને ઇનર માસ્ટર પર) અને ભજન (શબ્દ અથવા મુખ્ય શબ્દના અંર્તધ્વનિનું
શ્રવણ)નો સમાવેશ થાય છે.

"મંત્રમ્" (એટલે કે મંત્ર)ના અથવા પવિત્ર નામનું રટણ, એકનાથ ઈશ્વરન, જેમણે પૂર્વ કે
પશ્ચિમની સંપ્રદાય પરંપરામાંથી ઉદ્ધૃત કરેલા મંત્રમનો ઉપયોગ કરવાણી ભલામણ કરેલી તેઓ
દ્વારા શિખવાડવામાં આવતા પેસેજ ધ્યાન કાર્યક્રમના આઠ મુદ્દામાં ક્રમાંક 2 છે.
મંત્રમનો ઉપયોગ સમગ્ર દિવસ દરમિયાન કોઈપણ સાનુકૂળ ક્ષણે કરવાનો હોય છે.[૧૮] મંત્રમ્
પઠનની આ પધ્ધતિ અને બૃહદ કાર્યક્રમ કોઈપણ મોટી સંપ્રદાય પરંપરા અથવા સંપ્રદાયોની
બહાર પણ ઉપયોગ કરવા માટે વિકસાવવામાં આવી હતી..[૧૯] ઈશ્વરનની મંત્ર પઠનની પધ્ધતિ
સાન ડિયાગો વેટરન્સ એડમિનિસ્ટ્રેશન ખાતે વૈજ્ઞાનિક સંશોધનનો વિષય બનેલી છે, જેમાં
માનસિક તણાવ અને PTSD પોસ્ટ ટ્રોમોટિક સ્ટ્રેસ ડિસઓર્ડર ના લક્ષણો દૂર કરવાનો
સમાવેશ કરતા સ્વાસ્થય લાભો પણ સૂચવેલા છે.[૨૦][૨૧]

ચાઈનીઝ બૌદ્ધવાદમાં, સમ્રાટ શુનઝીના ગુરુ સાધુ યુલિન (玉琳國師) દ્વારા સાધુ, સાધ્વીઓ
અને સંસારી લોકો માટે પ્રભાતમાં પઠન કરવા માટે દસ લઘુ મંત્રોને
[૨૨][૨૩][૨૪][૨૫][૨૬][૨૭][૨૮] અંતિમ રૂપ આપવામાં આવેલું. દસ મંત્રોની સાથે,
મહાનુકંપા મંત્ર, શુરંગમાનો શુરંગમા મંત્ર, હૃદયસૂત્ર અને નિઓન્ફોના વિવિધ રૂપોનું
પણ પઠન કરવામાં આવે છે.

કુકેઈ (774-835) નામના મહાન બૌધ્ધ સાધુએ બૌધ્ધ ધાર્મિકભાષા : ધરણી (ધારા.ની.) અને
મંત્ર ના બે સ્વરૂપોના પોતાના વર્ગીકરણના આધારે ભાષા આધારિત સામાન્ય સિધ્ધાંતનો વધુ
વિકાસ કર્યો. મંત્ર જૂજ સંખ્યામાં જ દીક્ષીત બૌધ્ધો પૂરતો સીમિત છે જયારે ધરણી
દીક્ષીત બૌધ્ધો અને જનસાધારણ માટેના ધાર્મિક ક્રિયાકાંડમાં જોવા મળે છે. ઉદાહરણ
તરીકે ધરણી, હૃદયસૂત્રમાં મળી આવે છે. શબ્દ "શિનગોન" (અર્થ સાચો શબ્દ ) એ મંત્ર
માટેના ચાઈનીઝ શબ્દ ચેન યેન નો જાપાની ઉચ્ચાર છે.

ધરણી શબ્દ સંસ્કૃત મૂળ ક્રિયાપદ ધ્ર પરથી આવેલો છે જેનો અર્થ ધારણ કરવું અથવા
પોષવું એવો થાય. રયુઈચી અબે એવું સૂચવે છે કે તેને સામાન્યરીતે સ્મરણવિદ્યાત સાધન
તરીકે ગણવામાં આવે છે જે સૂત્રના ખંડ અથવા અધ્યાયના અર્થને પ્રાવૃત્ત કરે છે. ધરણી
નું મંત્રપઠન કરતી વ્યકિતને દુષ્પ્રભાવી શકિતઓ અને આપત્તિઓમાં રક્ષણ મળે છે. એવું
પણ માનવામાં આવે છે. મંત્ર એ શબ્દ બે મૂળ, મન એટલે વિચારવું; અને ક્રિયાલક્ષી અનુગ
-ત્ર પરથી ઉતરી આવેલો હોવાનું પરંપરાગત રીતે કહેવાય છે. આમ, મંત્રને કોઈના વિચારોને
ગહન બનાવવા માટેનું ભાષાવૈજ્ઞાનિક સાધન અથવા બૌદ્ધવાદના સંદર્ભમાં પ્રબુધ્ધ મનના
નિર્માણ માટેના ભાષાવૈજ્ઞાનિક સાધન તરીકે ગણવામાં આવે છે. તેમ છતાં, એ વાત પણ સાચી
છે કે સમૃધ્ધિઅને દીધાર્યુ તેમ જ શત્રુનાશ જેવા ઐહિક હેતુઓ માટે મંત્રોનો ઉપયોગ
મોહિની શકિત તરીકે પણ થતો આવ્યો છે. દૈનિક જીવનમાં ઘણા એવું વિચારે છે કે મંત્રની
અસર તેનો ઉચ્ચાર એટલો બધો મહત્વનો નથી અને સ્થાયી કર્મોને (定業) કારણે અથવા
પરિસ્થિતિના ઉકેલ માટે વધુ સારી પધ્ધતિઓ દેખાતી હોવાથી તેનો અપેક્ષિત પ્રભાવ પડતો
નથી.

ધરણી અને મંત્ર વચ્ચેનો ભેદ આંકવો મૂશ્કેલ છે. આપણે એમ કહી શકીએ કે તમામ મંત્રો
ધરણી હોય છે પરંતુ તમામ ધરણી મંત્રો નથી હોતી. મંત્રો સંક્ષેપમાં હોય છે. બંન્નેમાં
ૐ અથવા હયુ મ જેવા અમૂર્ત સ્વરાત્મક ખંડની સંખ્યા હોય છે જેથી કદાચ ઘણા લોકો તેને
અનિવાર્યપણે નિરર્થક ગણે છે. કુકેઈએ મંત્રને ધરણીનો વિશિષ્ટ વર્ગ બનાવ્યો જેમાં
એવું દર્શાવવામાં આવ્યું કે ધરણીનો દરેક ઉચ્ચાર વાસ્તવિકતાની સત્ય પ્રકૃતિની ઘોષણા
છે - બૌદ્ધવાદમાં તમામ ધ્વનિ શૂન્યતા અથવા સ્વ-પ્રકૃતિની રિકતતાની ઘોષણા છે. આમ,
અર્થથી વંચિત રહેવાને બદલે, કુકેઈ એવું સૂચવે છે કે ધરણીઓમાં ખરેખર અર્થસભરતા છે -
દરેક ઉચ્ચારણ બહુવિધ સ્તરે પ્રતિકાત્મક છે. કૂકેઈનું એક વિશિષ્ટ યોગદાન મંત્રો અને
પવિત્ર પાઠો અને સાધારણ ભાષાના ઉચ્ચારણો વચ્ચે મહત્વનો કોઈ ભેદ નથી એમ કહીને પણ વધુ
પ્રતીકાત્મક સાહચર્ય લેવામાં કુકેઈનું એક વિશિષ્ટ યોગદાન હતું. જો કોઈને મંત્રના
કાર્યો સમજાય તો પછી કોઈ પણ ધ્વનિ પરમ સત્યનો પ્રતિનિધિ બની શકે. ધ્વનિઓ પરનું આ
મહત્વ કુકેઈની દવન્યાત્મક (ફોનેટિક) લેખન શૈલી કનાને પ્રથમ પંકિતમાં મૂકવા માટેનું
એક માધ્યમ હતું, જે જાપાનમાં તેના સમય દરમિયાન અપનાવવામાં આવેલી. તેને સામાન્ય રીતે
કના લેખન શૈલીના આવિષ્યકારનો યશ આપવામાં આવે છે પરંતુ વિદ્વાનોમાં આ વાત વિશે
દેખીતી રીતે કેટલીક શંકા પ્રવર્તે છે.

ભાષાના આ મંત્ર આધારિત સિધ્ધાંતે જાપાની વિચારસરણી અને સમાજ પર શક્તિશાળી અસર કરી
હતી, જે, કુકેઇના સમય સુધી રાજદરબાર અને સાક્ષરોમાં તેમ જ પ્રબળ પ્રભુત્વ ધરાવતી
રાજકીય વિચારસરણી કોન્ફયુશયસવાદમાં પ્રયોજાતી શિષ્ટ ચાઈનીઝ ભાષાના સ્વરૂપમાં આયાત
કરેલી ચાઈનીઝ ચિંતન સંસ્કૃતિ દ્વારા પ્રભાવિત હતી. ખાસ કરીને, કુકેઈ સ્વદેશીય
જાપાની સંસ્કૃતિ અને બૌદ્ધવાદ વચ્ચેની કડીઓ જોડવા માટે ભાષાના આ નવા સિધ્ધાંતોનો
ઉપયોગ કરી શકયો. ઉદાહરણ તરીકે તેણે બુધ્ધ મહાવૈરોકના અને શીન્ટો સૂર્ય દેવી
અમેતારાસુ વચ્ચે કડી જોડી. સમ્રાટો અમેતારાસુમાંથી અવતરતા હોવાનું માનવાને કારણે,
કુકેઈએ સમ્રાટોને બુધ્ધ સાથે જોડતો સબળ સંપર્ક શોધી કાઢયો અને શિન્ટોની બૌદ્ધવાદ
સાથે સમન્વયનો માર્ગ પણ શોધ્યો જે કોન્ફયુશયસવાદમાં ન બન્યું. બૌદ્ધવાદ પછી એ
રીતેનો સ્વદેશી ધર્મ બન્યો જે રીતનો કોન્ફયુશયસવાદ ન બની શકયો. અને આ જોડાણ ભાષા
અને મંત્રથી થયું. કુકેઈએ મંત્રો વિશે જે કંઈ સ્પષ્ટતા એ રીતે તેવો પ્રયાસ આ પહેલા
કયારેય કરવામાં નહોતો આવ્યો. પાઠ શું છે; સંજ્ઞા કઈ રીતે કામ કરે છે અને તેમાંય ખાસ
તો ભાષા શું છે તે અંગેના પાયાના પ્રશ્નોની છણાવટ કુકેઈએ કરી છે. આમાં તે ભાષાના
કેટલાંક નિયમવાદીઓ અને અન્ય વિદ્વાનોની જેમ એવા જ કેટલાંક આધારોને આવરી લે છે, જો
કે તેના તારણો ઘણા જ અલગ છે.

વિચારની આ પધ્ધતિમાં, તમામ ધ્વનિઓ "અ" જે ‘Father’ માં અ હસ્વ છે તેમાંથી ઉદ્ભવ્યો
હોવાનું કહેવાય છે. દીક્ષિત બૌધ્ધોમાં "અ" વિશેષ કાર્ય ધરાવે છે કારણ કે તે પોતાની
રીતે જ કશું જ અસ્તિત્વમાં નથી પરંતુ કારણો અને સ્થિતિને લીધે આકસ્મિક હોય છે એવી
વિચારધારા અથવા શૂન્યતા સાથે તે સંકળાયેલો છે. (ડિપેન્ડેન્ટ ઓરિજિનેશન નો સંદર્ભ
લેવો). સંસ્કૃતમાં ‘અ’ પૂર્વગ છે જે શબ્દના અર્થનું તેથી વિરુધ્ધમાં પરિવર્તન કરે
છે તેથી "વિદ્યા" જ્ઞાન છે અને "અવિદ્યા" અજ્ઞાન છે. (આ જ પ્રકારની વ્યવસ્થા ઘણા
ગ્રીક શબ્દોમાં જોવા મળે છે-ઉદાહરણ તરીકે "એથેઈઝમ" વિ. "થેઈઝમ" અને "એપથી" વિ.
"પેથોસ"). અક્ષર અ સિધ્ધમ્પ્રતમાં વ્યકત થાય છે અને ધાર્મિક વિધિઓ તેમજ ધ્યાન
પ્રણાલીઓમાં તેનું ઉચ્ચારણ થાય છે. શિનગોન બૌદ્ધવાદના કેન્દ્રસ્થાને રહેલું
મનોવૈરોકાના સૂત્રમાં કહેવાયું છે: બોધ્ધો અને બોધિસત્વોના મૂળ સંકલ્પને આભારી,
મંત્રમાં એક ચમત્કારિક શકિત વસે છે, તેથી તેના ઉચ્ચારણથી અસીમ પાત્રતા મેળવાય છે".
[કોન્ઝેમાં-પૃષ્ઠ-183]

મંત્રના માર્ગ તરીકે પ્રસ્તુત થયેલો મંત્રાયન (સંસ્કૃત) ન્યીગંમપા તરીકે કૃતનિશ્ચયી
થયેલા માટે આવતા તેનું મૌલિક સ્વ-અભિજ્ઞાત નામ હતું.(સંદર્ભ આપો) ન્યીગંમપા જેને
"તે પ્રાચિન માર્ગ" તરીકે પ્રસ્તુત કરી શકાય – જે સર્મા "નવતર" "નૂતન" પરંપરાઓના
ઉદ્ગમને લીધે પડેલું એક નામ હતું. મંત્રાયન વજ્રાયનના સમાનાર્થી તરીકે વિકાસ
પામ્યું છે. બૌધ્ધ ગ્રંથોના ગણનાપાત્ર અનુવાદક એડવર્ડ કોન્ઝ (1904-1979) બૌધ્ધોમાં
મંત્રોના ઉપયોગની ત્રણ અવસ્થાઓનો અલગ તારવે છે.

પ્રારંભમાં પોતાના ભારતીય સાથીઓની જેમ જ કોન્ઝના મતાનુસાર, બૌધ્ધો મંત્રનો ઉપયોગ
દુષ્ટ શકિતઓનો દૂર કરવા માટે રક્ષણાત્મક નિર્મિત તરીકે કરતા. વિનય નિયમો ભૌતિક લાભ
માટે મંત્રપઠનની બ્રાહ્મણ પ્રથામાં જોડાવાનો બૌધ્ધ સાધુઓને નિષેધ કરેલો હોવા છતાં
તપસ્વી યતિઓના વર્ગ માટે ઘણાબધા રક્ષાત્મક ઉપાયો છે. તેમ છતાં આ પ્રારંભિક
અવસ્થામાં નિર્વાણવાદી વિચારસરણીની કંઈક વિશેષ ચમત્કારિક રીતે કામ કરતી હોય છે. ખાસ
કરીને રત્ન સુત્રના કિસ્સામાં પદ્યોની ક્ષમતા "સત્ય"ની વિભાવવાના સંબંધમાં હોવાનું
જણાઈ આવે છે. સુત્રના દરેક પદ્યનો અંત "આ સત્ય થકી ખુશી આવે છે".

કોન્ઝ એવું નોંધે છે કે સમયાંતરે મંત્રોનો ઉપયોગ મંત્રોપચાર કર્તાના આધ્યાત્મિક
જીવનને રક્ષવાના હેતુથી વધુ ને વધુ થયો અને શ્વેત કમલ સૂત્ર અને લંકાવતાર સૂત્ર
જેવા અમુક મહાયાનસૂત્રોમાં મંત્રોના વિભાગો ઉમેરાવા લાગ્યા. આ સમયમાં મંત્રો પરના
રક્ષણના વ્યાપમાં પણ પરિવર્તન આવ્યું. સ્વર્ણિમ પ્રકાશ ના સૂત્રમાં ચાર મહાન રાજાઓ
સમસ્ત જંબુદ્વિપ (ભારતીય ઉપ-ખંડ)નું રક્ષણ કરવા માટે, સૂત્રની ઉદ્ઘોષણા કરતા
સાધુઓને આશ્રય આપવા માટે અને જે સાધુઓ સૂત્રની ઉદ્ઘોષણા કરતા હોય તેઓને માન આપતા
રાજાઓનું રક્ષણ કરવા માટે અંશાવતારોના વિવિધ વર્ગ પર સાર્વભૌમત્વ કરવાનું વચન આપે
છે. આ પ્રકારના અભિગમનું દેવત્વારોપણ કરનાર બૌદ્ધવાદની નીશીરેન સંપ્રદાય છે જેની
સ્થાપના જાપાનમાં 13મી સદીમાં થઈ હતી અને જેણે અગાઉની ઘણી જટિલ બૌધ્ધ પ્રથાઓને
દેઈમોકૂની પ્રાર્થના : "નમ મ્યોહો રેન્ગો કયો"-એટલે કે "પદમ સૂત્રને પરમ આદરની
પ્રાર્થના" થકી પદમસૂત્રની શ્રધ્ધામાં પરિવર્તિત કરી.

કોન્ઝના મતાનુસાર કેન્દ્રસ્થાને લેવા માટે અને સ્વને મુકિતનું માધ્યમ બનાવવા માટે
આશરે 7મી સદીમાં ત્રીજો તબક્કો શરૂ થયો. છઠ્ઠી અને સાતમી સદીમાં, તંત્રજે બૌધ્ધોએ
ઈસ્વીસન 300 સીઈમાં રચના કરેલી હોવાનું જણાય છે તેનો વેગ વધવાનું શરૂ થયું:
મંત્રાયન જે હવે સામાન્ય રીતે વજ્રાયન તરીકે વિખ્યાત થયું છે, જે આપણને
ઇન્ડો-તિબેટન બૌધ્ધવાદમાં મંત્રોના સ્થાન વિશે સંકેત આપે છે. વજ્રાયન પ્રથાનો
ઉદ્દેશ અભ્યાસુને વસ્તુઓ ખરેખર જે રીતે હોય તેની વાસ્તવિકતાનો પ્રત્યક્ષ અનુભવ
આપવાનો છે. મંત્રો તે વાસ્તવિકતાના પ્રતિક તરીકે કામ કરે છે અને વિવિધ મંત્રો તે
વાસ્તવિક્તાના વિવિધ પાસાઓ છે - ઉદાહરણ તરીકે પ્રજ્ઞા અથવા અનુકંપા. મંત્રો ઘણીવાર,
પ્રજનાપરામિતા મંત્ર હૃદય સૂત્ર સાથે સંકળાયેલા આ મંત્રોના એકાદ અપવાદ સિવાય કોઈ
નિશ્ચિત દેવ સાથે સંકળાયેલ હોય છે. વાસ્તવિકતાના પ્રત્યક્ષ અનુભવ વિશેના બોધન માટે
મહત્વનો એક વજ્રાયન વ્યુહ સમગ્ર મનો-દૈહિક તંત્રને આચરણમાં મૂકવાને લગતો છે. એક
બૌધ્ધ વિશ્લેષણમાં મનુષ્ય ‘દેહ, વાણી અને મન’ (સંદર્ભ : ત્રણ વ્રજ) થી બને છે. તેથી
વિશિષ્ટ સાધના અથવા ધ્યાનમાં, મુદ્રાઓ અથવા સાંકેતિક હાથના હાવભાવ, મંત્રોના પઠન
તેમ જ દૈવી જીવોનું પ્રત્યક્ષીકરણ અને પઠન થતું હોય તે મંત્રોનો અક્ષરોનો
પ્રત્યક્ષીકરણનો સમાવેશ થાય. સ્પષ્ટ રીતે અહીં મંત્ર વાણી સાથે સંકળાયેલો છે. ધ્યાન
ધરનાર પોતાની જાતની સમક્ષ અથવા પોતાના દેહમાં અક્ષરોને આત્મસાત્ કરી શકે. મંત્રના
અક્ષરોને મોટેથી ઉચ્ચારી શકાય અથવા તો માત્ર માનસિક પઠન કરી શકાય.

સંભવત : બૌદ્ધવાદનો સૌથી વધુ વિખ્યાત મંત્ર : ૐ મણી પદ્મે હં છે જે બોધિસત્વ,
અવલોકિતેશ્વર-અનુકંપા (તીબેટી ભાષામાં: ચેનરેઝિગ, ચીનમાં ગ્યુઆનીન)નો છ અક્ષરનો
મંત્ર છે. આ મંત્ર સવિશેષત: અવલોકિતશ્વરની રૂપ એવા ચતુર્ભુજ સદાક્ષરી સાથે સંબંધ
ધરાવે છે. દલાઈ લામાને અવલોકિતશ્વરનો અવતાર હોવાનું ગણવામાં આવે છે અને તેથી
મંત્રને તેના ભકતો દ્વારા અત્યંત આદર આપવામાં આવે છે.

લામા અંગારિકા ગોવિન્દ લિખિત ફાઉન્ડેશન ઓફ તિબેટન મિસ્ટીસિઝમ (તિબેટી અગમ્યવાદનો
આધાર) નામનું પુસ્તક ઓમ મણી મદ્મે હં જેવો મંત્ર કઈ રીતે અનેક સ્તરના પ્રતિકાત્મક
અર્થો ધરાવે છે તેનું ઉત્કૃષ્ટ દૃષ્ટાંત છે. ડોનાલ્ડ લોપેઝ પોતાના પુસ્તક પ્રિઝનર્સ
ઓફ શાંગ્રીલા : તિબેટન બુધ્ધિઝમ એન્ડ વેસ્ટ માં આ મંત્રની વિશેષ ચર્ચા કરીને તેના
વિવિધ અર્થઘટનો આપે છે. લોપેઝ એક ઓથોરિટેટિવ લેખક છે અને "પદ્મમાંના રત્ન" એવા
અર્થઘટનને ન તો ભાષા વિજ્ઞાનનો કે ન તો તિબ્બતી પરંપરાનું સમર્થન છે અને જે વિદેશ જ
પૂર્વનો પાશ્ચાત્ય સંસ્કરણવાદી અભિગમ છે તેના અર્થ મુજબ મંત્રના બીબાઢાળ વિશ્લેષણને
પડકારે છે તે એવું સૂચવે છે કે મણી પદ્મ એ વસ્તુત: પદ્મપાણિ અથવા હાથમાં કમળ ધારણ
કરનાર એ સહિત અન્ય રીતે બહુનામધારી અવોલકિતેશ્વરનું એક રૂપ એવા બોધિસત્વનું જ એક
નામ છે. સંસ્કૃતિના તદન શુધ્ધ ઉચ્ચારનો બ્રાહ્મણી આગ્રહ છૂટતો ગયો અને બૌદ્ધવાદનો
પ્રસાર એવા અન્ય દેશોમાં થયો કે જયાં રહિશોને તે જ ધ્વનિની પુનરુકિતમાં ખૂબ
મૂશ્કેલી જણાઈ. તેથી તિબેટમાં, ઉદાહરણ તરીકે તિબેટી લોકો પોતાની વ્યસ્તતા દરમિયાન
તેમના હોઠથી આ મંત્રનું રટણ કરતા હોય ત્યારે આ મંત્રનું ઉચ્ચારણ ૐ મણી પેમે હં કરતા
હોય છે.

મંત્રોની નીચેના સૂચિ કૈલાસ જર્નલ ઓફ હિમાલયન સ્ટડીઝ, વોલ્યુમ-1, નંબર-2, 1973
(પાના 168-169) અન્ય સંપાદકો દ્વારા સંવર્ધિત)માંથી લીધેલી છે. તેમાં ૐ મણી પદમે હં
ની પ્રસ્તુતિનો સમાવેશ પણ છે. અત્રે એ ખાસ ઉલ્લેખનીય છે કે સ્વાહા શબ્દને ઘણી વખત
સ્વહા તરીકે દર્શાવવામાં આવે છે. અને તિબ્બતી લોકો દ્વારા સામાન્ય રીતે તેનો ઉચ્ચાર
'સો-હા' તરીકે થતો હોય છે. અંગ્રેજીમાં લિપ્યાંતરણ કરતી વખતે શબ્દની જોડણીમાં
ફેરફાર થઈ જતો હોય છે; ઉદાહરણ તરીકે હં અને હંગ સામાન્ય રીતે એક જ શબ્દ છે. તિબ્બતી
બૌધ્ધ આચારમાં વપરાતા મંત્રો તેની મૂળ સ્થિતિ જાળવી રાખવા માટે સંસ્કૃતમાં છે. માનસ
દર્શન અને અન્ય આચરણ સામાન્ય રીતે તિબ્બતી ભાષામાં કરવામાં આવે છે.

તિબ્બતી બૌદ્ધવાદ અનુસાર આ મંત્ર (ઓમ તારે તુતારે તુરે સોહા) સર્વ વિઘ્નહર્તા,
રોગહર્તા, અને કર્મહર્તા છે એટલું જ નહી પરંતુ તેમાં શ્રધ્ધા રાખનાર પર કૃપા,
દીર્ધાયુ અને પોતાના પુન અવનાર ચક્રની ઈન્દ્રિયાતીત અનુભૂતિ માટે પ્રજ્ઞાનો
આશીવાર્દ મળશે. તારા દીધાર્યુ અને નિરામયનું પ્રતિનિધિત્વ કરે છે.

શીખ ધર્મમાં, મંતર અથવા મંત્ર ઈશ્વર અને દશ ગુરુઓના સંદેશ પર મનને એકાગ્ર કરવાના
હેતુથી ગુરબાનીમાંથી નીકળેલો શબ્દ (શબ્દ અથવા રટણ) છે. મંત્ર પ્રાથમિક મહાત્મ્યના
બે ઘટકો ધરાવે છે - અર્થ અને ધ્વનિ . પ્રથમ ઘટક શબ્દ અથવા શબ્દોનો સાચો અર્થ છે અને
બીજું ઘટક પ્રભાવી સ્પંદન છે. મંત્રને પ્રભાવી બનાવવા માટે શુદ્ધ ઉચ્ચારણ પર અને
પઠન થતા મંત્રના શબ્દ અથવા શબ્દોના અર્થ પર માનસિક એકાગ્રતા સ્તર પર વિશેષ મહત્વ
આપવામાં આવે છે. આ મહત્વને લીધે મંત્ર પઠન થતું હોય તે સ્થાન અને આસપાસના વાતાવરણ
અને તેના સંભાષણની પધ્ધતિ એટલે કે ઉચ્ચ સ્વર; મૃદુ સ્વર; વૃંદગાન; સંગીત સાથે;
સંગીત વગર; વિ. જેવી પધ્ધતિઓ સંબંધે કેટલીક ચીવટ રાખવાની હોય છે. મંત્રોનો હેતુ
મનને ભ્રમણ અને ભૌતિક એષણાઓમાંથી મુકત કરીને મન પર એકાગ્રતા અને ધ્યાન કેન્દ્રિત
કરવાનો છે.

મનીશેઈઝમ (એક પર્શીયન સંપ્રદાય)માં કિવન્ગજિન્ગ ગ્યૂઆગ્મિન્ગ દલી ઝિહૂઈ વૂશાન્ગ
ઝિઝેન મોની ગ્યૂઆન્ગફો (清淨光明大力智慧無上至真摩尼光佛) જેવા મંત્રો છે.[૪૧][૪૨]

તાઓવાદમાં દસન યિન્યુ વૂલ્યાંગ યિનમાં (大梵隱語無量音) શબ્દો ધરાવતા અને તિબ્બતી
બૌદ્ધવાદમાં મંત્ર ૐ (唵) જેવા મંત્રો છે.[૪૩]

ઈસ્લામિક સૂફી પરંપરામાં અલ્લાહના 99 નામના મંત્રો પયગમ્બરના નામ પ્રમાણે તેના
ગુણોનું પ્રિય આવાહન છે, ઢીક્ર જુઓ.

બ્રેસ્લોવરહઝિદત યહૂદીના ભટકતા જૂથમાં ના નચ નચમા નચમાન મે-ઉમાન પ્રસિધ્ધ મંત્ર છે.

ડોમ જોન મેઈન દ્વારા શીખવવામાં આવેલી ખ્રિસ્તી ધ્યાન પ્રણાલીના રૂપમાં મંત્રના મૂક
રટણનો સમાવેશ થાય છે. હેઝિચેઝમ પણ જુઓ.

રૂઢિચૂસ્ત ખ્રિસ્તી ધર્મમાં, ઇશુની પ્રાર્થનાને નિરંતરણ રટણ કરવામાં આવે ત્યારે
મંત્રનો કેટલોક પ્રભાવ ધરાવતી હોવાનું માનવામાં આવે છે.



https://gu.wikipedia.org/wiki/%E0%AA%AC%E0%AA%BE%E0%AA%87%E0%AA%AC%E0%AA%B2

બાઇબલ ખ્રિસ્તી ધર્મનો પવિત્ર ગ્રંથ છે જે વાસ્તવિક રીતે અનેક પુસ્તકોનો સંગ્રહ
કરેલું એક પુસ્તક છે. આ પુસ્તકોનું લેખન વિવિધ સામાજીક સ્તરમાંથી આવતા અનેક લોકો
દ્વારા કરવામાં આવ્યું છે. તેઓ જુદા જુદા સમયોમાં વિવિધ જગ્યાઓએ વસનારા લોકો હતા.
બાઇબલમાં અનેક પ્રકારનાં પુસ્તકો છે. તેમા ખુબજ મહત્વના પ્રસંગોની નોંધ કરવા માટે
કેટલાક પુસ્તકોનું લેખન થયું હતું. કેટલાક પુસ્તકો કેવળ પત્રો તરીકે આલેખવામાં
આવ્યાં છે, વળી બીજા કેટલાક ગીતો અને કાવ્યોનો સંગ્રહ છે. આ પુસ્તકોના સંગ્રહને
એકત્રિત કરવામાં આવ્યો અને તેને બાઇબલ તરીકે ઓળખવામાં આવ્યું. ખ્રિસ્તી અને યહૂદી
ધર્મનાં અનુયાયીઓ માને છે કે તેમાં ઇશ્વરનો સંદેશો છે.

મોટાભાગના ખ્રિસ્તીઓ દ્વારા અધિકૃત માનવામાં આવતું બાઇબલ બે ખંડમાં વહેંચાયેલું છે,
જુનો કરાર અને નવો કરાર. બાઇબલનું લેખન કાર્ય પૂરું કરતા ઘણો લાંબો સમય થયો હતો.
ઇસુ ઇઝરાયેલ દેશમાં લગભગ ૨૦૦૦ વર્ષ પુર્વે જીવન જીવ્યા હતાં. તે સમયે કેટલાંક
પુસ્તકોના સંગ્રહને ખુબજ પવિત્ર ગણવામાં આવતો હતો. આ પુસ્તકો ઇશ્વર અને તેના પ્રેમ
વિશેની સમજણ મેળવવામાં લોકોને સહાયરુપ છે તેવું ધાર્મિક આગેવાનો જાણતા હતા. આ કારણે
અન્ય પુસ્તકો કરતા આ પુસ્તકો ઘણાં મહત્વના બન્યાં હતા. આ પુસ્તકોનાં પ્રથમ સંગ્રહને
પવિત્ર બાઇબલના જુના કરાર તરીકે ઓળખવામાં આવે છે. નવા કરારના પુસ્તકોનું લેખન
કરવામાં આવે તેના ઘણા વર્ષો અગાઉ જુના કરારનાં પુસ્તકોને એકસાથે મુકવામાં આવ્યા
હતા. જે પૈકી જુના કરારમાં કુલ ૩૯ અધ્યાય છે (મૂળ હિબ્રુ ભાષા લખાયેલા) અને નવા
કરારમાં ૨૯ અધ્યાય (મૂળ ગ્રીક ભાષામાં લખાયેલા) છે. ખાસ કરીને જુના કરારના પુસ્તકો
કુરાનને ઘણા મળતા આવે છે અને તેમા ઇસુના જન્મ પહેલાનો ઇતીહાસ મળે છે. જ્યારે નવા
કરારમાં ઇસુના જન્મ બાદનું વર્ણન છે. વર્ષ ૨૦૦૩ સુધીમાં વિશ્વની ૨૩૦૦ ભાષાઓ કે
બોલીઓમાં તેનું સંપૂર્ણ કે આંશિક ભાષાંતર થઈ ચુક્યું છે. જુના કરારના પહેલા
અધ્યાયમાં દુનીયાની ઉત્પત્તિથી શરુ કરીને નવા કરારના પ્રક્ટીકરણમાં દુનીયાના અત
સુધીની તમામ બાબતોનો સમાવેશ થઈ જાય છે. બાઇબલ એ દુનીયામાં સૌથી વધુ વેચાતું, સૌથી
વધુ ભાષાંતર પામેલું અને લગભગ વિશ્વના દરેકે દરેક દેશમાં ઉપલબ્ધ પુસ્તક છે.



https://gu.wikipedia.org/wiki/%E0%AA%AA%E0%AB%8D%E0%AA%B0%E0%AA%B8%E0%AA%BE%E0%AA%B0%E0%AA%A3_%E0%AA%A8%E0%AA%BF%E0%AA%AF%E0%AA%82%E0%AA%A4%E0%AB%8D%E0%AA%B0%E0%AA%A3_%E0%AA%AA%E0%AB%8D%E0%AA%B0%E0%AB%8B%E0%AA%9F%E0%AB%8B%E0%AA%95%E0%AB%8B%E0%AA%B2

ઇલેક્ટ્રિકલ અને ઇલેક્ટ્રોનિક ઓફ એન્જિનિયર્સ સંસ્થા (IEEE)એ મે ૧૯૭૪મા “પેકેટ
નેટવર્ક ઇન્ટરકોમ્યુંનીકેશન” નામનું એક ઉમેદવારીત પરિપત્ર જાહેર કર્યું [૧]. આ
પરિપત્રના લેખકો Vint Cerf અને Bob Kahn કે જેમણે તેમાં એકથી વધારે નોડની વચ્ચે
સ્ત્રોતની વહેચણી માટે ઉપયોગી પેકેટ-સ્વીચીંગ માટેના ઇન્ટરનેટવર્કિંગ પ્રોટોકોલ
વિષે વર્ણન કર્યું હતુ. ટ્રાન્સમીશન કંટ્રોલ પ્રોગ્રામ (TCP) જે આ મોડેલનો
કેન્દ્રીય સંચાલિત ઘટક હતો જેણે હોસ્ટોની વચ્ચે જોડાણ-આધારિત લીકો અને ડેટાગ્રામ
સેવાઓ વચ્ચે જોડાણ કર્યું. આ મોનોલીથીક પ્રસારણ સંચાલન પ્રોગ્રામ પાછળથી મોડ્યુલર
સ્થાપત્યવાળા જોડાણ આધારિત ટ્રાન્સમીશન કંટ્રોલ પ્રોટોકોલ અને ઇન્ટરનેત્વર્કીંગના
ઈન્ટરનેટ પ્રોટોકોલ સ્તરમાં વિભાજીત થયો. આ મોડેલ અનૌપચારિક રીતે TCP / IP તરીકે
જાણીતું બન્યું છે, જોકે, ઔપચારિક રીતે તે ઈન્ટરનેટ પ્રોટોકોલ સ્યુટ તરીકે ઓળખાય
છે.

TCPને ભૂલરહિત ડીલેવરી કરવા માટે શ્રષ્ઠ બનાવ્યો છે અને તેમાટે તેને સમય બાધ નથી
તેથી જયારે અક્રમિક થયેલ સંદેશાને કે ખોવાઈ ગયેલ પુનઃપ્રસારિત થયેલ સંદેશાની રાહ
જોવામાં TCP માં કોઇકવાર પ્રમાણમાં લાબા વિલંબ (સેકન્ડોમાં) આવે છે. આવા વિલંબો
રીયલ-ટાઇમ એપ્લીકેશન જેવીકે વોઈસ-ઓવર-IP (VoIP) માં વ્યવહારિક રીતે યોગ્ય નથી. આ
પ્રકારની એપ્લીકેશનો મોટેભાગે યુસર ડેટાગ્રામ પ્રોટોકોલ (UDP) પર આધારિત રીયલ-ટાઇમ
ટ્રાન્સપોર્ટ પ્રોટોકોલ (RTP) જેવા પ્રોટોકોલોથી ચલાવવા ભલામણ કરેલ છે. [૨]

TCP વિશ્વસનીય સ્ટ્રીમ વિતરણ સેવા છે જે ખાતરી આપે છે કે પ્રાપ્ત થયેલ ડેટા બીટ્સ
અને મોકલાવેલા ડેટા બીટ્સ યોગ્ય ક્રમબદ્ધ અને સરખા છે. જયારે પેકેટ પ્રસારણ
વિશ્વાસપાત્ર નથી રહેતું ત્યારે એક હકારત્મક સંદેશ તરીકે ઓળખાતી તકનીકનો ઉપયોગથી
TCP જે તે પેકેટને પુનઃપ્રસારિત કરવાની ખાતરી આપે છે. આ મૂળભૂત તકનીકમાં જરૂરી છેકે
દરેક પ્રાપ્તકર્તા(હોસ્ટ) જયારે તેને સંપૂર્ણ અને સહીસલામત ડેટા મળે ત્યારે તે
પ્રાપ્તકર્તા(હોસ્ટ) એક સ્વીકૃતિ સંદેશનો પ્રતિસાદ મોકલે છે. ડેટા મોકલનાર(હોસ્ટ)
તેણે મોકલેલા દરેક ડેટાની નોધણી કરે છે. ડેટા મોકલનાર જયારે ડેટા મોકલે છે ત્યારે
તેનો પ્રસારિત સમયની પણ નોધણી કરે છે અને પ્રાપ્તકર્તા (હોસ્ટ) પાસે થી સ્વીકૃતિ
સંદેશનો પ્રતિસાદ ન મળે ત્યાં સુધી મોકલનાર (હોસ્ટ) ડેટાને પુનઃપ્રસારિત કરે છે. આ
પુનઃપ્રસારણ ચોક્કસ સમય સુધી ચાલે છે આ પછી પણ પ્રતિસાદ ન મળતા મોકલનાર હોસ્ટ
ડેટાનું પ્રસારણ અટકાવે છે. જયારે પેકેટ ખોવાઈ કે ખરાબ થાય ત્યારે આવા ટાઇમર ની
જરૂરિયાત પડે છે. [૨]

પ્રસારણ નિયંત્રણ પ્રોટોકોલ ડેટા વહેણ(સ્ટ્રીમ) માંથી ડેટા ને લઈને તેને નાના
ભાગોમાં વહેચે છે અને તે દરેક ભાગમાં TCP મથાળાને ઉમેરીને તેને TCP ખંડ બનાવે છે.
બાદમાં, આ TCPખંડ ઈન્ટરનેટ પ્રોટોકોલ (IP) ડેટાગ્રામમાં ઇન્કેપ્સ્યુલેટ થાય છે.
TCPખંડએ પિયર વચ્ચે TCP દ્વારા માહિતીની આપલે માટે વપરાતા પેકેટ છે. [૩]

TCP પેકેટ શબ્દનો ઉપયોગ કોઈકવાર અનૌપચારિક ઉપયોગ થાય છે, વર્તમાન પરિભાષામાં જ્યાં
ખંડ(સેગ્મેન્ટ)માં જે TCP PDU, IP PDU માટે ડેટાગ્રામ [૪] અને ડેટા લીંક સ્તર PDU
માટે ફ્રેમનોં ઉપયોગ થાય છે :

ડેટાના પ્રસારણની પ્રક્રિયા TCPના બોલવા પર અને ડેટાના બફરને દલીલો તરીકે પસાર
કરીને થાય છે. TCP પેકેજો કે જે આવા બફર માંથી માહિતીને ખંડોમાં અને આવા દરેક
ખંડોને તેના નિર્દિષ્ઠ સ્થાન પર મોકલવા ઈન્ટરનેટ મોડ્યુલ (એટલેકે, IP) ને બોલાવે
છે. [૫]

TCP જોડાણ ઓપેરેટીંગ સિસ્ટમ દ્વારા એક પ્રોગ્રામિંગ ઇન્ટરફેસ મારફતે વ્યવસ્થાપિત
થાય છે કે જે સંદેશાવ્યવહાર માટેના અંતિમ બિંદુ તરીકે રજૂ થાય છે જેને ઈન્ટરનેટ
સોકેટ તરીકે ઓળખાય છે. [૭]

જોડાણ અધખુલ્લું (Half-Open) હોઈ શકે છે, જેમકે જે કિસ્સામાં એક બાજુના છેડેથી
જોડાણનો અંત થયો હોય પરંતુ જોડાણની બીજી તરફ જોડાણ હું યથાવત હોયતો આને અધખુલ્લા
જોડાણ કહી શકાય. આવા જોડાણમાં જે બાજુએ જોડાણનો અંત કર્યો છે તે બીજા ડેટા કે
માહિતી બીજી તરફ મોકલવા સક્ષમ નથી પરંતુ તેને અંત નથી કર્યો તે ડેટા મોકલવા સક્ષમ
છે. બંધ થયેલ બાજુ ડેટાનું વાંચન જ્યાં સુધી બીજી બાજુનો અંત ન થાય ત્યાં સુધી કરે
છે. ત્રિ-માર્ગીય હેન્ડ-શેક દ્વારા જોડાણનો અંત શક્ય છે કે, જયારે હોસ્ટ (અ) FIN
સેગ્મેન્ટ હોસ્ટ (બ) ને મોકલે અને હોસ્ટ (બ) તેનો વળતો જવાબ FIN અને ACK (માત્ર બે
પગલાઓ એક માં) મોકલે છે અને હોસ્ટ (અ) તેનો જવાબ ACK સાથે આપે છે.[૮] આ કદાચ સૌથી
સામાન્ય પદ્ધતિ છે.

એ શક્ય છે કે બંને હોસ્ટો FIN એકસાથે મોકલે છે બાદમાં બંને માત્ર ACK માટે હોય છે.
આને દ્વિ-માર્ગીય હેન્ડ-શેક ગણી શકાય ત્યારથી FIN/ACK ક્રમ સમાંતર અને બંને દિશામાં
કરાય છે. કેટલાક હોસ્ટના TCP સ્ટેક કદાચ એક-માર્ગીય (Half-Duplex) બંધ ક્રમ અમલમાં
મુકે છે જેમકે, Linux કે HP-UX. જો હોસ્ટ સક્રિય જોડાણ એના તરફથી બંધ કરે છે, પણ
તેના સ્ટેક માં પહેલેથી રહેલા ડેટા (જે લીંક પરથી મળેલ) વાંચતું નથી, આ હોસ્ટ FIN
ની બદલે એક RST મોકલે છે. (RFC 1122 માં વિભાગ ૪.૨.૨) આ TCP એપ્લીકેશન ને ખાતરી આપે
છેકે તેને મોકલેલ બધા ડેટાને રીમોટ એપ્લીકેશન વાંચશે અને રિમોટ હોસ્ટ તરફથી FINની
રાહ જોશે અને પછી જોડાણને સક્રિય બંધ કરે છે. જોકે, રીમોટ TCP સ્ટેક કનેક્શન
એબોર્ટીગ RST અને ડેટા લોસ RST વચ્ચે તફાવત કરતો નથી.

TCP સ્લાઈડીંગ વિન્ડોનો ઉપયોગ કરી ફલો-નિયંત્રણ હાથ ધરે છે. મોકલનાર તરફથી મોકલતા
ડેટા ને મેળવનાર ના ડેટા નિયંત્રણ દ્વારા ઝીલાય છે. આનાથી મોકલનાર તરફથી (આવતા) વધી
જતા ડેટાનું નિયંત્રણ કરવા End-to-End ફ્લો નિયંત્રણ પ્રોટોકોલનો ઉપયોગ કરે છે. TCP
ક્રમાંક આપવાની પધ્ધતિથી બાઈટ આધારિત ફલો નિયંત્રણ કરે છે. TCP ફલો નિયંત્રણ માટે
વિવિધ પર્યાવરણો અનુસાર તેની વાર્તાલાપની ઝડપ માં વધારો ઘટાડો કરે છે. ઉદાહરણ
તરીકે, જયારે કોઈ કમ્પ્યુટર કોઈ સ્માર્ટફોનને ડેટા મોકલે ત્યારે ફોનની ડેટા
મેળવવાની ક્રિયા ધીરી હોવાથી ફોન ડેટા-પ્રવાહને નિયંત્રિત કરે છે. [૨]

આધુનિક અમલીકરણો ધરાવતું TCP ચાર અલગોરિધમ વાપરે છે: ધીમી-શરૂઆત, ભીડ પરિહાર, ઝડપી
પુન:પ્રસરણ અને ઝડપી પુન:પ્રાપ્તિ. (RFC 5681)

આવી સમસ્યાને દુર કરવા TCP પસંદગીયુક્ત સ્વીકૃતિ (SACK) નામના વિકલ્પનો ઉપયોગ કરે
છે જે RFC 2018 માં વ્યાખ્યાયિત છે. જે મેળવનારને યોગ્ય રીતે મળેલ વિરત સેગ્મેન્ટના
બ્લોકના સ્વીકાર માટે પરવાનગી આપે છે. વધુમાં, છેલ્લા સલગ્ન ક્રમ નંબરના બાઈટ ને
સફળતાપૂર્વક પ્રાપ્ત થાય છે. સ્વીકૃતિઓ SACK બ્લોકને એક નંબર આપે છે. જ્યાં દરેક
SACK બ્લોકને ભારપૂર્વક શરૂવાત અને અંતના ક્રમિક નંબરો અપાય છે જે સેગ્મેન્ટો
મેળવનારને યોગ્યરીતે મળે છે. ઉપરના ઉદાહરણમાં, મેળવનાર SACK જોડે ક્રમિક નંબર ૧૦૦૦
અને ૯૯૯૯ મોકલે છે. તેથી મોકલનાર માત્ર પહેલું સેગ્મેન્ટ પુન: મોકલે છે.

SACK નો વિકલ્પ ફરજીયાત નથી તે ત્યારે જ ઉપયોગમાં આવે છે જયારે જો બંને પક્ષો તેને
ટેકો આપતા હોય. જયારે જોડાણના સ્થપાન વખતે આની વાટાઘાટો થાય છે. SACK, જે TCP મથાળા
ના વૈકલ્પિક ભાગ વાપરે છે. (વધુ માહિતી માટે જુઓ : #TCP ખંડ(સેગ્મેન્ટ)નું માળખું)
SACK નો બહોળા પ્રમાણમાં ઉપયોગ થાય છે – દરેક લોકપ્રિય TCP સ્ટેક તેને ટેકો આપે છે.
પસંદગીયુક્ત સમર્થનનો ઉપયોગ સ્ટ્રીમ કંટ્રોલ ટ્રાન્સમીશન પ્રોટોકોલ (SCTP)માં થાય
છે.

ઊંચા બેન્ડવિડ્થ નેટવર્ક્સ વધુ કાર્યક્ષમ ઉપયોગ માટે મોટી TCP વિન્ડો માપ ઉપયોગ કરી
શકે છે. જે TCP વિન્ડો માપ ક્ષેત્ર માહિતીના ફ્લો નિયંત્રિત અને તેની કિંમત 2 વચ્ચે
અને 65.535 બાઇટ્સ સુધી મર્યાદિત છે. કારણકે, તેના ફિલ્ડનું કદ વધારી શકાતું નથી,
માપન પરિબળ વપરાય છે. TCP વિન્ડો માપનનો વિકલ્પ RFC 1323 મુજબ, તેનું મહતમ કદ
૬૫,૫૩૫ થી ૧ ગીગબીટ સુધીનું હોઈ શકે. મોટા વિન્ડોનું કદ તેના માટે જરૂરી TCP
ટ્યુનીંગ પ્રમાણે ફેરફાર (વધે) પામે છે.

કેટલાક રાઉટર અને પેકેટ ફાયરવોલ વિન્ડો-માપન ને પ્રસારણ દરિમયાન પુન: લખે છે. આનાથી
મોકલનાર કે મેળવનાર બાજુઓ જુદા જુદા માપવાળી TCP વિન્ડો-માપ મળવાની શક્યતા વધે છે.
આ અસ્થિર ટ્રાફિક પરિણામેં છે જે ઘણું જ ધીમું હોય છે. જયારે ખામીયુક્ત રાઉટરથી
બનેલા મોકલનારા અને મેળવનારા માર્ગથી જોડેલ સ્થળોને જોડ્યા હોય ત્યારે આ સમસ્યા
જોવા મળે છે [૧૦]

TCP પ્રોટેક્શન અગેન્સ્ટ રેપડ સ્વીક્વંસ નંબર્સ (PAWS) (અવિરત ક્રમિક સંખ્યાઓ સામે
રક્ષણ) નામના અલ્ગોરીથમનો ઉપયોગ કરે છે. વધુ વિગત માટે RFC 1323 જુઓ. PAWS નો ઉપયોગ
જયારે TCP વિન્ડોનું માપ શક્ય ક્રમિક સંખ્યા (૨^૩૨) થી વધે ત્યારે થાય છે. જયારે
સંભવિત પેકેટનું પુન:પ્રસારણ થાય થાઉં હોય ત્યારે તે એક પ્રશ્ન પુછાય કે “આ ક્રમિક
સંખ્યા પહેલા ૪ જીબી માં હતી કે બીજા માં ?” અને સમયનોંધ ના ઉપયોગથી ગાંઠ તૂટે છે.

RFC 1323 ના વિભાગ ૨.૨ માં ખોટી રીતે દર્શાવ્યુ છે કે, વિન્ડો માપ ૨^૧૪ સુધીનું જ
એટલે કે ૧ જીબી (આ સાચું છે પણ, ક્રમિક સંખ્યાની સીમા ૪ જીબી જેટલી છે). સાથે Eifel
શોધન અલ્ગોરીથમ (RFC 3522) TCP સમય-નોંધ નો ઉપયોગ કરી નક્કી કરે છે કે, જો
પુન:પ્રસારણ થાય છે કારણકે સેગ્મેન્ટો ખોવાય જાય છે કે અક્રમિક થાય છે.

TCP જુદી જુદી રીતે હુમલાઓનો ભોગ બની શકે છે. TCP પર થયેલ સંપૂર્ણ સુરક્ષા આકરણી ના
પરિણામોને ૨૦૦૯માં પ્રદશિત કર્યા હતા. [૧૧] અને હાલમાં તેને IETF અપનાવી રહ્યું છે.
[૧૨]

દુષિત હુમલાખોર તરફથી બનાવટી IP એડ્રેસોની મદદ લઇને વારંવાર હેતુપૂર્વક SYN પેકેટો
સર્વર પર મોકલવામાં આવે છે, સર્વર આ SYN પેકેટો(કે જેના સ્ત્રોત IP જુદા જુદા અને
બનાવટી હોય છે) ને વળતો જવાબ SYN+ACK સાથે આપે છે. આવા પેકેટો નો મારો વારંવાર અને
મોટા પ્રમાણમાં હુમલાખોર દ્વારા થાય છે જેથી સર્વરના ઘણાબધા સ્ત્રોતોનો બિન-જરૂરી
ઉપયોગ થાય છે આ ઉપયોગ થોડા સમય પછી તેની ચરમસીમા પર પહોચતા સર્વરની કાર્ય-પ્રણાલી
ખોરવાઈ છે કે સર્વર કાર્ય કરતુ બંધ થાય છે. આને SYN ફલડ હુમલો કહે છે. આવી સમસ્યાઓ
ના ઉકેલ મા SYN કુકીઝ અને ક્રીપ્ટોગ્રાફિક કોયડાઓનો સમાવેશ થાય છે. સ્ટોકસ્ટ્રેસ પણ
આ જ પ્રકારનો હુમલો છે, જે સિસ્ટમના સ્ત્રોતોના વ્યવસ્થાપનના પ્રદર્શનમાં ઘટાડો કરે
છે. [૧૩] ઉન્નત પ્રકારના DoS હુમલાઓમાં સંડોવાયેલા TCP Persist ટાઈમર કે જેનું
વિશ્લેષણ Phrack#66 પર થયું હતું. [૧૪]

હુમલાખોર દ્વારા એક TCP સત્રને છુપાઈને અવલોકવામાં આવે છે અને તેના પેકેટોને અડધેથી
પુન:દિશામાન કરાય છે આને જોડાણનું અપહરણ કહી શકાય. આમ કરવા માટે હુમલાખોર બહારની
તરફ જતી સંચારની ક્રમિક સંખ્યાઓનો અભ્યાસ કરે છે અને તેના જેવા આગામી ખોટા
સેગ્મેન્ટો બનાવી પ્રવાહિત કરે છે. આવા સરળ અપહરણનું પરિણામ એ આવે છે કે, જે તે
ખામીવાળું પેકેટ બીજા છેડે સ્વીકારાય છે અને જયારે મેળવનાર હોસ્ટ જોડાણના બીજા છેડે
જાણ કરે છે કે તેને એક પેકેટ વધુ મળ્યું છે અને તેઓ સુમેળ ખોઈ નાખે છે. અપહરણ કદાચ
ARP કે રાઉટીંગ હુમલાઓ સાથે જોડાયેલ છે જેઓ પેકેટના પ્રવાહ- નિયંત્રણની પરવાનગી આપે
છે, જેથી કહી શકાય કે, TCP જોડાણના અપહરણ માટે નિયંત્રણ અહીંથી મળે છે. [૧૫]

જયારે પ્રારંભિક ક્રમિત સંખ્યા સરળતાથી વિચારી શકાતી RFC 1948 પહેલા ત્યારે જુદા IP
એડ્રેસનો સ્વાંગ સરળ હતો. આથી હુમલાખોર આડસટ્ટે પેકેટોની ઘટમાળોને મોકલી આપતા
મેળવનાર હોસ્ટને એમ લાગે છે આ પેકેટો જુદા જુદા IP એડ્રેસ પરથી આવી રહ્યા છે અને
તેની પુરતી ખાતરી થતી નથી તે ARP કે રાઉટીંગ હુમલાઓ છે.



https://gu.wikipedia.org/wiki/%E0%AA%AA%E0%AA%BE%E0%AA%B2%E0%AA%A8%E0%AA%AA%E0%AB%81%E0%AA%B0

પાલનપુર એ એક શહેર અને બનાસકાંઠા જિલ્લામાં આવેલ નગરપાલિકા છે, જે ભારત દેશના
પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલું છે. પાલનપુર બનાસકાંઠા
જિલ્લાનું મુખ્ય મથક છે.

પાલનપુર પહેલાં પ્રહલાદન પાટણ કહેવાતું હોવાનું અને ચંદ્રાવતીના પરમાર વંશના ધરવર્ષ
પરમારના ભાઇ પ્રહલાદન દેવ દ્વારા સ્થાપિત કરવામાં આવ્યું હોવાનું મનાય છે. તેની
સ્થાપના વિક્રમ સંવતની સ્થાપના (ઇસ પૂર્વે ૫૭)ના ૨૦૦ વર્ષ પૂર્વે થઇ હોવાનું મનાય
છે. ત્યારબાદ પાલનપુર પાલંશી ચૌહાણ દ્વારા ફરી વસાવાયું અને હાલનું નામ મેળવ્યું.
બીજી વાયકા મુજબ તે પાલ પરમાર દ્વારા સ્થાપિત કરવામાં આવ્યું હતું, જેના ભાઇ જગદેવે
નજીકનું જગાણા ગામ સ્થાપ્યું હતું.[૧]

પાલનપુર સૌપ્રથમ પરમાર વંશના પ્રહલાદન નામના રાજપૂત દ્વારા સ્થાપવામાં આવ્યું એવું
મનાય છે. પાલનપુરનો વિસ્તાર તેમને તેમના ભાઇ દ્વારા, કે જેઓ અત્યારના માઉન્ટ આબુના
શાસક હતા, વડે ભેટ આપવામાં આવ્યો હતો. પાલનપુર આ કારણે પ્રહલાદનપુર તરીકે જાણીતું
હતું. જૈન ઇતિહાસમાં પણ પાલનપુરને પ્રહલાદનપુર તરીકે ઉલ્લેખવામાં આવ્યું છે.
પાલનપુર પાછળથી બ્રિટિશ રાજનો ભાગ બન્યું.

અફઘાનોની લોહાની જાતિના રજવાડાની પાલનપુર બેઠક (રાજધાની) હતી. તે રાજઘરાનાનો પૂર્વ
ઇતિહાસ ઉપલબ્ધ નથી પણ, લગભગ ૧૬મી શતાબ્દી તેઓ ભારતમાં જ રહ્યાં છે. કહેવાય છે કે આ
કુટુંબના મોભી મોગલ રાજા અકબરની અપર બહેનને પરણ્યા હતાં અને પાલનપુર તથા આસપાસનું
ક્ષેત્ર દહેજમાં મેળવ્યું હતું. ઔરંગઝેબ પછીના અંધાધૂંધીના કાળમાં (૧૮મી શતાબ્દી) આ
રજવાડું મહત્ત્વ પામ્યું. ત્યાર બાદ થોડાં જ સમયમાં તે રાજ્ય મરાઠાઓ દ્વારા સર કરી
લેવાયું અને અન્ય પાડોશીની જેમ લોહાનીઓએ પણ ૧૮૧૭માં બ્રિટિશ ઈસ્ટ ઇન્ડિયા કંપનીની
તાબેદાર રાજવટ નીતિ સ્વીકારી.

પાલનપુર ૨૪.૧૭° N ૭૨.૪૩° E પર આવેલું છે.[૨] તેની સમુદ્ર સપાટીથી સરેરાશ ઉંચાઈ ૨૫૨
મીટર (૮૨૭ ફુ) છે.

અહીંનો ઉનાળો ગરમ પવન અને સરેરાશ ૪૨ ડિગ્રી સેલ્સિયસ તાપમાન સાથેનો ગરમ અને ભેજવાળો
છે. કેટલીક વખત તાપમાન ૪૬ ડિગ્રી સેલ્સિયસ પણ પહોંચે છે. જોકે ચોમાસા પહેલાં તે ભેજ
સાથે ઓછું ગરમ બને છે. શિયાળામાં તાપમાન ૫ થી ૧૫ ડિગ્રી સેલ્સિયસ રહે છે, જે
ગુજરાતના બીજા શહેરો કરતાં ઠંડું છે. ચોમાસામાં સરેરાશ વરસાદ ૨૦ થી ૩૦ ઇંચ જેટલો
પડે છે.(સંદર્ભ આપો)

પાલનપુર જંકશન રેલ્વે સ્ટેશન, જયપુર-અમદાવાદ લાઇન પર આવેલું છે, જે પશ્ચિમ રેલ્વે
વિસ્તારમાં આવે છે. તે ચેન્નાઇ, થિરૂઅનંતપુરમ, મૈસુર, બેંગ્લોર, પુને, મુંબઈ,
જયપુર, જોધપુર, દિલ્હ, દહેરાદૂન, મુઝફ્ફરનગર, બરૈલી અને જમ્મુ સાથે સીધી લાઇનમાં
જોડાયેલ છે. તે ગુજરાતમાં મોટાભાગના શહેરો સાથે જોડાયેલ છે, જેમાં અમદાવાદ, સુરત,
વડોદરા, ભુજ, રાજકોટ, જામનગર અને પોરબંદરનો સમાવેશા થાય છે. પાલનપુર અને સમીખલી
વચ્ચેની બ્રોડગેજ લાઇનનો પ્રસ્તાવ સરકાર દ્વારા મંજૂર કરવામાં આવ્યો છે. આને કારણે
કચ્છ, પાટણ અને બનાસકાંઠા જિલ્લાઓને લાભ થશે.

બિયાવરને રાધનપુરથી જોડતો રાષ્ટ્રીય ધોરીમાર્ગ ૧૪ ડીસા-પાલનપુર થઇને પસાર થાય છે,
જે પાલી, શિરોહી અને આબુ રોડને પાલનપુર સાથે જોડે છે. રાજ્ય ધોરી માર્ગ SH ૭૧૨ અને
SH ૧૩૨ પાલનપુર થઇને પસાર થાય છે પાલનપુરને નજીકના શહેરો સાથે જોડે છે. રાજ્યનો SH
૪૧ મહેસાણા અને અમદાવાદને જોડે છે.

સૌથી નજીકનું હવાઇ મથક ડીસા હવાઇ મથક છે, જે પાલનપુર રજવાડાં માટે બનાવવામાં આવેલું
હતું.[૩] તે પાલનપુર થી ૨૬ કિમી દૂર આવેલું છે. નજીકનું આંતરરાષ્ટ્રીય હવાઇ મથક
સરદાર પટેલ આંતરરાષ્ટ્રીય હવાઇ મથક, અમદાવાદ છે, જે પાલનપુર શહેરથી ૧૩૯ કિમી દૂર
છે.

૧૭૫૦માં (સંવત ૧૮૦૬)માં બહાદુર ખાને શહેરની ફરતે દિવાલ "નગરકોટ" બંધાવી હતી. તે ૩
માઇલ પરિઘ ધરાવતી હતી તેમજ સાત દરવાજાઓ સાથે ૧૭ થી ૨૦ ફીટ ઉંચી અને ૬ ફીટ પહોળી
હતી. ખૂણાઓ પર શસ્ત્રો સાથેના ગોળાકાર મિનારાઓ હતા. આ દિવાલને સાત દરવાજાઓ, દિલ્હી
દરવાજો, ગઠામણ દરવાજો, માલણ દરવાજો, વીરબાઇ દરવાજો, સલેમપુરા દરવાજો, સદરપુર અથવા
શિમલા દરવાજો ‍(નવો દરવાજો) અને કમાલપુરા દરવાજો હતા. માત્ર મીરાં દરવાજો હજી સુધી
હયાત છે.[૫]

શેર મહંમદ ખાને ૧૯૧૦માં રાજા જ્યોર્જ પાંચમાંના દિલ્હી દરબારમાં હાજરી આપી હતી અને
તેમણે જ્યોર્જ પાંચમાંના નામ પરથી ૧૯૧૩માં ક્લબ બંધાવી. ૧૯૧૮માં તેમના પછીના શાસક
તાલે મહંમદ ખાને રેલ્વે સ્ટેશનની નજીક કિર્તી સ્થંભ બંધાવ્યો. જે ૨૨ મીટર ઊંચો છે.
આ મિનારામાં તેમના પિતાની કિર્તી અને પાલનપુર અને તેમના વંશના ઈતિહાસનું વર્ણન છે.
તેમણે ૧૯૨૨ થી ૧૯૩૬ની વચ્ચે બાલારામ પેલેસ પણ બંધાવ્યો અને પછી જોરાવર પેલેસ
બંધાવ્યો (જે હાલમાં કોર્ટ તરીકે વપરાય છે). તેમણે જહાંનારા બાગ (હાલમાં શશિવન)
બંધાવ્યો, જે તેમના ઓસ્ટ્રેલિયાના વેપારીની દિકરી સાથેના બીજાં લગ્નની ઉજવણીમાં
બાંધવામાં આવ્યો હતો.

જૂના બજારો જેવાકે નાની બજાર, મોટી બજાર અને ઢાળવાસ છે. ચમન બાગ શહેરમાં આવેલો
મુખ્ય બગીચો છે. જાલોરી શાસક મલિક મુઝાહિદ ખાને તેની રાણી માનબાઇ જાડેજાની યાદમાં
૧૬૨૮માં માનસરોવર બંધાવ્યું હતું.

સોલંકી વંશના શાસક સિદ્ધરાજ જયસિંહની માતા મિનળદેવીએ શિવને સમર્પિત પાતાળેશ્વર
મંદિર બંધાવ્યું હતું. બીજા મંદિરોમાં લક્ષ્મણ ટેકરી મંદિર, મોટા રામજી મંદિર,
અંબાજી માતા મંદિરનો સમાવેશ થાય છે.

મુખ્ય જૈન મંદિરોમાં મોટું દેરાસર અને નાનું દેરાસર છે. પલ્લવિયા પાશ્વનાર્થ મંદિર,
જે મોટા દેરાસર તરીકે ઓળખાય છે, તે કિંગ પ્રહલાદન દ્વારા બંધાવવામાં આવ્યું
હતું.(સંદર્ભ આપો) આ દેરાસર પાશ્વનાથને સમર્પિત છે.

બાલારામ મહાદેવનું પ્રસિદ્ધ મંદિર પાલનપુરથી ૨૦ કિમી દૂર આવેલું છે. જેસોર રીંછ
અભયારણ્ય કે જે આળસુ રીંછ સહિત લુપ્ત થવાને આરે ઊભેલી અન્ય પ્રજાતિઓ જેમકે દીપડો,
સુવર (જંગલી બોઅર), શાહૂડી (પોર્ક્યુપાઈન) આદિનું આશ્રય સ્થાન છે. તે ૧૮૦ ચોરસ
કિ.મી. માં ફેલાયેલ છે અને પાલનપુરથી ૪૫ કિમી દૂર છે. અંબાજીનું પ્રખ્યાત મંદિર
અહીંથી ૫૦ કિમી દૂર છે. આ શહેર ફૂલોના બગીચાઓ માટે પણ પ્રખ્યાત હતું અને તેના
અત્તરોની દેશ-વિદેશમાં ભારે માંગ રહેતી હતી.

પાલનપુર હીરાના ઉધોગમાંના મોટાભાગના લોકોની જન્મભૂમિ પણ છે. ભારતની આધુનિક હીરા
તરાશની ઉધોગની સ્થાપના પાલનપુરી જૈન કુટુંબોએ કરી, જેમણે ૧૯૦૯માં પોતાના ગામડાને
ગરીબીમાંથી ઉગારવા આ ઉધોગ પસંદ કર્યો. અંતરીયાળ વિસ્તારમાં આવેલ હોવાથી પાછળથી
તેમણે પોતાનો ધંધો મુંબઈ અને પછી સુરતમાં વિકસાવ્યો. તેમ છતાં આજે પણ તેઓ માતૃભૂમિ
સાથે નજીકથી જોડાયેલા છે. આજે પણ ભારતીય હીરા ઉધોગ જે મોટે ભાગે આભૂષણો માટે હીરા
તરાશે છે, તેમાં પાલનપુરી જૈનોની બહુમતી છે.

આ શહેર ઘણી ખ્યાતનામ વ્યક્તિઓની જન્મભૂમિ પણ છે, જેમકે ચંદ્રકાંત બક્ષી (પ્રખ્યાત
ગુજરાતી સાહિત્યકાર), ભરત શાહ (બોલીવુડ, મુંબઈ ફિલ્મ નિર્માતા), બી. કે. ગઢવી
(કોંગ્રેસ પક્ષના પૂર્વ સચિવ, ગુજરાત કોંગ્રેસના પૂર્વ પ્રદેશ પ્રમુખ અને રાજ્ય
કક્ષાના માજી નાણાંમંત્રી, ભારત સરકાર), પાલનપુરના સમાજ સેવક કાલિદાસ નરશીદાસ
કર્નાવત (કર્નાવત સ્કૂલ, કર્નાવત છાત્રાલય, બ.કા.મર્કે. કો.ઓપ. બેંક તથા બ્રહ્મપુરી
આશ્રમ જેવી સંસ્થાઓની સ્થાપના), પ્રણવ મિસ્ત્રી (સંશોધક). વધુમાં આ શહેર તેના
ગઝલકારો માટે પણ પ્રખ્યાત છે. શૂન્ય પાલનપુરી, અમર પાલનપુરી, સૈફ પાલનપુરી, આગમ
પાલનપુરી, મુસાફિર પાલનપુરી, બાગી પાલનપુરી, ખામોશ પાલનપુરી, સૂફી પાલનપુરી વગેરેએ
તેમની ગઝલોથી પાલનપુરનું નામ રોશન કર્યું છે. શહેરના સૈયદ બંધુઓએ ફોટોગ્રાફી
ક્ષેત્રે પણ પાલનપુરને ગૌરવ અપાવ્યું છે.

પાલનપુર શહેર પાલનપુર તાલુકાનું મુખ્ય મથક છે. આ તાલુકામાં આશરે ૧૧૦ જેટલાં ગામોનો
સમાવેશ થાય છે.



https://gu.wikipedia.org/wiki/%E0%AA%AA%E0%AA%BE%E0%AA%AC%E0%AB%81%E0%AA%AE%E0%AA%A0

પાબુમઠ એ ગુજરાતના કચ્છ જિલ્લામાં આવેલું સિંધુ ખીણની સંસ્કૃતિ કાળનું પુરાતત્વીય
સ્થળ છે.[૧]

આર્કિયોલોજિકલ સર્વે ઓફ ઇન્ડિયા દ્વારા આ સ્થળે ૧૯૭૭-૭૮, ૧૭૭૮-૭૯ અને ૧૯૮૦-૮૧
દરમિયાન ખોદકામ હાથ ધરવામાં આવ્યું હતું.[૨]

૧૯૮૦-૮૧ના ખોદકામ દરમ્યાન એક મોટી ઈમારત સંકુલ, યુનીકોર્ન નું છાપ ધરાવતી
મહોર, છીપલાની બંગડીઓ, મણકાઓ, તાંબાની બંગડીઓ, સોય, સુરમા ધાતુ (એન્ટીમની
-antimony)ના સળિયા, અભ્રકના ઝીણા મોતી; માટીના વાસણોમાં મળ્યા છે. આ વાસણો મોટા
અને મધ્યમ કદના છે જેમા કટોરો, થાળીઓ, વાસણ રાખવાનો ઘોડો, કાણા વાળી બરણી વગેરેનો
સમાવેશ થાય છે. આ વાસણો લાલ માટીના બનેલા છે તેના પર કાળા રંગે ચિત્રકારી કરેલી
છે.[૧] ઢોરો, ભેંસ, માછલી, ઘેટાં, જંગલી ડુક્કર અને સસલાં જેવા પ્રાણીના અવશેષો પણ
અહીં મળી આવ્યા હતા.[૧]

આ સ્થળ કચ્છ જિલ્લામાં આવેલું છે. જ્યાં ઘણા સિંધુ સંસ્કૃતિના અવશેષો ધરાવતા અન્ય
પુરાતત્ત્વિક સ્થળો જેમ કે ધોળાવીરા, દેશલપર, સુરકોટડા વગેરે આવેલા છે.[૩]આ સિવાય
દેશલપર, નેત્રા-ખીસ્સાર, સુરકોટડા, ધોળાવીરા, કોટડા, મેઘપર, સેવકિયા, ચિત્રોડ,
કનમેર વગેરે જેવા અન્ય સિંધુ સંસ્કૃતિના પુરાતત્ત્વિક સ્થળોએ કિલ્લેબંધી પણ જોવા
મળી છે.[૪]



https://gu.wikipedia.org/wiki/%E0%AA%AA%E0%AA%BE%E0%AA%87

પાઇ (π) એ ગાણિતિક અચલ સંખ્યા અને વર્તુળના પરિઘ અને તેના વ્યાસનો ગુણોત્તર છે.
જેનું મૂલ્ય સામાન્ય રીતે અંદાજે ૩.૧૪૧૫૯ ઉપયોગમાં લેવાય
છે. ૧૮મી સદીના મધ્ય ભાગથી પાઇને
'π' તરીકે રજૂ કરવામાં આવે છે, તેમ છતાં કેટલીક વાર તેને 'pi' પણ કહે છે.

ગુણોત્તર C/d એ વર્તુળના માપથી સ્વતંત્ર રીતે અચલ છે. દાત. જો વર્તુળનો વ્યાસ બીજા
વર્તુળના વ્યાસ કરતાં બમણો હોય તો તેનો પરિઘ પણ બીજા વર્તુળ કરતાં બમણો હશે. એટલે
કે આ ગુણોત્તર જળવાઇ રહેશે. આ વ્યાખ્યા યુકલિડિયન ભૂમિતિ માટે સાચી ઠરે છે. વક્ર
ભૂમિતિ માટે π = C/d સૂત્ર સાચું ઠરતું નથી.[૧]



https://gu.wikipedia.org/wiki/%E0%AA%A8%E0%AB%87%E0%AA%AA%E0%AA%BE%E0%AA%B3

નેપાળ ભારત અને ચીન થી ઘેરાયેલો દેશ છે. વિશ્વનું સૌથી ઉંચું શિખર માઉન્ટ એવરેસ્ટ
(સાગરમાથા) નેપાળમાં આવેલું છે. નેપાળ આધુનિક જગતનું એકમાત્ર હિન્દુ રાષ્ટ્ર છે.
એના નાના માપ પ્રમાણે ઘણું બહુભાષિક અને બહુસાંસ્કૃતિક છે. નેપાલની રાજધાની કાઠમંડુ
છે. અહી હિન્દુ અને બૌદ્ધ ધર્મમાં લોકો માને છે. બૌદ્ધ ધર્મનો પ્રચાર સમ્રાટ અશોકથી
થયો. નેપાળમાં ગૌતમ બુદ્ધના જન્મસ્થળ લુમ્બિનીમાં માયાદેવી મંદિર પાસે થયો હતો.
સીતાજીનું જન્મસ્થાન મિથિલા નેપાળમાં આવેલુ છે.



https://gu.wikipedia.org/wiki/%E0%AA%9C%E0%AA%BE%E0%AA%B5%E0%AA%BE_(%E0%AA%AA%E0%AB%8D%E0%AA%B0%E0%AB%8B%E0%AA%97%E0%AB%8D%E0%AA%B0%E0%AA%BE%E0%AA%AE%E0%AA%BF%E0%AA%82%E0%AA%97_%E0%AA%AD%E0%AA%BE%E0%AA%B7%E0%AA%BE)

"જાવા" એક કમ્પ્યૂટર પ્રોગ્રામિંગ ભાષા છે. જેની શોધ જેમ્સ ગોઝ્લિંગે ઇ.સ. ૧૯૯૫માં
કરી. જાવા સન માઇક્રોસિસ્ટમ્સ દ્વારા વિકસાવવામાં આવેલ છે.આ ભાષાના મોટા ભાગની
વાક્યરચના C અને C++ મુજબ અનુસરવામાં છે. જાવા એપ્લિકેશન્સનું "બાઇટ-કોડ"માં સંકલન
થાય છે જે કોઇ પણ JVM પર ચલાવી શકાય છે. જાવા એક મલ્ટી પેરાડિગમ, ક્લાસ આધારિત,
સમવર્તી, ઓબ્જેકટ ઓરિએન્ટેડ પ્રોગ્રામિંગ ભાષા છે.જાવા પોર્ટેબલ-એટલે કે કોડ એક વાર
લખીને કોઇ પણ પ્લેટફોર્મ પર જેમાં JVM સ્થાપિત હોય ચલાવી શકાય છે.



https://gu.wikipedia.org/wiki/%E0%AA%9C%E0%AA%B8%E0%AA%A6%E0%AA%A3_%E0%AA%B0%E0%AA%9C%E0%AA%B5%E0%AA%BE%E0%AA%A1%E0%AB%81%E0%AA%82

જસદણ રાજ્ય  બ્રિટિશ શાસન દરમિયાન સૌરાષ્ટ્રમાં આવેલું રજવાડું
હતું. ૧૫ ફેબ્રુઆરી ૧૯૪૮ના રોજ તેના છેલ્લાં શાસકે ભારત ગણતંત્રમાં ભળવાની સંધિ કરી
 હતી.[૧] રાજ્યનું પાટનગર જસદણ શહેર હતું.

જસદણ રાજ્યની સ્થાપના ૧૬૬૫માં વિકા ખાચર દ્વારા ખેરડીના ખુમાણોને હરાવીને કરાઇ હતી.
૧૮૦૭માં તેના શાસક વજસુર ખાચરે બ્રિટિશરો અને ગાયકવાડ રાજ્ય જોડે સંધિ કરી હતી જેથી
જસદણ બ્રિટિશ સંરક્ષિત રાજ્ય બન્યું. ૧૯મી સદીના અંતમાં જસદણ બોમ્બે પ્રેસિડેન્સીના
કાઠિયાવાડ એજન્સીનો ભાગ બન્યું.[૨]

બ્રિટિશ શાસન દરમિયાન ભારતમાં પોતાની ટપાલ ટિકિટ ધરાવતા રાજ્યોમાં સૌથી નાનું રાજ્ય
હતું.[૩]

જસદણ રાજ્યના શાસકો કાઠી ક્ષત્રિય વંશના રાજપૂતો હતો.[૪]
રાજ્યના શાસકોને દરબાર કહેવાતા હતા.[૫]



https://gu.wikipedia.org/wiki/%E0%AA%9A%E0%AA%BE%E0%AA%A4%E0%AA%95

કાબર જેવું પણ લાંબી પૂંછડી અને માથા પર ચોટલી ધરાવે છે.પાંખમાં ધોળા પદમ હોય
છે.તેનું કદ ૩૩ સે.મી.હોય છે.ચાતક કલરમાં બે જાતનાં થાય છે,એક ઉપરનાં(પીઠનાં) ભાગે
કાળું અને પેટાળ સફેદ તથા બીજી જાતમાં સંપૂર્ણ કાળું પણ પાંખમાં સફેદ પદમ ધરાવતું
હોય છે.જ્યારે બન્ને જાતનાં બચ્ચાં પીઠ પર કથ્થાઇ અને પેટાળે પીળાશ પડતો સફેદ
રંગનાં હોય છે.

આ યાયાવર પક્ષી આફ્રીકાના પૂર્વ કિનારેથી ભારત,શ્રીલંકા અને બર્મા/મ્યાનમાર માં
ઉનાળો ઉતરતાં અને ચોમાસાની શરૂઆતમાં આવે છે,અને દિવાળી પહેલાં પરત જતાં રહે છે.તે
મોટા ભાગે ભીની અને વાવેતર વાળી જગ્યાઓમાં રહેવાનું પસંદ કરે છે.

આ પક્ષી પણ માળો બાંધવાને બદલે પોતાનાં ઇંડા સેવવાનું કામ લલેડાંને સોંપી દે
છે.બચ્ચા જ્યારે પોતાની મેળે ખોરાક લેતા થાય ત્યારે કોઇ કુદરતી પ્રેરણાથી તે પણ
પોતાના મૂળ વતન તરફ પ્રયાણ કરે છે.



https://gu.wikipedia.org/wiki/%E0%AA%97%E0%AA%B0%E0%AA%AC%E0%AA%BE

ગરબા મુખ્યતઃ ગુજરાત, ભારતના ખૂબ લોકપ્રિય ધાર્મિક લોકનૃત્યનો ઉત્સવ છે. ગરબા આસો
માસની શુક્લ પક્ષની એકમથી નોમ સુધીની તિથિઓ દરમ્યાન ગવાય છે. આ રાત્રીઓ નવરાત્રી
તરીકો જાણીતી છે. આ નૃત્ય દ્વારા દેવીની આરાધના કરવામાં આવે છે. આ ભારતના સૌથી
જાણીતા તહેવારોમાંનો એક છે.

નૃત્ય ઉપરાંત નવરાત્રીમાં કાણાંવાળી મટકીમાં અંદર જ્યોત મુકીને બનાવાતા દીવાઓને પણ
ગરબા કહે છે. નવરાત્રી દરમ્યાન માતાજીની સ્તુતિમાં ગવાતાં ગીતોને પણ ગરબા કહે છે.

ગરબો શબ્દનો મૂળ અર્થ થાય છે - કાણાવાળી મટકી કે જેમાં જ્યોત પ્રગટાવીને દીવા તરીકે
માતાજીની પૂજામાં મુકવામાં આવે છે. ગરબો શબ્દ મૂળ સંસ્કૃત શબ્દ ગર્ભદીપ પરથી આવેલો
છે. ભગવદ્‌ગોમંડળમાં ગરબો શબ્દનો અર્થ નીચે પ્રમાણે કરાયો છે.

નાદ અને નર્તન આદિમાનવના આંતરિક આવેગ અને ઉર્મિઓની અભિવ્યક્તિ છે. ભય અને
રક્ષાભાવમાંથી આદિમાનવ પૂજા કે ધર્મ તરફ વળ્યો ત્યારે એ ધર્મ કે રક્ષાભાવ એણે
બલિદાન, નાદ અને નર્તન રૂપે જ વ્યક્ત કર્યો. ગરબો સર્વાંશે ધર્મનું પ્રતિક છે. ગરબા
સાથે શક્તિની પૂજા, શક્તિનું મહાત્મ્ય જોડાયેલું છે. નવરાત્રીનો ગરબા ઉત્સવ એ
શક્તિપૂજાનો જ ઉત્સવ છે.[૨]

’ગરબો’ શબ્દની વ્યુત્પતિ માટે આપણા વિદ્વાનો હજુ સુધી પૂરેપૂરા એકમત નથી પરંતુ
दीपगर्भो घटः / दीपगर्भो / गभो / गरभो / गरबो (ગરબો) આ ક્રમે ગરબો શબ્દ વ્યુત્પન્ન
થયો હોવાનું જણાય છે.[૩]

ગરબાને તાલરાસકનાં પ્રકાર તરીકે સ્વીકારતાં શ્રી ગોવર્ધન પંચાલ લખે છે કે, ’ઐતરૈય
આરણ્યક પરંપરાના અનુસંધાનરૂપે તાલરાસક તાલ વગાડીને થતો કોઈ નર્તન પ્રકાર ઉષાના
સમયમાં પ્રચલિત હોવાનું સમજાય છે. ઉષાનું લાસ્ય તાલરાસક કે ગરબા જેવો કોઈ પ્રકાર તો
નહીં હોય ને ? ઈ.સ.ની ૧૩મી સદીના શારદાતનય રાસક ને લાસક પણ કહે છે ને એ રાસક કે
લાસક લાસ્ય સાથે સામ્ય ધરાવે છે અથવા તો જો બન્ને સ્વીકારીએ તો ઉષાના લાસ્યને ગરબા
જેવા નર્તન પ્રકાર સાથે જોડી શકાય, કારણ કે ઉપર કહેલી ઐતરૈય આરણ્યકની પ્રણાલિકા
સ્ત્રીઓના તાલરાસક જેવા પ્રકારનો ઉલ્લેખ તો કરે છે. આમ જોતાં ગરબા જેવા કોઈ
પ્રકારની નર્તન પ્રણાલિકા ગુજરાતમાં જ પ્રથમ ઉષા દ્વારા પ્રચારમાં આવી હોય એમ દેખાય
છે.’[૪]

’ગરબો’ સંજ્ઞાની અર્થછાયાઓ ક્રમશઃ વિસ્તાર પામતી રહી. ’ગરબો લખાય’, ’ગરબો છપાય’,
’ગરબો ગવાય’, ’ગરબે ઘુમાય’, ’ગરબો ખરીદાય’ આવા બધા અર્થો ગરબા શબ્દમાં સમાયેલા છે.
નવરાત્રીમાં છિદ્રવાળા માટીના ઘડામાં દીપ પ્રગટાવીને એની સ્થાપના કરીએ, એ ઘટ તે
’ગરબો’. આ ઘટને મધ્યમાં મૂકીને, એની આસપાસ સ્ત્રીઓ ગોળાકાર ઘૂમે તે નર્તન પ્રકાર પણ
’ગરબો’. પછી આ નર્તન સાથે ગવાતું ગીત પણ ’ગરબો’ સંજ્ઞા પામ્યું અને અંતે તો,
મધ્યમાં ગરબાની સ્થાપના ના થઈ હોય તો પણ એ પ્રકારે વર્તુળાકાર થતું સામૂહિક નર્તન
અને એની સાથે ગવાતું ગીત ’ગરબો’ તરીકે પ્રચાર પામ્યા.[૫]

લોકવાદન, લોકસંગીત અને લોકનર્તનમાંથી પ્રાચીન ગરબો પ્રગટે છે. આ નર્તનમાં સહિયારા
સમાનવેગ, સમાન અંગભંગ, સમાનગતી, સમાનસ્ફૂર્તિ, હાથની તાળી અને હાથના હિલ્લોળની સાથે
લયબદ્ધતા અને તાલબદ્ધતા હોવી જરૂરી છે. પ્રાચીન ગરબામાં ગીત, લય, સૂર અને તાલની
મિલાવટ હોય છે. માત્ર તાલીઓના તાલ આપી સંગીતપૂર્વક પગના ઠેકા સાથે સ્ત્રીઓ-સ્ત્રીઓ,
પુરુષો-પુરુષો કે સ્ત્રીઓ-પુરુષો ગોળાકારે સાથે ફરીને રાસ નર્તન કરે તેને તાલીરાસક
કે મંડલરાસક કહેવાય છે. જે હલ્લીસકનૃત્તનો એક પ્રકાર છે. ’અભિનય દર્પણ’ ગ્રંથમાં
જણાવ્યા પ્રમાણે પાર્વતીજીએ બાણાસુરની પુત્રી ઉષાને લાસ્ય શીખવ્યું, ઉષાએ દ્વારકાની
ગોપીઓને શીખવ્યું અને દ્વારકાની ગોપીઓ એ સૌરાષ્ટ્રની સ્ત્રીઓને શીખવ્યું. આ રીતે
પરંપરાગત રીતે લાસ્યનૃત્ય લોકજીવનમાં પ્રતિષ્ઠિત બન્યું. એક અનુમાન પ્રમાણે શ્રી
કૃષ્ણના હલ્લીસકનૃત્તના પદગતિ અને હલનચલનમાં ઉષાએ હાથતાળીનું નર્તન ઉમેર્યું તેમજ
પુરુષોને તેમાંથી દૂર કર્યા કારણ એકલી સ્ત્રીઓ હશે તો લાસ્ય સવિશેષ લલિત, લાવણ્યમય
અને સૌદર્યયુક્ત પ્રસ્તુત થશે. તાલ, તાલી, ચપટી, લચક, ઠેસ, લાસ્ય અને વર્તુળાકાર
તાલી રાસના મુખ્ય અંગો ગણી શકાય. [૬]

ગરબામાં એક તાલી, બે તાલી, ત્રણ તાલી અને તાલી સાથે ચપટીના ને સંઘોર્મિના અનેક
પ્રકાર પ્રચલિત છે. તાલી, ચપટી અને પગની ઠેસના વિવિધ પ્રકારો તેને તાલ અને લય આપે
છે એટલે વાદ્યની જરૂર રહેતી નથી (ન હોય તો પણ ચાલે). નર્તન ગોળાકારે પૂર્ણ હોય છે.
બબ્બે, ચાર ચારની ગુંથણી કે અર્ધવર્તુળમાં રચાતાં રચાતાં ગોળાકાર થાય છે. આ
લોકનર્તન ગોળાકારનું સ્વરૂપ જાળવી રાખતાં રાખતાં તેની પ્રવેશ અને પ્રસ્થાનની રચનાઓ
અનેકવિધ તાલ, શબ્દો અને તેમાંથી ઊઠતા વિચારો દ્વારા સર્જતું રહે છે. આવું પ્રવેશ
અને પ્રસ્થાનનું નાવિન્ય વિશ્વનાં લોકનર્તનમાં અનન્ય છે. પ્રાચીન ગરબામાં હાથતાળી
નર્તન મુખ્ય છે. આ ઉપરાંત માથા પર એકથી વધુ બેડાં લઈ, ગરબી, માંડવડી, દીવા, દીવડી,
દાંડિયા, મંજીરા વગેરે લઈ અને પણ વિવિધ અંગમરોડ અને ચાલવૈવિધ્ય સાથેનું નર્તન જોવા
મળે છે.[૭] તાલીરાસમાં ગવાતા વૃંદગીતોમાં, ગરબે ઘૂમતી વખતે, એકનું એક ગીત પ્રથમ
વિલંબિત પછી મધ્ય અને ત્યાર પછી દ્રુતલયમાં સામાન્ય રીતે લેવાય છે.

પ્રાચીન ગરબાનું વિષય વસ્તુ : પ્રાચીન લોકકૃતિ, લોકગીત અથવા દયારામ સુધીના કવિઓની
કૃતિઓનો સમાવેશ પ્રાચીન ગરબામાં થાય છે. વિષયવસ્તુ વિશેષતઃ ભક્તિપ્રધાન હોય છે.
શક્તિની આરાધના, શ્રી કૃષ્ણની લીલાઓ તેમજ લોકજીવનને સ્પર્શતા વિષયોના સાધારણ
લોકસમુદાય સહજતાથી ગાઈ શકે તેવા ગેયતા પ્રધાન લોકઢાળના વૃંદગીતો જ હોય છે. મહાકાળી,
અંબા, બહુચર, ચાચર, આશાપુરા વગેરે અસંખ્ય દેવીઓનું સ્મરણ કરીને ગરબો ગવાય છે.

આ પહેલાંનું, આ વિશેનું, અન્ય સાહિત્ય હજુ મળેલું નથી. વલ્લભ મેવાડો પ્રાચીન
ગરબાઓના પર્યાયરૂપ ગણાય છે. તેના ગરબા (ગરબારૂપે લખાણ)નું કેન્દ્ર માતાની પ્રગટ
ભક્તિ છે. "મા તું પાવાની પટરાણી.." એ તેનો અતિપ્રસિદ્ધ પ્રાચીન ગરબો છે. [૮]આ
ઉપરાંત કડીના સાંકળેશ્વર, જુનાગઢના દીવાન રણછોડજી, શામળ, પ્રેમાનંદ, દયારામ, પ્રીતમ
વગેરે સર્જકોએ ગુજરાતીમાં ગરબા અને ગરબીઓ આપ્યા છે.[૯] ગરબાની મધ્યકાલિન રચનાઓ સુધી
ગરબામાં ભક્તિ કે ધાર્મિક ઓચ્છવોનું પ્રતિબિંબ જોવા મળે છે. પછી ધીમે ધીમે ધાર્મિક
ગરબો સામાજિક થતો ગયો. લોકગીતો અને લોકસાહિત્ય તેમાં ભળતા ગયાં.

પ્રાચીન ગરબાનું ગીત-સંગીત : મુખ્યત્વે લોકસંગીત જેના તાલોમાં એકતાલ, દાદરા,
દીપચંદી, કેરવા, ઘુમાળીને હીંચ વિશેષ લેવાય છે. ત્રણ-ચાર માત્રાના પણ લોકતાલો હોય
છે. રાગોમાં સારંગ, ઝીંઝોટી, બાગેશ્રી, માંડ, કાફી, કાલીંગડા, દેશ, ગારા, ખમાજ
વગેરેની છાયા હોય છે. રાગની સંપૂર્ણતા નહિવત્‌ હોય છે. આ પ્રકારના પ્રાચીન ગરબાને
અનુરૂપ સાદા લોકતાલ, લોકરાગ, લોકઢાળ હોય છે. અને એવાં જ સાદા લોકવાદ્યો હોય છે.

ગરબા એ ગુજરાતી સાહિત્ય અને સંગીતની અનોખી શૈલી છે. તે ગુજરાતી સંસ્કૃતી સાથે એટલો
ગાઢ સંબંધ ધરાવે છે કે બીન-ગુજરાતીઓ (અને ક્યારેક ક્યારેક ગુજરાતીઓ પણ) ગુજરાતી
સંગીતની વાત આવે એટલે ગરબા એવું અર્થઘટન આપોઆપ કરી લે છે. ગુજરાતભરમાં માતાજીના
વિવિધ રૂપોની સ્તુતિમાં અનેક લોક-ગરબાઓ ગવાય છે. કેટલાયે કવિઓ અને સંગીતકારોએ
આધુનિક ગરબાઓ પણ રચ્યા છે. આ અનેક કલાકારોમાં કવિ/સ્વરકાર અવિનાશ વ્યાસનું પ્રદાન
વિશેષ છે.



https://gu.wikipedia.org/wiki/%E0%AA%97%E0%AA%82%E0%AA%97%E0%AA%BE%E0%AA%B8%E0%AA%A4%E0%AB%80

ગંગાસતી ભક્તિ આંદોલનના મધ્યકાલિન કવિયત્રી હતા જેમણે ગુજરાતીમાં સંખ્યાબંધ ભજનો
રચ્યા હતા.[૧][૨]

તેમના જીવન વિશે કોઇ પ્રમાણભૂત માહિતી મળતી નથી કારણકે તેમના ભજનો અને જીવન કથા
મૌખિક રીતે રજૂ થતી આવી છે. લોકકથાઓ અનુસાર, તેઓ હાલના ગુજરાતમાં આવેલા સૌરાષ્ટ્ર
વિસ્તારમાં રાજપરા ગામમાં વાઘેલા રાજપૂત કુટુંબમાં આશરે ૧૨મી થી ૧૪ સદીમાં જન્મ્યા
હતા. તેમના લગ્ન ભાવનગર નજીક આવેલા સમળિયાના ગિરાસદાર કહળસંગ અથવા કહળુભા સાથે થયા
હતા. કહળસંગ ભક્તિ આંદોલનના નિજ્ય અનુયાયી હતા. તેમને અજોભા નામનો પુત્ર હતો જેના
લગ્ન પાનબાઇ સાથે થયા હતા. ગંગાસતી અને કહળસંગ અત્યંત ધાર્મિક હતા અને તેમનું ઘર
ધાર્મિક સત્સંગનું કેન્દ્ર બન્યું. આવનારા લોકો અને સાધુઓ માટે તે નાનું પડતા તેઓ
ખેતરમાં જઇ વસ્યા અને ત્યાં ઝૂંપડી બાંધી રહેવા લાગ્યા અને સત્સંગ ત્યાં ચાલુ
રાખ્યો. લોકવાયકા મુજબ, લોકોના વ્યંગથી પોતાની આધ્યાત્મિક સિદ્ધિઓની સાબિતી આપવા
માટે, કહળસંગ સિદ્ધિનો ઉપયોગ કરવા પ્રેરાયા. એથી ગાય સજીવન થઈ અને ચોતરફ વાત ફેલાઈ
ગઈ. સિદ્ધિનો અકારણ ઉપયોગ અને પરિણામ સ્વરૂપ આવી મળેલ પ્રસિદ્ધિ ભજનમાં બાધા કરશે
એમ સમજાતાં તેમણે પ્રાયશ્ચિતરૂપે દેહત્યાગનો સંકલ્પ કર્યો. ગંગાસતીએ પણ તેમની સાથે
દેહત્યાગની ઈચ્છા વ્યક્ત કરી. પરંતુ કહળસંગે પાનબાઈનું અધ્યાત્મ શિક્ષણ પૂરું ન થાય
ત્યાં સુધી તેમને રોકાઈ જવાની આજ્ઞા કરી. કહળસંગે દેહત્યાગ કરી સમાધિ લીધી ત્યારપછી
એમ કહેવાય છે કે ગંગાસતી રોજ એક ભજનની રચના કરતાં અને પાનબાઈને સંભળાવતા. ગંગાસતીના
ભજનો એક રીતે પાનબાઈને ઉદ્દેશીને અપાયેલ આધ્યાત્મિક શિક્ષણ છે. બાવન દિવસ સુધી આ
ક્રમ જારી રહ્યો, જેના પરિણામે બાવન ભજનોની રચના થઈ. ગંગાસતીએ ત્યારબાદ સમાધિ
લીધી.[૧][૨]

ગંગાસતીએ ગુરૂની મહિમા અને મહત્વ, અનુયાયીનું જીવન, કુદરત અને ભક્તિનો અર્થ વગેરે
પર ભજનો રચ્યા છે. તે પાનબાઇને ઉદ્દેશીને રચવામાં આવ્યા છે. આ ભજનો કોઇ ભગવાનનો
ઉલ્લેખ કરતા નથી પરંતુ સામાન્ય સ્વરૂપમાં ભગવાનનો ઉલ્લેખ કરે છે. તે અધ્યાત્મના
વિવિધ પાસાંઓને પણ રજૂ કરે છે. આ ભજનો સૌરાષ્ટ્ર અને ભક્તિ સંગીતમાં હજુ પણ
લોકપ્રિય છે.[૧][૨][૩]

૧૯૭૯માં તેમના જીવન પર આધારિત દિનેશ રાવલ દ્વારા દિગ્દર્શિત ગુજરાતી ચલચિત્ર
ગંગાસતી રજૂ થયું હતું.[૪]



https://gu.wikipedia.org/wiki/%E0%AA%95%E0%AB%81_%E0%AA%95%E0%AB%8D%E0%AA%B2%E0%AA%95%E0%AB%8D%E0%AA%B8_%E0%AA%95%E0%AB%8D%E0%AA%B2%E0%AA%BE%E0%AA%A8

કુ ક્લ્ક્સ ક્લાન ને કેકેકે (KKK) નાં ટૂંકા નામથી ઓળખવામાં આવે છે અને અનૌપચારિક
રીતે તેને ધ ક્લાન તરીકે ઓળખવામાં આવે છે. ભૂતકાળ અને હાલમાં તેને ફાર રાઇટ અને હેટ
ગ્રૂપ્સ તરીકે ઓળખવામાં આવતું હતું.[૨] યુનાઇટેડ સ્ટેટ્સમાં જે લોકોનો સ્વીકારેલો
ઉદ્દેશ ગોરા અમેરિકનોના હક્કો અને હિતોનું રક્ષણ કરવાનો હોય છે. તે વિરોધીઓ ધાકધમકી
અને હિંસામાં વિશ્વાસ રાખીને વિરોધ કરતા હોય છે. આ પ્રકારનું પ્રથમ સંગઠન દક્ષિણી
રાજ્યોમાં શરૂ થયું અને કાળક્રમે તે સમગ્ર દેશમાં ફેલાઇ ગયું. તેમણે પ્રતિકાત્મક
સફેદ રંગનો ગણવેશ વિકસાવ્યો જેમાં લાંબું પહેરણ, મહોરાં અને શંકુ આકારની ટોપીઓનો
સમાવેશ થતો હતો. કેકેકે (KKK) ત્રાસવાદનો ઉપયોગ કરતું હોવાનું પણ નોંધવામાં આવ્યું
છે.[૩] [૪] જેમાં હિંસા અને ફાંસીએ લટકાવીને મોતને ઘાટ ઉતારવા, આફ્રિકન અમેરિકન
તેમજ યહૂદીઓ ઉપરાંત અન્ય લઘુમતી કોમો ઉપર દમન, રોમન કેથલિક તેમજ કામદાર સંગઠનોને
બીવડાવીને તેમનો વિરોધ કરવાની પ્રવૃત્તિઓનો સમાવેશ થતો હતો.

આજે મોટાભાગનાં સૂત્રો ક્લાને "વિધ્વંસક અથવા તો આતંકવાદી સંગઠન ગણાવે
છે".[૫][૬][૭][૮] વર્ષ 1999માં સિટી કાઉન્સિલ ઓફ ચાર્લેસ્ટન, સાઉથ કેરોલિનાએ એવો
ઠરાવ પસાર કર્યો કે જેમાં તેણે ક્લાનને ત્રાસવાદી સંગઠન જાહેર કર્યું.[૯] વર્ષ
2004માં પણ આ જ પ્રકારનો પ્રયત્ન યુનિવર્સિટી ઓફ લુઇસવિલેના એક પ્રોફેસર દ્વારા
કરવામાં આવ્યો હતો તેણે એવી માગણી કરી હતી કે ક્લાનને ત્રાસવાદી સંગઠન જાહેર
કરવામાં આવે જેથી તેના યુનિવર્સિટીનાં પ્રાંગણમાં પ્રવેશ ઉપર પ્રતિબંધ લાદી
શકાય.[૧૦] એપ્રિલ 1997માં લૂંટનાં કાવતરાં અને કુદરતી ગેસ પ્રક્રિયા પ્લાન્ટ ઉડાડી
દેવા પ્રયાસ બદલ એફબીઆઇ એજન્ટે ડલાસ ખાતેથી કુ ક્લક્સ ક્લાનના ટ્રુ નાઇટ્સના ચાર
સભ્યોની ધરપકડ કરી આવી હતી.[૧૧]

પ્રથમ ક્લાનની સ્થાપના વર્ષ 1865માં કન્ફેડરેટ આર્મીના નિવૃત્ત ટેનેસી દ્વારા
કરવામાં આવી હતી. ક્લાન જૂથો સમગ્ર દક્ષિણમાં ફેલાયેલા હતા. અમેરિકન આંતરવિગ્રહની
ખરાબ પ્રતિક્રિયાના ભાગરૂપે ક્લાનનો ઉદ્દેશ ગોરા લોકોની સર્વોપરિતા ફરીથી સ્થાપવાનો
હતો. ક્લાને પુનઃનિર્માણનો પ્રતિરોધ રિપબ્લિકન પાર્ટી સાથે સંકળાયેલા પ્રગતિ જનક
વિચાર ધરાવતા ગોરા લોકો ઉપર હિંસક હુમલાઓ, ખૂનો, મુક્ત લોકોને બીવડાવી ધમકાવીને
કર્યો વર્ષ 1870 અને 1971માં ફેડરલ સરકારે અનિવાર્ય કાયદો પસાર કર્યો જેમાં એવી
જોગવાઈ હતી કે ક્લાનના ગુનાઓ વિરુદ્ધ ખટલો ચલાવવો. ક્લાનના ગુનાઓ વિરુદ્ધ ચાલતા
ખટલાઓ અને અનિવાર્ય કાયદાના અમલને કારણે ક્લાનની પ્રવૃત્તિઓ ઉપર દમન આવ્યું. જોકે
વર્ષ 1874માં મોડેથી વ્હાઇટ લિગ અને રેડ શર્ટ્સ જેવી સમાંતર સેના પ્રકારની સંસ્થાઓએ
નવાં રમખાણોની શરૂઆત કરી જેનું ધ્યેય રિપબ્લિકન સરકાર સામેનાં મતદાનનું દમન કરીને
રિપબ્લિકન સરકારને સત્તા ઉપરથી ઉથલાવી પાડવાનું હતું. જેનાં પરિણામે રૂઢિચુસ્ત ગોરા
સામ્યવાદીઓ 19મી સદી અને 20મી સદીની શરૂઆતમાં દક્ષિણનાં રાજ્યો ખાતે સત્તા ઉપર
આવ્યા

વર્ષ 1915માં બીજાં ક્લાનની સ્થાપના કરવામાં આવી યુદ્ધ બાદના સામાજિક તણાવના
સમયગાળામાં તેનો વિકાસ ખૂબ જ ઝડપથી થયો. આ સમયગાળા દરમિયાન ઉત્તરમાં ઔદ્યોગિકરણને
કારણે ઉત્તરીય અને પૂર્વ યુરોપમાંથી સંખ્યાબંધ લોકો સ્થળાંતર કરીને આવ્યા હતા. અને
દક્ષિણી કાળા તેમજ ગોરા લોકોની મહાન હિજરત થઇ હતી. બીજા કેકેકે (KKK)એ વંશવાદ,
કેથલિકરણ વિરોધી, સામ્યવાદ વિરોધી, દેશીયવાદ અને યહૂદી વિરોધીવાદ ઉપર ભાર આપ્યો.
કેટલાંક સ્થાનિક જૂથોએ લોકોનાં ઘરો ઉપર હુમલાઓ કરીને ઘરનાં સભ્યોને ફાંસીએ ચડાવ્યાં
અને અન્ય હિંસાત્મક પ્રવૃત્તિઓની શરૂઆત કરી. ક્લાને મોટાભાગની હિંસા અને ખૂનામરકી
દક્ષિણમાં કરી કારણ કે પારંપરિક રીતે આ બાજુ અરાજક્તા ખૂબ જ વધારે હતી.[૧૨]

બીજું ક્લાન ઔપચારિક ધોરણે પ્રથમ ક્લાનનું ભ્રાતૃ મંડળ જ હતું કે જેમાં રાષ્ટ્રીય
તેમજ રાજ્યનાં માળખાંનો સમાવેશ થતો હતો. વર્ષ 1920માં જ્યારે પોતાનો સમય ચરમસીમા
ઉપર ચાલી રહ્યો હતો ત્યારે આ સંગઠને દેશની વસતીના 15 ટકા લાયક લોકોને પોતાનામાં
સમાવ્યા આ સંખ્યા અંદાજે 40થી 50 લાખ પુરુષોની હતી.[૧૩] આંતરિક ભાગલાઓ અને બાહ્ય
વિરોધનાં કારણે તેનાં સભ્યોની સંખ્યામાં ધરખમ ઘટાડો થવા લાગ્યો અને વર્ષ 1930
દરમિયાન તે ઘટીને માત્ર 30,000ની થઇ ગઇ. વૈશ્વિક મહામંદી અને બીજા વિશ્વ યુદ્ધ
દરમિયાન ક્લાનની પ્રખ્યાતિમાં વધારે ઘટાડો નોંધાયો.[૧૪]

ઘણાં સ્વતંત્ર જૂથો દ્વારા કુ ક્લ્ક્સ ક્લાન નામનો ઉપયોગ કરવામાં આવતો હતો કે જેઓ
ખાસ કરીને વર્ષ 1950 અને 1960માં માનવ અધિકાર ચળવળ અને વિપૃથક્કરણનો વિરોધ કરતા
હતા. આ સમયગાળા દરમિયાન ઘણાં સંગઠન મંડળોએ દક્ષિણ પોલિસા વિભાગ સાથે જોડાણ કર્યું.
જેમ કે બર્મિંગહામ, એલાબામા; અથવા તો રાજ્યપાલોના કાર્યાલય જેમ કે એલાબામાના
જ્યોર્જ વોલેસ સાથે જોડાણ કર્યું.[૧૫] બર્મિંગહામની 16મી સ્ટ્રીટ બેપ્ટિ્ટ ચર્ચ
ખાતે થયેલા બોમ્બ ધડાકા[૧૬]માં કેટલાક નાગરિક અધિકાર હક્કોના કાર્યકર્તાઓ અને બાળકો
માર્યા ગયા હતા જેના માટે કેકેકે (KKK)ના કેટલાક સભ્યોને ગુનેગાર જાહેર કરવામાં
આવ્યા હતા. એનએએસીપીના સંચાલક મેડગર એવર્સ[૧૭]ની હત્યા અને ત્રણ માનવ અધિકાર લડતના
કાર્યકર્તાઓની હત્યા પણ આ જ બોમ્બ ધડાકામાં થઇ હતી.[૧૮] આજે સંશોધનકારોનો અંદાજ છે
કે દેશભરમાં ક્લાનની કુલ 150 જેટલી શાખાઓ હશે[૧૯] અને તેના સભ્યોની સંખ્યા
5,000[૭]થી 8,000ની હશે.(સંદર્ભ આપો)

પુલાસ્કી,ટેનેસીમાંથી નિવૃત્ત છ મધ્યમવર્ગીય મિત્રોએ તારીખ 24મી ડિસેમ્બર 1865માં
અમેરિકન આંતરવિગ્રહ[[]] બાદ તરત જ મૂળ કુ ક્લ્ક્સ ક્લાનની રચના કરી હતી.[૨૦] આ
જૂથનું મૂળનામ સમાચાર માધ્યમો માટે અનુમાનનું કેન્દ્ર બન્યું હતું.અને શરૂઆતનાં
વર્ષોમાં તેમના પ્રતિપક્ષીઓએ એવું અનુમાન લગાવ્યું કે તેમની વૃત્તિ મેક્સિકન
પૌરાણિક કથાઓમાંથી લેવામાં આવી છે. આજે પણ એમ કહેવામાં આવે છે કે "કુ" અને
"ક્લ્ક્સ" નામના શબ્દો શબ્દાલંકારિક પ્રકારનાં શબ્દો છે કે જેમનો ઉપયોગ રાઇફલ
પ્રકારની બંદૂકના લોડિંગ અને લોકિંગ માટે પ્રયોજવામાં આવે છે.[૨૧] હકીકતમાં આ નામ
ગ્રીકkyklos શબ્દ (κυκλος , કુંડાળું )અને પક્ષ શબ્દનું સંયોજન કરીને બનાવવામાં
આવ્યો છે.[૨૨] ખરેખર તો આ જૂથ ખૂબ જ ટૂંક સમયમાં "કુક્લ્ક્સ ક્લાન"ના નામથી ઔળખાવા
લાગ્યું. કુ ક્લક્સ ક્લાન એ પ્રકારનું સંગઠન હતું કે જેનાં ઘણાં રહસ્યો હતાં. આ એક
હિંસાનો ઉપયોગ કરનારું પ્રતિજ્ઞાબદ્ધ સંગઠન હતું. જેમાં ન્યૂ ઓર્લિન્સનાં સાઉધર્ન
ક્રોસ (1865) અને લુઇસિયાનાના નાઇટ્સ ઓફ વ્હાઇટ કેમેલિયા (1867)નો સમાવેશ થાય
છે.[૨૩]

ઇતિહાસકારો કેકેકે (KKK)ને યુદ્ધ બાદની હિંસાના ભાગરૂપે જુએ છે કે જેમાં માત્ર
નિવૃત્તોની સંખ્યા વધુ છે તેવું જ નથી પરંતુ તેમનો ઉદ્દેશ બિન અદાલતી કાર્યવાહીઓ
મારફતે નાટકીય ઢબે બદલાઇ રહેલી સામાજિક જિંદગી ઉપર કાબૂ મેળવવાનો પ્રયાસ કરીને
ગોરાઓનું વર્ચસ્વ પુનઃ સ્થપાય તે માટેનો છે. વર્ષ 1866માં મિસિસિપીના રાજ્યપાલ
વિલિયમ એલ. શાર્કીએ એ બાબતની નોંધ લીધી કે ગેરવ્યવસ્થા, કાબૂનો અભાવ અને અરાજકતા
બહોળા પ્રમાણમાં ફેલાયેલી છે; કેટલાંક રાજ્યોમાં લશ્કરે મળતિયા સૈનિકોને પોતાની
ઇચ્છા અનુસાર ભટકવા ઉપર પ્રતિબંધ લાદી દીધો. ક્લાન કાળા લોકોને ધમકી આપવા માટે
જાહેર હિંસાનો ઉપયોગ કરતું હતું. તેઓ ઘરો સળગાવી નાખતા અને કાળા લોકો ઉપર હુમલો
કરીને તેમને મારી નાખતા તેમજ તેમનાં મૃતદેહોને રસ્તે રઝળતા છોડી દેતા.[૨૪]

વર્ષ 1867માં નેશવિલે ટેનેસી ખાતે યોજાયેલી મિટિંગમાં ક્લાનના સભ્યો ચડાવઉતારની
વ્યવસ્થા ધરાવતા સંગઠનનું નિર્માણ કરવા માટે એકત્રિત થયા. જેમાં સ્થાનિક સંસ્થાઓ
રાષ્ટ્રીય વડામથકને પોતાનો અહેવાલ સુપરત કરતા. તેમણે બ્રાયન એ. સ્કેટ્સની આ સંગઠનના
નેતા અને પ્રમુખ તરીકે વરણી કરી. ક્લાનના મોટાભાગના સભ્યો નિવૃત્ત હોવાથી તેઓ
સંગઠનની ચડાવઉતાર વાળી વ્યવસ્થાનો ઉપયોગ કરતાં. પરંતુ ક્લાનનું સંચાલન ક્યારેય આ
પ્રકારનાં માળખાં હેઠળ થયું નહોતું. ભૂતપૂર્વ કોન્ફેડરેટ બ્રિગેડિયર જનરલ જ્યોર્જ
ગોર્ડને હુકમ અથવા તો ક્લાન સિદ્ધાંતની રચના કરી. આ હુકમમાં ગોરા લોકોની
સર્વોપરિતાનાં ઘટકો અંગેના અંશો સૂચવ્યા હતા. દા. ત. સભ્ય બનનારા લોકોને પ્રશ્ન
પૂછવામાં આવતો કે "તેઓ ગોરી સરકાર આવે તેની તરફેણમાં છે કે નહીં" "પુનઃ મતાધિકાર
અને દક્ષિણના ગોરા લોકોનો સમાજ તેમજ દક્ષિણના લોકોને તેમના તમામ હક્કો પાછા આપવા
માગો છો કે નહીં."[૨૫] તાજેતરનું ઉદાહરણ આઇરનક્લેડ શપથનું છે કે જેમાં એવા ગોરા
લોકોના મત લેવામાં આવે છે કે જેઓ સંગઠનની વિરુદ્ધમાં હથિયાર નહીં ચલાવે જોકે હકીકતે
જૂજ ગોરા લોકોને જ મતાધિકાર આપવામાં આવ્યો નથી.

ગોર્ડને ક્લાન વિશે ભૂતપૂર્વ ગુલામના વેપારીઓ અને મેમ્ફિસ, ટેનેસીના કોન્ફેડરેટ
જનરલ નાથન બેડફોર્ડ ફોરેસ્ટને વાત કરી હતી. ફોરેસ્ટ ઉપર એવો પ્રતિભાવ આપવાનો આરોપ
હતો કે "તે ખૂબ સારી વાત છે; તે ખરેખર ખૂબ જ સારી વાત છે." આપણે તેનો ઉપયોગ હબસીઓને
તેમનાં સ્થાન ઉપર રાખવા માટે કરી શકીશું."[૨૬] થોડાં સપ્તાહ બાદ ફોરેસ્ટને ગ્રાન્ડ
વિઝાર્ડ એટલે કે ક્લાનના રાષ્ટ્રીય નેતા તરીકે નિયુક્તિ આપવામાં આવી. જોકે તેણે
હંમેશા આ નેતાગીરીને નકારી હતી.

વર્ષ 1868માં છપાયેલી અખબારી મુલાકાત દરમિયાન ફોરેસ્ટે એવું વિધાન કર્યું હતું કે
ક્લાનનો પ્રાથમિક વિરોધ વફાદાર દળો, પ્રજાસત્તાક શાસનના હિમાયતીઓ, રાજ્ય સરકારો અને
ટેનેસી રાજ્યપાલ બ્રાઉનલો જેવા લોકો, સ્થાનિક સંબંધ વિનાના રાજકીય ઉમેદવારો અને
તકલીફો ઊભી કરનારાઓ સામે છે. તેણે એવી દલીલ કરી હતી કે ઘણા દક્ષિણીઓ એમ માને છે કે
કાળા લોકો એટલા માટે પ્રજાસત્તાક પક્ષને મત આપે છે કારણ કે તેમને વફાદાર દળો દ્વારા
છેતરવામાં આવી રહ્યા છે.[૨૭] એલાબામાનાં એક અખબારના તંત્રીએ એવું જાહેર કર્યું હતું
કે "આ દળ હબસીઓનાં કુ ક્લ્ક્સ ક્લાનથી વિશેષ બીજું કાંઈ નથી."[૨૮]

ગોર્ડન અને ફોરેસ્ટ દ્વારા કામ કરવામાં આવતું હોવા છતાં પણ સ્થાનિક ક્લાન એકમોએ
હુકમનો ક્યારેય સ્વીકાર કર્યો નહોતો અને તેમણે સ્વાયત્ત રીતે કામ કરવાનું ચાલુ
રાખ્યું હતું. તેમાં ક્યારેય ચડાવઉતાર વાળા સ્તરો નહોતા અને રાજ્ય કક્ષાનાં વડા
મથકો પણ નહોતાં. ક્લાનના સભ્યો જૂનાં હાડવેરનું અને સ્થાનિક તકરારોનું સમાધાન કરવા
માટે હિંસાનો ઉપયોગ કરતા કારણ કે તેઓ યુદ્ધ બાદનાં વિવાદાસ્પદ સમાજમાં ગોરા લોકોનું
વર્ચસ્વ પુનઃ સ્થાપવા ઇચ્છતા હતા. ઇતિહાસકાર ઇલેઇન ફ્રાન્ત્ઝ પાર્સોન્સે એકત્રિત
થયેલા સભ્યપદ અંગે ટિપ્પણી કરતાં જણાવ્યું હતું કે:

એના માટે તેઓએ શિક્ષણનું સ્તર, આર્થિક પ્રગતિ, મતાધિકાર અને કાળાઓના રાઇટ ટુ કીપ
તેમજ બેઅર આર્મ હક્કોને ડામી દીધા.[૩૦] કુ ક્લ્ક્સ ક્લાન ખૂબ જ ઝડપથી તમામ દક્ષિણી
રાજ્યોમાં ફેલાઈ ગયું. તેણે રિપબ્લિકનના કાળા અને ગોરા બંને નેતાઓ વિરુદ્ધ
"આતંકવાદનું આધિપત્ય" સ્થાપ્યું. આ પ્રચાર દ્વારા જે નેતાઓને મોતને ઘાટ ઉતારવામાં
આવ્યા તેમા આર્કાન્સાસના કોંગ્રેસી નેતા જેમ્સ એમ. હાઇન્ડ્સ, દક્ષિણ કેરોલિનાની
ધારાસભાના ત્રણ સભ્યો અને બંધારણીય સમિતિમાં સેવા આપનારા 7 લોકોનો સમાવેશ થતો
હતો.[૩૧]

ક્લાનના સભ્યો રાત્રિના સમયે મહોરાં પહેરીને લૂંટ ચલાવતા કે જેથી તેઓ પોતાની ઓળખ
છૂપાવી શકે. રાત્રિ હુમલો કરવાનો તેમની પસંદગીનો સમય હતો અને હુમલા દરમિયાન તેઓ
નાટકીય તત્વોનો પણ ઉમેરો કરતા હતા. મોટાભાગના સભ્યો નાના શહેરો કે ગામડાંઓમાં હુમલો
કરતાં. આ જગ્યાએ વસતી ઓછી હોવાથી લોકો એકબીજાના ચહેરાથી પરિચિત હોય છે અને કેટલીક
વખત તેઓ હુમલાખોરોને પણ ઓળખતા હોય છે. "એવી વસ્તુઓ કે જે લોકો જાહેરમાં કરતાં શરમાય
કે ગભરાય છે તે માટે દિવસે તેઓ મહોરાનો ઉપયોગ કરતા અને રાત્રિના સમયે કામ કરતા." આ
પદ્ધતિ સાથે ઉચ્ચ અને નિમ્ન બંને લોકો ઉપર હુમલો થઇ શકે છે.[૩૨] કુ ક્લ્ક્સ ક્લાનના
રાતે હુમલો કરનારા સભ્યો "ઘણી વખત તેમને કન્ફેડરેટ સૈનિકોનાં ભૂત તરીકે પણ ઓળખવામાં
આવતાં.જેથી તેઓ અંધશ્રદ્ધાળુ કાળા લોકોને પણ આ રીતે ગભરાવતા. કેટલાક મુક્ત લોકો આ
વાહિયાત બાબતને ગંભીરતાપૂર્વક ગણી લેતાં."[૩૩]

ક્લાન વફાદાર દળના કાળા સભ્યો ઉપર હુમલો કરતું હતું. ઉપરાંત તે દક્ષિણના
રિપબ્લિકનોને બીવડાવતું તેમજ મુક્તલોકોના બ્યુરોના કાર્યકરોને રંજાડતું. જ્યારે તેઓ
કાળા રાજકીય નેતાઓની હત્યા કરતા ત્યારે તેઓ કુટુંબના વડાઓને પણ સાથે લઇ જતા જેમાં
ચર્ચના નેતાઓ અને સામાજિક જૂથોનો સમાવેશ થતો હતો કારમ કે એ વ્યક્તિ અનેક ભૂમિકાઓ
ભજવતો હોય છે. કાળા લોકો ઉપર થયેલા હુમલાઓ અને તેમની હત્યાઓની ખબર મુક્ત માણસોના
બ્યુરો દ્વારા સાપ્તાહિક ધોરમે આપવામાં આવતી. સશસ્ત્ર ગેરિલા લશ્કરે હજારો હબસીઓની
હત્યા કરી; રાજકીય રકમખાણો શરૂ થયાં; તેનાં કારણો અને પ્રસંગો હંમેશા અસ્પષ્ટ હોય
છે. તેનાં પરિણામો હંમેશા ચોક્કસ હોય છે; સો હબસી મરે ત્યારે 10 ગોરાઓની હત્યા થાય
છે." મહોરાં પહેરેલાં માણસો ઘરમાં આવી અંધાધૂંધ ગોળીબાર કરીને ઘરને સળગાવી
નાખતા.ઘણી વખત ઘરનો માલિક ઘરમાં હોય તો પણ તેને સળગાવી દેવામાં આવતું. તેઓ કાળા
ખેડૂતોને તેમની જમીનમાંથી સફળતાપૂર્વક હાંકી કાઢતા. સામાન્યતઃ એવું જાણવા મળ્યું છે
કે ઉત્તર અને દક્ષિણ કેરોલિનામાં જૂન 1867માં પૂરા થતા 18 માસ દરમિયાન 197 ખૂનનાં
અને 548 ગંભીર હુમલાઓના કિસ્સા નોંધાયા હતા.[૩૪]

કાળા લોકોને મત આપતા રોકવા માટે ક્લાન હિંસા ફેલાવવાનું કામ કરતું. નીચે જણાવેલા
ઉદાહરણો ઉપરથી સંકેત મળે છે કે નવેમ્બર 1868માં રાષ્ટ્રપ્રમુખની ચૂંટણી શરૂ થવાના
થોડાં સપ્તાહ અગાઉ લુસિયાનામાં 2,000 લોકો માર્યા ગયા, ઘાયલ થયા કે ઈજાગ્રસ્ત થયા
હતા. હત્યાઓ બાદ સેઇન્ટ લેન્ડ્રી પેરિશે 1,071 સાથે રિપબ્લિકન બહુમતી નોંધાવી હોવા
છતાં પણ આ ચૂંટણીમાં કોઇ પણ રિપબ્લિકને આ ચૂંટણીમાં મતદાન નહોતું કર્યું. ગ્રાન્ટના
વિરોધ માટે ગોરા ડેમોક્રેટોએ પેરિશને ખોબેને ખોબે મત આપ્યા હતા. કેકેકે (KKK)એ પીછો
કરીને 200 જેટલા રિપબ્લિકનોને મોતને ઘાટ ઉતાર્યા અને ઘાયલ કર્યા હતા. 13 બંધકોને
જેલમાંથી બહાર લઈ જઈને ઠાર મરાયા; લાકડાંઓમાંથી અડધાં દફનાવેલાં 25 જેટલાં શબો
મળ્યાં હતાં. કેકેકે (KKK) લોકોને ડેમોક્રેટિક પાર્ટીને વોટ આપવા માટે જણાવતું અને
તેમને સત્યોનાં પ્રમાણપત્રો આપતું.[૩૫]

એપ્રિલ 1868માં જ્યોર્જિયાના રાજ્યપાલની ચૂંટણી માટે કોલંબિયા કાઉન્ટીએ રિપબ્લિકન
પાર્ટીના રુફુસ બુલોકને 1,222 મતો આપ્યા. જોકે નવેમ્બરની રાષ્ટ્રપ્રમુખની ચૂંટણીમાં
ક્લાનની ધમકીના કારણે રિપબ્લિકન પાર્ટીને અપાતા વોટનું દમન થયું અને એક જ વ્યક્તિએ
યુલિસિસ એસ. ગ્રાન્ટને મત આપ્યો.[૩૬]

દેશનાં ફ્લોરિડા ખાતે ક્લાન્સના સભ્યોએ 150 કરતાં વધુ આફ્રિકન અમેરિકનની હત્યા કરી
અને અન્ય કાઉન્ટીમાં પણ ઘણા લોકોની હત્યા કરી હતી. ક્લાનના સભ્યો દ્વારા મુક્ત લોકો
અને તેમના સંલગ્ન ગોરા સંગઠનોના માણસોને મારવાના તેમજ તેમની હત્યા કરવાના
કિસ્સાઓનું સવિસ્તાર વર્ણન મુક્ત લોકોના બ્યુરો દ્વારા કરવામાં આવ્યું છે.[૩૭]

1868માં બે વર્ષ બાદ ક્લાનનું સર્જન તેની પ્રવૃત્તિમાં ઘટાડો થવા લાગ્યો.[૩૮] મુક્ત
રમખાણો અંગેના ખટલાને ટાળવા માટે સભ્યો ક્લાનનાં મહોરાં અને પહેરણ પાછળ છૂપાઇ
રહેતા. ઘણા વગધારી દક્ષિણી ડેમોક્રેટ્સને એવો ડર સતાવવા લાગ્યો કે ક્લાનની
અરાજકતાના કારણે ફેડરલ સરકારને દક્ષિણમાં પણ તેનું શાસન જાળવી રાખવાનું બહાનું મળી
ગયું છે. જેથી તેમણે તેની વિરુદ્ધમાં થવાનું શરૂ કર્યું.[૩૯] કેટલાક વિચિત્ર
પ્રકારના દાવાઓ કરવાની શરૂઆત કરવામાં આવી જેમ કે જ્યોર્જિયાના બી. એચ. હિલે
જણાવ્યું હતું કે "ગુજારવામાં આવેલા અત્યાચારો પૈકી કેટલાક રાજકીય પક્ષો અને તેમનાં
મિત્રો દ્વારા આચરવામાં આવ્યા છે."[૩૮]

કેન્દ્રીય લશ્કરના નિવૃત્તોએ પર્વતીય પ્રદેશ બ્લાઉન્ટ કાઉન્ટી, એલાબામા ખાતે 'કુ
ક્લ્ક્સ વિરોધી સંગઠન'ની સ્થાપના કરી. તેઓ ક્લાનના સભ્યોને ધમકાવીને હિંસાનો અંત
આણતા હતા. તેઓ જ્યાં સુધી ક્લાનના માણસો સંગઠનના માણસો ઉપર અત્યાચાર ગુજારવાનું અને
કાળા લોકોનાં ચર્ચો તેમજ શાળાઓને સળગાવવાનું બંધ ન કરે ત્યાં સુધી વેર વાળવાનું
ચાલુ રાખતા. હથિયારધારી કાળા લોકોએ દક્ષિણ કેરોલિનાના બેનેટ્સવિલે ખાતે પોતાનું
લશ્કર બનાવ્યું અને પોતાનાં ઘરોનું રક્ષણ કરવા માટે શેરીઓમાં ચોકી પહેરો કરવા
લાગ્યા.[૪૦]

ક્લાનને તોડી પાડવા માટે રાષ્ટ્રીય ભાવનવિવશતા એકત્રિત થઇ. કેટલાક રાષ્ટ્રીય સ્તરના
ડેમોક્રેટ્સે તો એવી પણ શંકા વ્યક્ત કરી કે ક્લાનનું ખરેખર અસ્તિત્વ છે કે પછી તે
દક્ષિમના રિપબ્લિકન રાજ્યપાલોની નિરાશામાંથી જન્મેલું સર્જન છે.[૪૧] દક્ષિણનાં ઘણાં
રાજ્યોએ ક્લાન વિરોધી કાયદાઓ પસાર કર્યા.

જાન્યુઆરી 1871માં પેનિસિલ્વેનિયાના રિપબ્લિકન પક્ષના સેનેટર જ્હોન સ્કોટે
કોંગ્રેશનલ સમિતિની એક બેઠક બોલાવી જેમાં 52 સાક્ષીઓ પાસેથી ક્લાન દ્વારા
ગુજારવામાં આવેલા અત્યાચાર અંગેના પુરાવા મેળવવામાં આવ્યા. તેમણે હૈયું હચમચાવી
મૂકે તેવા 12 જેટલા પુરાવાઓના ભાગ એકત્રિત કર્યા. ફેબ્રુઆરીમાં ભૂતપૂર્વ યુનિયન
જનરલ અને કોંગ્રેસના સભ્ય મેસાશુસેટ્સના બેન્જામિન ફ્રેન્કલિન બટલરે કુ ક્લ્ક્સ
ક્લાન ધારો રજૂ કર્યો. જેના કારણે એવી દુશ્મનાવટ ઊભી થઈ કે દક્ષિણના ગોરા
ડેમોક્રેટ્સને તેમના પ્રત્યે ચીડ થવા લાગી.[૪૨] આ ખરડો પસાર કરવા અંગે વિચારણા ચાલી
રહી હતી કે દક્ષિણમાં વધુ તોફાનો ફાટી નીકળ્યા અને તેને પસાર કરવા માટેનો ટેકો
ખેંચી લાવ્યા. દક્ષિમ કેરોલિનાના રાજ્યપાલે ફાટી નીકળેલા તોફાનોને કાબૂમાં લેવા
માટે ફેડરલ લશ્કરને મોકલવા માટેની અપીલ કરી મેરિડિયન મિસિસિપી ખાતે ફાટી નીકળેલાં
તોફાનોની નોંધ અદાલતે લીધી જેમાં કાળા લોકોનો પ્રતિનિધિ લાકડાં વચ્ચે લઈ જવામાં આવે
તો જ ભાગી શકતો હતો.[૪૩]

વર્ષ 1871માં રાષ્ટ્રપ્રમુખ યુલિસિસ એસ. ગ્રાન્ટે બટલરના ઘડેલા કાયદા ઉપર
હસ્તાક્ષરો કર્યા. કુ ક્લ્ક્સ ક્લાનનો કાયદો ફેડરલ સરકાર દ્વારા 1870ના ફોર્સ કાયદા
સાથે ઉપયોગમાં લેવામાં આવ્યો. જેમાં બંધારણ અંતર્ગત તમામ સ્વતંત્ર નાગરિકોને તેમના
હક્કો આપવા માટેનો આગ્રહ રાખવામાં આવ્યો હતો. ક્લાનના કાયદા અંતગર્ત તેનો આગ્રહ
રાખવા માટે લશ્કરનો ઉપયોગ કરવામાં આવતો. ક્લાનના સભ્યો વિરુદ્ધ ફેડરલ કોર્ટમાં ખટલો
ચલાવવામાં આવતો. સ્થાનિક કે રાજ્યકક્ષાનાં ન્યાય તંત્ર કરતાં ફેડરલ ન્યાય તંત્રમાં
આફ્રિકરન અમેરિકનની વધારે માત્રામાં ભરતી કરવામાં આવતી જેથી તેઓને આ પ્રક્રિયામાં
ભાગ લેવાનો મોકો મળે.[૪૪] તોડી પાડવાની આ પ્રક્રિયામાં હજારો ક્લાન સભ્યોને દંડ
ફટકારવામાં આવ્યો અને જેલ ભેગા કરવામાં આવ્યા. દક્ષિણ કેરોલિનાના નવ પ્રાંતોમાં
હેબિયસ કોર્પસ (આરોપીએ જ કોર્ટમાં પ્રત્યક્ષ હાજર થવા)નું ફરમાન લાવવામાં આવ્યું.

ફોરેસ્ટ ક્લાન ઉપર ગર્વ લેતો હતો કે તે 5,50,000 સભ્યોનું બનેલું સમગ્ર રાષ્ટ્રમાં
ફેલાયેલું સંગઠન છે અને તે ખાનગી કે "અદ્રશ્ય" જૂથો પૈકીના 40,000 જેટલા સભ્યોને
પાંચ દિવસની મુદતમાં જ એકત્રિત કરી શકે છે. પરંતુ તેની પાસે કોઈ જ કામ કરે તેવા
સભ્યો, શાખાઓ કે અધિકારીઓ નહોતા. અવલોકનકારો દ્વારા આ જૂથના સભ્યોની સંખ્યા આંકવી
ખૂબ જ મુશ્કેલ કામ હતું. તેનાં અનેક ખૂનીઓ અને મહોરાં પહેરીને હુમલો કરવાની તેમની
નાટકીય ઢબને કારણે તેણે લોકોમાં ભારે ઉત્તેજના પેદા કરી હતી.

એક ક્લાનના અધિકારીએ એવી ફરિયાદ કરી હતી કે "તેના કહેવાતા વડા ખૂબ જ સાધારણ છે અને
આ અવિચારી યુવા છોકરાઓ ઉપર મારો સ્હેજપણ અધિકાર કે સત્તા નથી. કે જેઓ રાત્રિના
હુમલા જેવી પ્રક્રિયાઓમાં ભાગ લે છે. આ ઉદ્દેશ અને ક્લાનનાં બંધારણની બહારની બાબત
છે."(સંદર્ભ આપો)

વર્ષ 1870માં ફેડરલ ગ્રાન્ડ જ્યુરીએ એવું તારણ કાઢ્યું કે ક્લાન "આતંકવાદી સંગઠન"
છે.[૪૫] તેણે હિંસા અને આતંકવાદ અંગેના ઘણા ગુનાઓ હેઠળ આરોપ મૂક્યા. ક્લાનના સભ્યો
ઉપર મુકદમા ચલાવવામાં આવ્યા. ફેડરલ સરકારનાં ન્યાયિક ક્ષેત્રમાં આવતા હોય તેવા
વિસ્તારોમાંથી ક્લાનના સભ્યો નાસી છૂટ્યા ખાસ કરીને દક્ષિણ કેરોલિનામાંથી.[૪૬] ઘણા
લોકોને ઔપચારિક ધોરમે ક્લાનમાં દાખલ કરવામાં નહોતા આવ્યા. તેઓ ક્લાનના ગણવેશનો
ઉપયોગ અનામી રહેવા માટે કરતા કે જેથી કરીને હિંસાના સમયે કોઈ તેમને ઓળખી ન જાય અને
તેઓ પોતાની ઓળખ છુપાવી શકે. વર્ષ 1869માં ફોરેસ્ટે ક્લાનને વિખેરી નાખવાનો હુકમ
આપતાં જણાવ્યું હતું કે "આ સંગઠન તેનાં મૂળ માનનીય અને દેશપ્રેમના ઉદ્દેશોથી ભટકી
ગયું છે.લોકોમાં શાંતિ સ્થાપવાની મદદ કરવાને બદલે તે લોકો માટે નુકસાનકર્તા બનવા
લાગ્યું છે".[૪૭] ઇતિહાસકાર સ્ટેનલી હોર્ને લખ્યું છે કે "સામાન્યતઃ કહેવાય છે કે
ક્લાનનો અંત અનિયમિતતાનાં રૂપે, ધીમો અને તબક્કાવાર વિઘટન અનુસાર થયો હતો. નહીં કે
ઔપચારિક નિર્ણયાત્મક વિઘટનની જેમ".[૪૮] જાન્યુઆરી 1870માં એક પત્રકારે લખ્યું હતું
કે "આ કિસ્સાનું સાચું વિધાન એ નથી કે કુ ક્લ્ક્સ પરવાનો ધરાવતું ગુનેગારોનું જૂથ
છે પરંતુ જે લોકો ગુનાઓ કરે છે તે તેમની જાતને કુ ક્લ્ક્સ કહેવડાવે છે".[૪૯]

ઘણા લોકો ફાંસી એ કાળા લોકો ઉપર વર્ચસ્વ ટકાવી રાખવા માટેનો એક માર્ગ છે તેમ માની
લેતા હતા. ઘણાં રાજ્યોમાં અધિકારીઓ ક્લાનની વિરુદ્ધ કાળાઓનાં લશ્કરનો ઉપયોગ કરવાની
ઇચ્છા ધરાવતા નહોતા. તેમને ડર લાગતો હતો કે તેના કારણે વંશીય તણાવમાં વધારો
થશે.[૪૪] રિપબ્લિકન પક્ષના ઉત્તર કેરોલિનાના રાજ્યપાલ વિલિયમ વૂડ્ઝ હોલ્ડને વર્ષ
1870માં ક્લાન સામે લડવા માટે લશ્કરને બોલાવ્યું જેના કારણે તેની બદનામીમાં વધારો
થયો. ચૂંટણી દરમિયાન થયેલી હિંસા અને ગેરરીતિ વચ્ચે આ રાજ્યમાંથી રિપબ્લિકનોએ તેમની
બહુમતી ગુમાવી. હોલ્ડેન દ્વારા લેવામાં આવેલાં પગલાં સામે નારાજગીના કારણે ગોરા
ડેમોક્રેટિક ધારાસભ્યોએ હોલ્ડેન ઉપર મહાભિયોગ કર્યો તેને પદભ્રષ્ટ કરવામાં આવ્યો
જોકે આ અંગેના સંખ્યાબંધ કારણો હતાં.[૫૦]

દક્ષિણ કેરોલિનામાં ક્લાન નષ્ટ પામ્યું[૫૧] અને દક્ષિણના અન્ય ભાગોમાંથી પણ મોટા
ભાગે નાશ પામ્યું કે જ્યાં તેની પડતીની શરૂઆત થઈ ચૂકી હતી. એટર્ની જનરલ એમોસ ટેપ્પન
એકેરમાન દ્વારા ખટલાઓ ચલાવવાની શરૂઆત કરવામાં આવી.[૫૨]

કેટલાક વિસ્તારોમાં વ્હાઇટ લિગ, રેડ શર્ટ્સ, સેબર ક્લબ અને રાઇફલ ક્લબ જેવાં સમાંતર
લશ્કરી જૂથોએ કાળા મતદારોને બીવડાવાનું અને તેમનાં ખૂન કરવાનું ચાલુ રાખ્યું.[૫૩]

વર્ષ 1874માં લથડતાં જતાં ક્લાનને બદલે દક્ષિણનાં ઊંડાણમાં ગોરા લોકોનું સમાંતર
લશ્કરની સ્થાપના કરવામાં આવી: લુસિયાનામાં વ્હાઇટ લિગ અને મિસિસિપી, ઉત્તર અને
દક્ષિણ કેરોલિનામાં રેડ શર્ટ્સ નામનાં સંગઠનો કાર્યરત થયા. રિપબ્લિકનોને સત્તા
ઉપરથી ઉથલાવી દેવા માટેનો પ્રચાર તેઓ ખુલ્લેઆમ કરતા, કાળા મતદારોની હત્યા કરતા,
શાસનમાં વિક્ષેપ પાડવાનો પ્રયાસ કરતા અને કાળા લોકો દ્વારા કરવામાં આવતાં મતદાનનું
દમન કરતાં. પ્રચાર તેમજ 1874 અને 1876ની ચૂંટણી દરમિયાન તેઓ ફેંકાઈ ગયા.જેના કારણે
1876માં મતાધિકારની હિંસાના પશ્ચાદભૂમાં રૂઢિચુસ્ત ડેમોક્રેટ પાર્ટીના હાથમાં ફરીથી
સત્તા આવી

ત્યાર બાદ તરત જ યુનાઇટેડ સ્ટેટ્સ વિરુદ્ધ ક્રૂઇકશાન્ક (1875)ના મુકદમામાં સર્વોચ્ચ
ન્યાયાલયે ચૂકાદો આપ્યો કે 1870નો ફોર્સ એક્ટ ફેડરલ સરકારને ખાનગી પગલાંઓનું નિયમન
કરવાની સત્તા નથી આપતો પરંતુ રાજ્ય સરકાર દ્વારા લેવામાં આવેલાં પગલાંનું નિયમન
કરવાની સત્તા આપે છે. જેનું પરિણામ એ આવ્યું કે આખી સદી દરમિયાન આફ્રિકન અમેરિકનોની
હાલત ખૂબ જ દયાજનક રહી અને રાજ્ય સરકારોએ ખાનગી તેમજ સમાંતર લશ્કરો દ્વારા કરવામાં
આવતી હિંસામાં દરમિયાનગીરી કરવાની ના પાડી દીધી.

વર્ષ 1876માં યુનાઇટેડ સ્ટેટ્સની સર્વોચ્ચ અદાલતે કુ ક્લ્ક્સ એક્ટને કાઢી નાખતા
જણાવ્યું હતું કે ફેડરલ સરકાર વ્યક્તિ ઉપર ખટલ ન ચલાવી શકે જોકે ફેડરલ નાગરિક
અધિકારની જોગવાઈનો અમલ થાય તે માટે રાજ્યોએ ફરજિયાતપણે સહકાર આપવાનો રહેશે.
રિપબ્લિકન પક્ષે બીજો નાગરિક અધિકાર ધારો (1875નો નાગરિક અધિકાર ધારો) પસાર કર્યો
જેમાં તેણે તમામ નાગરિકોને સમાન ધોરણે લોક સુવિધા મળે અને પ્રતિસ્પર્ધા વિના
રહેણાંકની અને ખાવાપીવાની સુવિધા મળે તે માટેની જોગવાઈ કરવામાં આવી હતી. વિધિની
વક્રતા એ હતી કે આ સમયગાળા દરમિયાન ક્લાન ઉત્તરમાં પુનઃ નિર્માણ માટે સેવા આપી
રહ્યું હતું. કારણ કે કુ ક્લ્ક્સના રમખાણો કાળાઓનાં હિતરક્ષણ માટે ખરડાને પાસ
કરાવવા માટે રાજકીય વાતાવરણ પૂરૂં પાડી રહ્યાં હતાં. જોકે 1871ના કુ ક્લ્ક્સ ધારાએ
પ્રથમ ટુકડા કરી નાખ્યા હોવા છતાં પણ દક્ષિણી ગોરાઓએ વધુ એક સંગઠનની રચના કરી હતી,
આ તે જ પ્રકારનું સંગઠન હતું કે જે કાળા લોકોને ધમકાવીને અને શારીરિક દમન દ્વારા
મતાધિકારથી દૂર રાખવા માગતું હતું. રાષ્ટ્રપ્રમુખ રૂધરફોર્ડ બી. હેયસની નિયુક્તિ
સાથે પુનઃ નિર્માણનું કામ પૂરૂં થયું. રૂધરફોર્ડે દક્ષિણના લશ્કરી વ્યવસાયને
બરખાસ્ત કર્યો. છતાં પણ કાળા લોકોને કોંગ્રેસી રિપબ્લિકનો દ્વારા સલામતી મટે
માગવામાં આવેલી પ્રાથમિક નાગરિક સ્વતંત્રતાઓ મળતી નહોતી.[૫૪]

વર્ષ 1882માં યુનાઇટેડ સ્ટેટ્સ વિરુદ્ધ હેરિસ ના કિસ્સામાં સર્વોચ્ચ અદાલતે ચૂકાદો
આપ્યો કે ક્લાન ધારો આંશિક રીતે ગેરબંધારણીય છે. તેણે ચૂકાદો આપ્યો કે ચૌદમા સુધારા
અંતર્ગત કોંગ્રેસની સત્તા ખાનગી કાવતરાંઓનું નિયમન કરવા સુધી લંબાવવામાં નથી
આવી.[૫૫]

ક્લાનના પહેરવેશને પણ "રેગાલિયા" તરીકે ઓળખાવામાં આવ્યો. જે 1870ના શરૂઆતના
દાયકામાં ગાયબ થઈ ગયો. (વેડ 1987, પી. 109). હકીકત એ છે કે ક્લાનનું અસ્તિત્વ ઘણા
દાયકાઓથી નહોતું પરંતુ 1915માં સિમોનના ક્લાનનું ફરીથી નિર્માણ કરવામાં આવ્યું
ત્યારે તેના પ્રતિ બે સમયગાળાના લોકો વધારે પ્રમાણમાં આકર્ષાયા હતા "પુનઃ નિર્માણ
કરનારા ભૂતપૂર્વ ક્લાનના સભ્યો." અન્ય તમામ સભ્યો નવા હતા.[૫૬] વર્ષ 1872 સુધીમાં
ક્લાન એક સંગઠન તરીકે તૂટી ગયું હતું.[૫૭] જોકે દક્ષિણમાં રહેતા કાળા લોકોના
મતાધિકારનું દમન કરવું અને ગોરા ગરીબો તેમજ કાળા લોકો વચ્ચેના ત્રિશંકુને આકળ
ધપાવવો વગેરે જેવા ધ્યેયો કે જે ક્લાન પોતે પૂરાં નહોતું કરી શક્યું તેને વર્ષ 1890
સુધીમાં દક્ષિણ સ્થિત ગોરા આતંકવાદીઓ દ્વારા પૂરા કરી દેવામાં આવ્યા હતા. ક્લાનના
ઘટકો દ્વારા આફ્રિકન અમેરિકન લોકોને ફાંસીએ લટકાવવાની પ્રથા લગભગ બંધ કરી દેવામાં
આવી હોવા છતાં પણ 1892માં તે ચરમસીમાએ પહોંચી અને 161 લોકોને મોતને ઘાટ ઉતારી
દેવામાં આવ્યા.[૫૮]

દિગ્દર્શક ડી. ડબલ્યુ. ગ્રિફિથની ફિલ્મ ધ બર્થ ઓફ અ નેશન મૂળ ક્લાન અંગે
માહિમાન્વિત કરતી ફિલ્મ હતી. તેનું ચલચિત્ર પુસ્તક તેમજ નાટક ધ ક્લાન્સમેન ઉપર
આધારિત હતું. પુસ્તકનું નામ ધ લેપાર્ડ્ઝ સ્પોટ્સ હતું. બંને થોમસ ડિક્સન જુનિયર
દ્વારા લખવામાં આવ્યાં હતાં. ડિક્સને જણાવ્યું હતું કે "મારો આશય ઇતિહાસની રજૂઆત
કરીને ઉત્તરના લોકોની લાગણીમાં ક્રાન્તિ લાવવાનું હતું. તે મારા દર્શક બનીને બેઠેલા
તમામ માણસને એક સારા ડેમોક્રેટમાં રૂપાંતરિત કરશે!" ફિલ્મના કારણે રાષ્ટ્રભરમાં
ક્લાન પ્રત્યેની ઘેલછા વધી એટલાન્ટા ખાતે યોજાઇ ગયેલા ફિલ્મના અધિકૃત પ્રિમિયરમાં
ચિનેમાઘરની સામે ક્લાનના સભ્યોનું ટોળું એકત્રિત થઇ ગયું હતું.[૫૯]

આધુનિક ક્લાનના મોટાભાગનાં પ્રતિકો સફેદ પહેરવેશ અને આછા રંગનો ક્રોસ ફિલ્મમાંથી
પ્રેરણા લઈને બનાવવામાં આવ્યો છે. તેની છબી ડિક્સનના જૂના સ્કોટલેન્ડના પ્રણય
વિચારો ઉપરથી લેવામાં આવી છે જે સર વોલ્ટર સ્કોટની કવિતાઓ તેમજ નવલકથાઓમાં જોવા મળે
છે. ઇતિહાસકાર અને યુએસના પ્રમુખ વૂડરો વિલ્સન દ્વારા આ ફિલ્મનો ખૂબ જ પ્રચાર
કરવામાં આવ્યો હોવાથી તેનો પ્રભાવ અને પ્રખ્યાતિ સારી એવી માત્રામાં વધવા પામ્યા
હતા.

ધ બર્થ ઓફ અ નેશન માં વૂડરો વિલ્સનનાં પુસ્તક હિસ્ટ્રી ઓફ ધ અમેરિકન પિપલ માંથી
ઘણાં વિધાનો લેવામાં આવ્યાં હતાં. જેના કારણે તેનો પાયો વધારે મજબૂત બન્યો હતો.
વ્હાઇટ હાઉસ (અમેરિકી સંસદ) ખાતે રાખવામાં આવેલા ફિલ્મના ખાસ શોને જોઈને વિલ્સને એમ
જણાવ્યું હતું કે "ફિલ્મને જોઈને એમ લાગી રહ્યું હતું કે વીજળીને ચમકારે ઇતિહાસ
લખાઈ રહ્યો હોય મને માત્ર એક જ વાતનું દુઃખ છે કે આ તમામ બાબતો ભયાનક રીતે સાચી
છે.[૬૦] વંશવાદ અને ક્લાન અંગેના વિલ્સનનાં મંતવ્યો તેમજ વિધાનોને એ રીતે લેવામાં
આવ્યા કે તે આ ફિલ્મને ટેકો જાહેર કરે છે. બાદમાં ગ્રિફિથ સાથે કરવામાં આવેલા
પત્રાચારમાં વિલ્સને તેનાં ઉત્સાહમાં સમર્થન આપ્યું. વિલ્સન દ્વારા કરવામાં આવેલી આ
ટિપ્પણી તરત જ વિવાદાસ્પદ બની ગઈ. વિલ્સને તેનાથી દૂર ભાગવાનો પ્રયાસ કર્યો પરંતુ
અંતે તેણે તારીખ 30મી એપ્રિલના રોજ તેણે બિન ઇનકારી ઇનકાર જાહેર કર્યો.[૬૧]
ઇતિહાસકાર આર્થર લિન્કે વિલ્સનના સહાયક જોસેફ ટ્યુમુલ્ટીને ટાંકતા જણાવ્યું હતું
કે: નાટક શરૂ થાય તે પહેલા રાષ્ટ્રપ્રમુખ આ નાટકની પ્રકૃતિ વિશે એકદમ જ અજાણ હતા.
અને તેમણે પળવારમાં આ અંગેનો પોતાનો અભિપ્રાય આપી દીધો."[૬૨]

ક્લાન ઉપર પ્રભાવ પાડનાર અન્ય એક બનાવ હતો એટલાન્ટાના યહૂદી ફેક્ટરી મેનેજર લિયો
ફ્રાન્ક ઉપર ચલાવવામાં આવેલા ખટલાના સનસનીખેજ સમાચારો અને તેની ફાંસીની સજા.
સનસનીખેજ સમાચારપત્રોમાં લિયો ઉપર એવો આરોપ મૂકવામાં આવ્યો હતો કે તેણે તેની
ફેક્ટરીમાં કામ કરતી મેરી ફેગન નામની યુવતી ઉપર બળાત્કાર કર્યો હતો અને તેની હત્યા
કરી નાખી હતી.

મુકદમો જ્યાર્જિયામાં ચાલતો હતો જેને સાંભળવા માટે અદાલતના ખંડમાં રોજ લોકોનું
ટોળું એકત્રિત થતું હતું. જેમાં ફ્રાન્કને દોષિત ઠેરવવામાં આવ્યો. કોર્ટમાં સશસ્ત્ર
ટોળું હાજર રહેતું હોવાને કારણે ન્યાયધિશે ફ્રાન્ક અને તેના વકીલને જણાવ્યું હતું
કે ચૂકાદાની સુનાવણી સમયે તેઓ કોર્ટથી દૂર ચાલ્યા જાય. ફ્રાન્કની દલીલો વ્યર્થ ગઈ.
સર્વોચ્ચ ન્યાયાલયના ન્યાયધિશ ઓલિવર વેન્ડેલ હોલ્મ્સનો અન્ય ન્યાયધિશો દ્વારા વિરોધ
કરવામાં આવ્યો તેમજ કોર્ટ બચાવપક્ષની યથોચિત વિધિ કરવામાં નિષ્ફળ ગઈ એટલે તેમણે
ટોળાં દ્વારા ન્યાયધિશોને આપવામાં આવતી ધમકીઓનો ઉગ્ર વિરોધ કર્યો. રાજ્યપાલે
ફ્રાન્કની સજા ઘટાડીને આજીવન કારાવાસની કરી ત્યારબાદ ટોળું કે જે પોતાની જાતને
નાઇટ્સ ઓફ મેરી ફેગન કહેવડાવતું હતું તે ફ્રાન્કનું જેલમાંથી અપહરણ કરીને લઈ ગયું
અને તેને ફાંસીએ લટકાવી દીધો.

જ્યોર્જિયાના રાજનેતાઓ અને ધ જેફરસોનિયન સામાયિકના તંત્રી તેમજ પ્રકાશક થોમસ ઇ.
વોટ્સન દ્વારા ફ્રાન્કના ખટલાનો ઉપયોગ કુશળતા પૂર્વક કરવામાં આવ્યો. ક્લાનની ફરીથી
રચના કરનારો તે નેતા હતો અને બાદમાં તે યુએસનો સેનેટ બન્યો હતો. વર્ષ 1915માં
વિલિયમ જે. સિમોન્સ દ્વારા સ્ટોન માઉન્ટેઈનની ટોચ ઉપર બોલાવવામાં આવેલી સભામાં બીજા
ક્લાનનું ઉદ્ઘાટન કરવામાં આવ્યું. આ સભામાં મૂળ ક્લાનના ખૂબ જ ઓછા સભ્યો હાજર હતા.
આ સભામાં નાઇટ્સ ઓફ મેરી ફેગનના સભ્યો પણ હાજર હતા.

સિમોન્સે જણાવ્યું હતું કે કોન્ફેડરેટેડ નિવૃત્ત જ્યોર્જ ગોર્ડન દ્વારા 1867માં
લખવામાં આવેલા મૂળ ક્લાનના હુકમથી તેને પ્રેરણા મળી છે. કે જેનો ઉદ્દેશ રાષ્ટ્રીય
સ્તરે સંગઠનની સ્થાપના કરવાનો હતો. જોકે ક્લાન દ્વારા તેનો ક્યારેય સ્વીકાર કરવામાં
આવ્યો નહોતો.[૬૩] હુકમમાં એવું જણાવવામાં આવ્યું હતું કે આદર્શતા અનુસાર ક્લાનના
ઉદ્દેશમાં એક હકીકત છૂપાવવામાં આવી છે કે તેમના સભ્યો મહોરાં પહેરીને તકેદારી
પૂર્વકની હિંસા ફેલાવતા હતા.

શહેરીકરણ તેમજ ઔદ્યોગિકરણનો પ્રતિભાવ આપવા માટે અમેરિકી અધઃ બિંદુ વંશીય સંબંધોના
સમયગાળામાં દ્વિતિય ક્લાનનો ઉદ્ભવ થયો. દક્ષિણી અને પૂર્વીય યુરોપના કેથલિક
દેશોમાંથી મોટી સંખ્યામાં લોકો હિજરત કરીને આવ્યા જેના કારણે અમેરિકામાં લાંબા
સમયથી સ્થપાયેલા પ્રોટેસ્ટન્ટ સમુદાય સાથે તેમનું ઘર્ષણ શરૂ થયું. આફ્રિકન અમેરિકન
લોકોની ઉત્તર તરફ કરવામાં આવેલી મહાન હિજરતને કારણે ઉત્તરીય ઔદ્યોગિક શહેરોમાં ગોરા
લોકો દ્વારા કાળાઓ વિરુદ્ધ વંશીય ભેદભાવ થવા લાગ્યો; આમ, બીજા ક્લાને તેની મહાન
રાજકીય સત્તા માત્ર દક્ષિણનાં રાજ્યમાં જ નહીં પરંતુ ઇન્ડિયાનામાં હાંસલ કરી.
ગ્રામ્ય વિસ્તારોમાંથી દક્ષિણનાં શહેરોમાં આફ્રિકન અમેરિકન અને ગોરા લોકોની હિજરતને
કારણે તણાવમાં વધારો થવા પામ્યો. વર્ષ 1910થી 1930 દરમિયાન ડેટ્રોઈટ, મેમ્ફિસ,
ડેટોન, એટલાન્ટા, ડલાસ અને હસ્ટન જેવાં શહેરોનો વિકાસ ખૂબ જ ઝડપી થતો હતો અને આ
શહેરોમાં ક્લાનનો વિકાસ પણ ખૂબ જ ઝડપથી થવા પામ્યો.[૬૪] દક્ષિણના ઇતિહાસકાર સ્ટેનલી
હોર્નને પ્રથમ ક્લાન પ્રત્યે લાગણી હતી પોતાની મૌખિક મુલાકાત દરમિયાન તેને અલગ
દેખાડવા માટે તેણે સાવધાની પૂર્વક મુલાકાત આપતાં જણાવ્યું હતું કે "બનાવટી કુ
ક્લ્ક્સ સંગઠનની છાપ સારી નથી. અને ચોક્કસપણે તેને પુનઃ નિર્માણ વખતના ક્લાન સાથે
કોઈ જ સંબંધ નથી".[૬૫]

જીવનવીમા અને સામાજિક સુરક્ષા વિનાના સમયગાળા દરમિયાન પુરુષો માટે ઇએલકેએસ અને
વૂડમેન ઓફ ધ વર્લ્ડ જેવાં ભ્રાતૃ સંગઠનમાં જોડાવું ખૂબ જ સરળ હતું. આ પ્રકારનાં
સંગઠનો જો તેમનો સભ્ય મૃત્યુ પામે અથવા તો કામ કરવાને અશક્ત બની જાય તો નાણાકીય
વળતર ચૂકવતા હતા. નવા ક્લાનનો સ્થાપક વિલિયમ જે. સિમોન્સ વિવિધ પ્રકારના 12 ભ્રાતૃ
સંગઠનોનો સભ્ય હતો. તેની છાતી ઉપર વિવિધ સંગઠનોના સિક્કાઓ લાદેલા હતા ત્યારે તેની
ક્લાનમાં નિયુક્તિ કરવામાં આવી હતી. તે સભાનતાપૂર્વક ક્લાનનું સંચાલન આ પ્રકારનાં
સંગઠનોની જેમ કરતો હતો.[૬૬]

ક્લાનના સંચાલકોને "ક્લિગલ્સ"ના નામથી ઓળખવામાં આવતા તેમણે મોટી સંખ્યામાં સભ્યો
બનાવ્યા તેઓ દિક્ષાનાં નાણાં ચૂકવીને ક્લાનનો પહેરવેશ ખરીદતા આયોજકો અડધા નાણાં
પોતાની પાસે રાખતા અને બાકીનાં નાણાં રાજ્ય તેમજ રાષ્ટ્રીય કક્ષાનાં અધિકારીઓને
મોકલી આપતા. જ્યારે સંચાલકને સાસાજિક દ્રષ્ટિએ સ્વીકારવામાં આવતો ત્યારે તે ભવ્ય
પદયાત્રાનું આયોજન કરતો હતો જેમાં સળગતા વધસ્તંભ (ક્રોસ) લઈ જવામાં આવતો અને કેટલીક
વખત સ્થાનિક પ્રોટેસ્ટન્ટ પ્રધાનને બાઇબલ અર્પણ કરવામાં આવતું. ત્યારબાદ તે નાણાં
સાથે શહેર છોડી દેતો. સ્થાનિક શાખાઓનું સંચાલન અન્ય ભ્રાતૃ સંગઠનોની જેમ કરવામાં
આવતું હતું અને પ્રસંગોપાત તેમાં વક્તાઓને બોલાવવામાં આવતા.

પ્રથમ વિશ્વ યુદ્ધ તેમજ યુદ્ધ બાદ ઊભા થયેલા તણાવ દરમિયાન થયેલાં સ્થાનાંતરણને લીધે
પણ ક્લાનના વિકાસ ઉપર અસર પડી હતી. આવા બનાવો ખાસ કરીને શહેરોમાં વધારે પડતા બનતા
હતા જેમાં અપરિચિતો ઘણી વખત એકબીજાની સામે આવી જતા. દક્ષિણી ગોરાઓને લશ્કરમાં રહેલા
કાળા સૈનિકો તરફ રોષ હતો. નિવૃત્ત કાળા લોકોને દ્વિતિય વર્ગના દરજ્જામાં પાછા
નહોતું જવું. કેટલાક લોકો વિદેશમાંથી પાછા ફરી રહ્યા હતા અને વર્ધીમાં હતા તે સમયે
જ તેમને ફાંસીએ લટકાવી દેવામાં આવ્યા હતા.[૬૭]

સામાજિક બદલાવોનો પ્રતિભાવ આપવા માટે ક્લાને યહૂદી વિરોધી, કેથલિક વિરોધી, સામ્યવાદ
વિરોધી અને સ્થળાંતર કરીને આવેલા લોકો વિરોધી વિચારધારા તરફ ઝોક આપીને તેને અપનાવી.

ક્લાને પ્રથમ વિશ્વ યુદ્ધમાંથી પાછા ફરી રહેલા કાળા સૈનિકોને તેઓ હજી લશ્કરી
ગણવેશમાં જ હતા ત્યારે તેમને ફાંસીએ લટકાવી દીધા હતા. ક્લાન કાળા લોકોને ચેતવણી
આપતું હતું કે તેમણે ગોરા લોકોના હક્કોનું ધ્યાન રાખવું જોઇએ "એ ગોરાઓ કે જેમના
દેશમાં કાળાઓને રહેવાની પરવાનગી આપવામાં આવી છે".[૬૮] ફાંસીએ ચડાવવાનું પ્રમાણ વધવા
પામ્યું અને વર્ષ 1918થી 1927 દરમિયાન 416 આફ્રિકન અમેરિકનોને મોતને ઘાટ ઉતારી
દેવામાં આવ્યા જે પૈકી મોટાભાગના દક્ષિણના હતા.[૬૯]

નવેમ્બર 1920માં ફ્લોરિડાના ઓકોઈ ખાતે બે કાળા લોકોએ મત આપવાનો પ્રયાસ કર્યો ત્યારે
ક્લાને સમગ્ર કાળી પ્રજાતિ ઉપર હુમલો કર્યો હતો. આગામી હિંસામાં છ કાળા રહેવાસીઓ
અને બે ગોરાઓ માર્યા ગયા હતા તેમજ કાળા લોકોને પચ્ચીસ ઘરો, બે દેવળો અને ભ્રાતૃ લોજ
નાશ પામી હતી.[૬૯]

ક્લાનના સભ્યો તેમનું ધ્યાન દક્ષિણ, મધ્ય પશ્ચિમ અને પશ્ચિમ બાજુ કેન્દ્રીત કરી
રહ્યા હોવા છતાં પણ ક્લાનના કેટલાક સભ્યો નવા ઇન્ગલેન્ડમાં પણ હતા. ક્લાનના સભ્યોએ
રહોડ ટાપુઓ ખાતે આવેલા સાિટ્યુએટ િસ્થત અમેરિકન આફ્રિકન શાળાની પજવણી કરી હતી.[૭૦]

1920 અને 1930ના દાયકામાં ક્લાનના હિંસક અને ઉત્સાહી વિભાગને બ્લેક લિજન (કાળો
વિભાગ) તરીકે ઓળખવામાં આવતો વર્જિલ એફિન્જરના હાથ નીચે આ વિભાગ મધ્ય પશ્ચિમી
યુએસમાં સક્રિય હતો.

વર્ષ 1920માં ક્લાનનો પુનર્જન્મ લેન્ડર ઇટી એએલ નામના રાજ્યમાં થયો તે મદ્યપાન
નિષેધની ચળવળને આભારી હતો. આર્કાન્સાસ અને અન્ય વિસ્તારોમાં ક્લાને દારૂના
વેપારીઓનો વિરોધ કર્યો હતો અને 1922માં ક્લાનના 200 સભ્યોએ સંઘરાજ્ય દેશમાં દારૂની
દુકાનોને આગ લગાડી દીધી. અંતે ક્લાનનું રાષ્ટ્રીય કાર્યાલય ડલાસ અને ટેક્સાસ ખાતે
બનાવવામાં આવ્યું. પરંતુ આર્કાન્સાસાનું લિટલ રોક કુ ક્લ્ક્સ ક્લાનની સ્ત્રીઓનું ઘર
હતું. આ સહાયક સંસ્થાનાં પ્રથમ વડા આર્કાન્સાસ ડબલ્યૂસીટીયુના ભૂતપૂર્વ પ્રમુખ
હતાં.[૭૧][ચકાસણી જરૂરી] એક ઇતિહાસકારે નિશ્ચિત દલીલ કરતા જણાવ્યું હતું કે
દારૂબંધીને કેકેકે (KKK)નો ટેકો ક્લાનના સભ્યોનું દેશ સાથે મજબૂત જોડાણ છે તે
બાબતને ટેકો આપે છે.[૭૨] ક્લાન અને દારૂબંધીને લગતાં અન્ય જૂથોની સભ્ય સંખ્યામાં
વધારો નોંધાયો અને તેઓ સમયાંતરે આ પ્રકારની પ્રવૃત્તિમાં સહકાર આપતાં રહ્યા. દાખલા
તરીકે ક્લાનનો મુખ્ય નેતા એડવર્ડ યંગ ક્લાર્ક ક્લાન અને દારૂની દુકાન વિરોધી દળો
બંને માટે ભંડોળ એકત્રિત કરી આપતો.[૭૩] ક્લાર્ક ઉપર વર્ષ 1923માં માન ધારાનો ભંગ
કરવાનો આરોપ મૂકવામાં આવ્યો.[૭૪]

વર્ષ 1921માં ક્લાનનું આગમન મધ્ય કેલિફોર્નિયામાંથી ઓરેગોનમાં થયું અને મેડફોર્ડ
ખાતે રાજ્યનાં પ્રથમ ક્લાવેર્નની સ્થાપના કરવામાં આવી. ટકાવારીની દ્રષ્ટિએ આ
રાજ્યમાં સૌથી વધુ ગોરા લોકો રહેતા હતા. 1922ના અંત સુધીમાં ક્લાને આ રાજ્યમાંથી
14,000 સભ્યો બનાવ્યા અને 58 ક્લાવેર્નની સ્થાપના કરી. બિનગોરા લોકોની લઘુમતીને
બાજુએ મૂકીને પોર્ટલેન્ડની બહાર ઓરેગોનના ક્લાને તેનું ધ્યાન માત્ર અને માત્ર
કેથલિક ઉપર કેન્દ્રિત કર્યું આ રાજ્યમાં કેથલિકની વસતી કુલ વસતીના 8 ટકા જેટલી હતી.
વર્ષ 1922માં ઓરેગોનની મેસોનિક ગ્રાન્ડ લોજે એક વિધેયક પ્રાયોજિત કર્યું. જેમાં
જણાવવામાં આવ્યું કે શાળાએ જતી ઉંમરના તમામ બાળકોને જાહેર શાળાઓમાં મોકલવામાં આવે.
ક્લાન અને તેના દ્વારા પ્રમાણિત કરવામાં આવેલા ડેમોક્રેટિક પક્ષના રાજ્યપાલ વોલ્ટર
એમ. પિયર્સના ટેકાથી ફરજિયાત શિક્ષણનો કાયદો બહુમતીથી પસાર કરવામાં આવ્યો. જેનો
પ્રાથમિક ઉદ્દેશ ઓરેગોનમાં ચાલતી કેથલિક શાળાઓને તાળું મારી દેવાનો હતો. પરંતુ તેની
વિપરીત અસર અન્ય ખાનગી અને લશ્કરી શાળાઓ ઉપર પણ પડી. ઘણાં રાજ્યોએ બ્લેઇનના સુધારાઓ
પસાર કર્યા જેમાં ધાર્મિક શાળાઓને સરકારની સીધી મદદ કરવાની મનાઈ ફરમાવવામાં આવી
હતી.

યુદ્ધ બાદના સામાજિક અશાંતિના સમયમાં ઘણાં ઔદ્યોગિક શહેરોમાં નીચાં વેતનદર અને કામ
કરવાની ખરાબ સ્થિતિના વિરોધમાં કામદારો હડતાલ પાડવા લાગ્યા. આ હડતાલ મોટા ભાગે
બહારથી આવીને સ્થાયી થયેલા લોકો દ્વારા પ્ડવામાં આવતી કે જેમનાં પોતાનાં
સુવ્યવસ્થિત કામદાર સંગઠનો ચાલતા હતા. ક્લાનના સભ્યો કામદાર સંગઠનોના સંચાલકો અને
બહારથી આવીને વસેલા ઉપર ઝોક ધરાવતા સમાજશાસ્ત્રીઓ અંગે ચિંતા વ્યક્ત કરતા જેના
કારણે તણાવમાં વધારો થતો. તેઓને વિચરતા વંશીય કેથલિક ઉપર પણ વિશેષ પ્રમાણમાં ચીડ
હતી.[૭૫] આવા સમયે શહેરોમાં ક્લાનના સભ્યો પણ ઔદ્યોગિક વાતાવરણમાં કામ કરતા હતા.
કામની જગ્યાએ કામ કરવામાં તેમને પણ અગવડતા પડતી હતી.

એલાબામાના બર્મિંગહામ જેવાં દક્ષિણનાં શહેરોમાં ક્લાનના સભ્યોને સારો પગાર ધરાવતી
ઔદ્યોગિક નોકરીઓ મળતી હતી પરંતુ કામદાર સંઘો તેનો વિરોધ કરતા હતા. 1930 અને 1940ના
દાયકાઓમાં ક્લાનના નેતાઓએ તેના સભ્યોને વિનંતી કરી કે કોંગ્રેસ ઓફ ઇન્ડસ્ટ્રીયલ
ઓર્ગેનાઇઝેશન્સ (સીઆઇઓ)ને ખતમ કરી નાખવામાં આવે. ઉલ્લેખનીય છે કે સીઆઇઓ ઔદ્યોગિક
સંગઠનોની તરફદારી કરતી હતી અને તે અમેરિકન આફ્રિકન સભ્યો માટે પણ ખુલ્લી હતી.
ડાયનેમાઇટનો ઉપયોગ કરવાની કુશળતાક્ષમ નોકરી અને ખાણો તેમજ સ્ટીલનાં ક્ષેત્રે કામ
કરી રહેલા ક્લાનના સભ્યોએ 1940ના દાયકામાં બર્મિંગહામ ખાતે બોમ્બમારાનો ઉપયોગ
કરવાનું શરૂ કર્યું. તેઓ એક જગ્યાએથી બીજી જગ્યાએ વિચરતા કાળા લોકો ઉપર બોમ્બમારો
કરતા હતા. "1949ના મધ્યમાં ભડથું થઈ ગયેલાં અસંખ્ય ઘરોનાં માળખાંઓ એ ચાડી ખાતા હતા
કે તે વિસ્તારનું નામ [કોલેજ હિલ્સ]નું નામ કટાક્ષમાં ડાયનેમાઇટ હિલ કરી દેવામાં
આવ્યું હતું." બર્મિંગહામમાં સ્વતંત્ર ક્લાન જૂથો સક્રિય રહ્યા. નાગરિક અધિકાર
ચળવળનો હિંસક રીતે વિરોધ કરવામાં તેઓ ઊંડાણપૂર્વક વ્યસ્ત રહ્યા.[૭૬]

બીજાં ક્લાનનું નોંધપાત્રલક્ષણ એ હતું કે તે શહેરી વિસ્તારોમાં વધારે પ્રમાણમાં
વિસ્તરેલું હતું. જે એ વાતનું પ્રતિબિંબિત કરતું હતું કે ઉત્તર અને દક્ષિણમાં લોકો
શહેર તરફ વધારે માત્રામાં વસવાટ કરવા આવતા હતા. જેમકે મિશિગનમાં 40,000 જેટલા સભ્યો
ડેટ્રોઇટમાં રહેતા હતા.ત્યાં તેમણે રાજ્યનાં અડાધા ઉપરાંતનાં લોકોને સભ્ય બનાવ્યા
હતા. ક્લાનના મોટાભાગના સભ્યો નિમ્નથી માંડીને મધ્યમવર્ગીય ગોરાઓ હતા. તેઓ ઔદ્યોગિક
શહેરોમાં આવી રહેલા નવા લોકોથી તેમની નોકરી અને ઘરનું રક્ષણ કરતા હતા: દક્ષિણ અને
પૂર્વીય યુરોપમાંથી આવીને સ્થાયી થનારા લોકોમાં અગાઉ આવતા લોકોની સરખામણીએ કેથલિક
અને યહૂદીઓની સંખ્યા વધારે પ્રમાણમાં હતી; અને દક્ષિણમાંથી ગોરા તેમજ કાળા લોકો પણ
આવતા હતા. નવી વસતી શહેરોમાં ઠલવાવા લાગી જેના કારણે પડોશીઓ પણ બદલાવા લાગ્યા જેથી
સામાજિક તણાવ શરૂ થયો. ડેટ્રોઈટ અને શિકાગો જેવાં ઔદ્યોગિક શહેરોમાં ઝડપથી વધી
રહેલી વસતીને કારણે મધ્ય પશ્ચિમ યુએસમાં ક્લાનનો વિકાસ ઝડપથી થયો ડલાસ અને હ્યુસ્ટન
જેવાં દક્ષિણી શહેરોમાં પણ ક્લાનનો વિકાસ ખૂબ જ ઝડપથી થયો.[૭૭]

કેટલાંક રાજ્યોમાંથી ઇતિહાસકારોએસ્થાનિક શાખાઓમાંથી સભ્યોની યાદી મેળવેલી છે. અને
તેની સભ્ય સંખ્યાની આંકડાકીય માહિતી મેળવવા માટે આ યાદીને શહેરની ડિરેક્ટરી તેમજ
સ્થાનિક રેકોર્ડ્ઝ સાથે સરખાવી જોઇ છે. મોટાં શહેરનાં અખબારો ઘણી વખત આક્રામક બનતા
અને ક્લાનના સભ્યોની વંચિત ખેડૂતો તરીકે ટીકા કરતા. ઇિન્ડયાનાનાં કરવામાં આવેલાં
વિસ્તૃત વિશ્લેષણ ઉપરથી ખ્યાલ આવે છે કે આ રાજ્ય માટે ગ્રામ્ય બીબાંઢાળ ખોટું હતું:

બીજાં ક્લાને સળગતા ખ્રિસ્તી વધસ્તંભ (ક્રોસ)ને પોતાના પ્રતિક તરીકે સ્વીકાર્યો
હતો. તેનો ઉપયોગ તેઓ ક્લાનના ટ્રેડમાર્ક તરીકે કરતા હતા. પ્રથમ ક્લાન દ્વારા આ
પ્રકારના કોઈ જ વધસ્તંભનો ઉપયોગ કરવામાં આવ્યો નહોતો પરંતુ બીજાં ક્લાન દ્વારા
ઉપયોગમાં લેવાતો સળગતો વધસ્તંભ ધમકીનું પ્રતિક બની ગયો હતો.[૭૯]

વધસ્તંભને સળગાવવાની પ્રથા સ્કોટિશની પૌરાણિક પ્રથામાંથી લેવામાં આવી હતી તેઓ સંત
એન્ડ્રુઝનો વધસ્તંભ કે જે સામાન્યતઃ X આકારનો રહેતો તેને સળગાવતા જેની પાછળનો આશય
તેમનાં લશ્કરને યુદ્ધ અંગેની ચેતવણી આપવાનો રહેતો હતો. ધ ક્લાન્સમેન માં (જુઓ ઉપર)
ડિક્સને ખોટી રીતે એવો દાવો કર્યો હતો કે પ્રથમ ક્લાન તેના સભ્યોને પુનઃ નિર્માણ
માટે જંગે ચડવાનું કહીને પદયાત્રા કાઢતા ત્યારે સળગતા વધસ્તંભનો ઉપયોગ કરતા હતા.
ગ્રિફિથે આ દ્રશ્ય ધ બર્થ ઓફ અ નેશન માં ફિલ્માવ્યું હતું. પરંતુ ફિલ્મમાં ભૂલથી
ઊભો લેટિન વધસ્તંભ સળગતો બતાવવામાં આવ્યો હતો સંત એન્ડ્રુઝનો વધસ્તંભ નહીં કે જે
હાઈલેન્ડના ક્લાન્સ દ્વારા ઉપયોગમાં લેવાતો હતો. જેના કારણે થોડી ગૂંચવણ ઊભી થઈ
હતી. સિમોન્સે સળગતો લેટિન વધસ્તંભ ફિલ્મ જોઇને ઉપયોગમાં લેવાનું વિચાર્યું.
1915માં તેને સ્ટોન માઉન્ટેઇન ખાતે યોજાઇ ગયેલી મિટિંગમાં બતાવવામાં આવ્યો અને આ
સળગતું પ્રતિક કદીયે ન ભૂંસી શકાય તેવી રીતે કુ ક્લ્ક્સ ક્લાન સાથે સંલગ્ન થઈ
ગયું.[૮૦]

કેટલાંક રાજ્યોમાં ક્લાનનો રાજકીય પ્રભાવ ખૂબ જ હતો. ખાસ કરીને દેશના મધ્યભાગમાં
તેનો પ્રભાવ ખૂબ જ હતો. ક્લાનનો ફેલાવો દક્ષિણથી મધ્ય પશ્ચિમ અને ઉત્તરનાં
રાજ્યોમાં તેમજ કેનેડામાં થયો હતો. કેનેડામાં બહારથી વસેલા કેથેલિક સામે ચળવળ
ચલાવવામાં આવી રહી હતી.[૮૧] પોતાના મધ્યાહ્ન કાળ દરમિયાન ક્લાનના સભ્યોની સંખ્યા 40
લાખને આંબી ગઈ હતી જેમાં ભૌગલિક દ્રષ્ટિએ મોટા ગણાતા કેટલાક પ્રાંતોમાં 20 ટકા
પુખ્ત ગોરા પુરુષો હતા. જ્યારે કેટલાક વિસ્તારોમાં આ સંખ્યા 40 ટકાની પણ
હતી.(સંદર્ભ આપો) ક્લાનના મોટા ભાગના સભ્યો મધ્ય પશ્ચિમી રાજ્યોમાં રહેતાં હતાં.

તે જ વર્ષોમાં જોવા મળેલું અન્ય એક શ્રેષ્ઠ ઉદાહરણ એ હતું કે ક્લાને કેલિફોર્નિયાના
એનાહેઇમ તરફ વળવાનું નક્કી કરીને તેને ક્લાનના નમૂનાનાં શહેર તરીકે બનાવવાનું નક્કી
કર્યું તેણે ગુપ્તતા પૂર્વક સિટી કાઉન્સિલ ઉપર કબજો મેળવી લીધો પરંતુ શહેરે ફરીથી
ચૂંટણી યોજવાનું નક્કી કર્યું. અને ક્લાનના સભ્યોને મતદાન દ્વારા ફેંકી દેવાયા.[૮૨]

ક્લાનના પ્રતિનિધિઓએ 1924નું રાષ્ટ્રીય ડેમોક્રેટિક અધિવેશનનું આયોજન સરળ બનાવવામાં
નોંધપાત્ર યોગદાન આપ્યું હતું. આ અધિવેશન ન્યૂ યોર્ક શહેરમાં યોજાયું હતું જેને ઘણી
વખત "ક્લાન્સબેક અધિવેશન" તરીકે પણ ઓળખવામાં આવે છે. અધિવેશનની શરૂઆતમાં ક્લાન્સના
ટેકાથી બનેલા સભ્ય વિલિયમ ગિબ્સ મેકેડૂએ ન્યૂ યોર્કના કેથલિક રાજ્યપાલ અલ સ્મિથ
વેષે ઝેર ઓક્યું. નિવેદનો અને રમખામોના થોડા દિવસો બાદ બંને સભ્યોએ પોતાનાં નિવેદનો
અંગે સમાધાન કર્યું. ક્લાનના સભ્યોએ ડેમોક્રેટિક પક્ષને હાર આપી કે જે તેમનાં
સંગઠનનો વિરોધ કરતી હતી.

એલાબામા જેવાં કેટલાંક રાજ્યોમાં કેકેકે (KKK) રાજકીય અને સામાજિક સુધારા માટે કામ
કરતું હતું.[૮૩] રાજ્યના ક્લાનના સભ્યો પ્રાથમિક રીતે સારી જાહેર શાળાઓ, દારૂબંધીનો
અસરકારક અમલ, રસ્તાનાં બાંધકામનું વિસ્તરણ અને અન્ય "વિકાસલક્ષી" રાજકીય પગલાંઓનાં
હિમાયતી હતાં. આ સુધારાઓએ ઘણી રીતે નિમ્ન વર્ગના ગોરા લોકોને મદદ કરી. વર્ષ 1925માં
ક્લાનનાં દળોમાં ટોચના રાજકીય નેતાઓ જેવા કે જે. થોમસ હેફલિન, ડેવિડ બિબ ગ્રેવ્સ
અને હ્યુગો બ્લેકનો સમાવેશ થતો હતો. તેમણે કેકેકે (KKK)નાં સભ્યપદનો અસરકારક ઉપયોગ
કાળા લોકોનો પટ્ટો સ્થાપનારા લોકોની વિરુદ્ધમાં કર્યો કે જેનું અસ્તિત્વ ઘણા સમયથી
રાજ્યમાં હતું.

વર્ષ 1926માં બ્લેક સેનેટર તરીકે ચૂંટાયો અને ત્યારબાદ તે સર્વોચ્ચ અદાલતનો
ન્યાયધિશ બન્યો. 1926માં ક્લાનના ટેકાથી તેની શાખાનો ભૂતપૂર્વ વડો બિબ ગ્રેવ્સ
એલાબામાના રાજ્યપાલ તરીકે ચૂંટાયો. તેણે શિક્ષણનાં ભંડોળ, શ્રેષ્ઠ જાહેર આરોગ્ય,
નવા ધોરી માર્ગોનું નિર્માણ અને કામદારો તરફી કાયદા માટે દબાણ કર્યું. એલાબામાના
કાયદાઓએ 1972 સુધી પુનઃજિલ્લાઓ કરવાની મનાઈ ફરમાવી દીધી હતી જોકે ક્લાન પણ ગ્રામ્ય
વિસ્તારોમાં રહેલી સત્તાને તોડવા માટે સક્ષમ નહોતું.

ડેટ્રોઇટના રેઇનહોલ્ડ નિયેબુહર જેવા ચુસ્ત પ્રોટેસ્ટન્ટ પ્રધાનો જેવાં ઘણાં જૂથો
અને નેતાઓએ ક્લાન વિરુદ્ધ બોલાવાનું સાહસ કર્યું હતું. યહૂદી અમેરિકનો ઉપર થતા
ખુલ્લેઆમ હુમલાઓ અને ખાનગી શાળાઓ ઉપર પ્રતિબંધ મૂકી દેવાના ક્લાનના પ્રચારને કારણે
લિયો ફ્રાન્કને ફાંસીની સજા આપવામાં આવી ત્યારબાદ યહૂદીઓ દ્વારા એન્ટી ડિફેમેશન
લિગની સ્થાપના કરવામાં આવી. નાગરિકોનાં એક જૂથે ક્લાનનાં સભ્યોની યાદી છાપવાની
શરૂઆત કરી અને ક્લાનની સભ્ય સંખ્યામાં ઘટાડો થવાની શરૂઆત થવા લાગી. ધ નેશનલ
એસોસિયેશન ફોર ધ એડવાન્સમેન્ટ ઓફ કલર્ડ પિપલએ ક્લાન વિશે તેમજ તેની પ્રવૃત્તિઓ વિશે
સાચી માહિતી આપી અને ક્લાનની વિરુદ્ધ પ્રચાર કર્યો. વર્ષ 1925માં ચરમસીમા ઉપર
પહોંચ્યા બાદ મધ્ય પશ્ચિમમાંથી ક્લાનના સભ્યોની સંખ્યામાં ઝડપઙેર ઘટાડો નોંધાવાની
શરૂઆત થઈ.[૭૭]

એલાબામામાં કેકેકે (KKK)ના તકેદારી અધિકારીઓ એમ માની રહ્યા હતા કે તેમની પાસે
સરકારી રક્ષણ છે. 1927માં તેમણે શારીરિક આતંક મચાવવાની શરૂઆત કરી. લોકોને ક્લાનની
નૈતિકતાનું ભાન કરાવવા માટે જે લોકોએ ક્લાનના વંશીય નિયમોનો ભંગ કર્યો હતો તેવા
ગોરા અને કાળા બંને લોકો ઉપર તેણે હુમલા કરવાની શરૂઆત કરી.[૮૪] રાજ્યના રૂઢિચુસ્ત
ભદ્ર લોકોએ વળતો હુમલો કર્યો. મોન્ટગોમેરી એડવર્ટાઇઝર ના વરિષ્ઠ તંત્રી ગ્રોવર સી.
હોલે ક્લાન દ્વારા કરવામાં આવતા "વંશીય અને ધાર્મિક અસહ્ય વર્તન" ઉપર પ્રહાર કરતા
તંત્રીલેખો અને લેખોની હારમાળાઓ પ્રકાશિત કરી. પોતાની આ લડાઈ બદલ હોલને પુલિત્ઝર
પુરસ્કાર મળ્યો.[૮૫] અન્ય અખબારોએ પણ ક્લાન ઉપર પોતાના પ્રહારો ચાલુ રાખ્યા અને આ
સંગઠનને હિંસક તેમજ બિન અમેરિકી ગમાવ્યું. શેરીફોને તોડી પાડવામાં આવ્યા. વર્ષ
1928ની રાષ્ટ્રપ્રમુખની ચૂંટણીમાં ડેમોક્રેટિક ઉમેદવાર અલ સ્મિથ કેથલિક હોવા છતાં
પણ લોકોએ તેને મત આપ્યો. વર્ષ 1930 સુધીમાં એલાબામા ખાતે ક્લાનના સભ્યોની સંખ્યા
ઘટીને છ હજાર કરતાં પણ ઓછી થઈ ગઈ. નાના અને સ્વતંત્ર એકમોએ બર્મિંગહામમાં કામ
કરવાનું ચાલુ રાખ્યું. અહીં 1940ના ગાળામાં સભ્યોએ આધિપત્ય જમાવતો આતંક શરૂ કર્યો
જેમાં તેમણે વિચરતા આફ્રિકન અમેરિકનનાં ઘરો ઉપર બોમ્બમારો કર્યો. વર્ષ 1950 અને
1960ના દાયકામાં નાગરિક અધિકાર માટેની ચળવળના વિરોધમાં કેકેકે (KKK)ની પ્રવૃત્તિ
વધવા પામી હતી.

ઇન્ડિયાનાના ગ્રાન્ડ ડ્રેગન ડી. સી. સ્ટિફન્સન અને 22 ઉત્તરીય રાજ્યોને 1925
દરમિયાન ખૂનના આરોપસ દોષી ઠેરવવામાં આવ્યા જેમાં તેણે બળાત્કાર ગુજારીને ખૂન કર્યું
હોવાનું બહાર આવ્યું. [૮૬]આ કિસ્સો મેડગે ઓબરહોલ્ટઝર ખાતે બનવા પામ્યો હતો.
સનસનીખેજ ખટલામાં સ્ટિફન્સન દોષીત જાહેર થયો ત્યારબાદ ઇન્ડિયાનામાંથી ક્લાનની
નાટકીય ઢબે પડતી ચાલુ થઈ. ઇતિહાસકાર લ્યોનાર્ડ મૂરે અંતે લખ્યું હતું કે નેતૃત્વમાં
નિષ્ફળતાને કારણે ક્લાનનો ધ્વસ્ત થયો:

સામ્રાજ્યના જાદુગર હિરામ વેસ્લી ઇવાન્સે 1939માં સંગઠન ઇિન્ડયાનાના પશુ ચિકિત્સક
જેમ્સ કોલ્સકોટને અને એટલાન્ટાના સૂતિકાશાસ્ત્ર નિષ્ણાત સેમ્યુઅલ ગ્રીનને વેચી
દીધું. પરંતુ કેટલા સભ્યો સંગઠન છોડીને ગયા છે અને કેટલા વફાદાર છે તે અંગે જાણવાને
તેઓ સક્ષમ નહોતા. વર્ષ 1944માં આઇઆરએસે 6,85,000 ડોલરની રકમના કર માટે જ્યાં સુધી
કર ન ચૂકવાય ત્યાં સુધી સંગઠનની મિલકત પોતાના કબજામાં લેવા માટેની અરજી દાખલ કરી
અને 1944માં ક્લોઝકોટે સંગઠન વિખેરી દેવાની ફરજ પડી હતી. ત્યારબાદનાં વર્ષોમાં
સ્થાનિક ક્લાન જૂથો પણ બંધ થવા લાગ્યા હતા.[૮૮]

આભાર, 1940થી 1970 દરમિયાન 50 લાખ જેટલા કાળા લોકોને પોતાના આતંકથી ધ્રુજાવનારા
ક્લાને ઉત્તરીય, મધ્ય પશ્ચિમી અને પશ્ચિમી શહેરો માટે થઇને દક્ષિણ છોડી દીધું. જોકે
તેમને માલુ પડ્યું હતું કે રાજકીય વગ ધરાવતી ક્લાનની મોટાભાગની શાખાઓ ઇન્ડિયાનામાં
છે. પ્રથમ વિશ્વ યુદ્ધ બાદ કુ ક્લ્ક્સ ક્લાનનો ઉદય ઇન્ડિયાનાના રાજકારણ અને સામાજિક
ક્ષેત્રનાં પ્રાંતોમાં થયો. તેણે જન્મભૂમિના ઘણા લોકો તેમજ વિવિધ વર્ગના ગોરા
પ્રોટેસ્ટન્ટ લોકો સુધી પોતાનો વ્યાપ ફેલાવ્યો. વર્ષ 1920 દરમિયાન ઇન્ડિયાના વિશે
એમ કહેવાતું હતું કે તે કુ ક્લ્ક્સ ક્લાનના કબજા હેઠળનું સૌથી શક્તિશાળી રાજ્ય છે.
સમગ્ર રાજ્યમાં તેનાં પુષ્કળ સભ્યો હોવા છતાં પણ તેનો મધ્યાહ્ન હતો વર્ષ 1924ની
ચૂંટણીમાં એડવર્ડ જેક્સન ચૂંટણીમાં ઊભા રહ્યા તે. બાદ ઇન્ડિયાનાના ક્લાન અધિકારીની
હત્યાના ખટલા બાદ બહાર આવેલા કૌભાંડ પછી ડી. સી. સ્ટિફન્સને કુ ક્લ્ક્સ ક્લાનની
કાયદો અને વ્યવસ્થાના હિમાયતી તરીકેની છાપનો નાશ કરી નાખ્યો. વર્ષ 1926 સુધીમાં
ક્લાન "નામોશ અને છિન્ન-ભિન્ન" થઈ ચૂક્યું હતું. [૮૯]

બીજાં વિશ્વ યુદ્ધ બાદ લોકસાહિત્યકાર અને લેખક સ્ટેટ્સન કેનેડીએ ક્લાનની અંગત
વાતોને જાણીને તેને સમાચાર માધ્યમોમાં તેમજ કાયદા એજન્સીઓને આપી આ પ્રકારની માહિતી
અને ક્લાનના ગુપ્ત શબ્દો અંગેની માહિતી તેણે સુપરમેન નામના રેડિયો કાર્યક્રમના
લેખકને આપી જેના કારણે તેનો એક ભાગ એવો પણ લખાયો કે સુપરમેન અને કેકેકે (KKK)ના
માણસો આમનેસામને આવી જાય છે. ક્લાનનાં રહસ્યોને ઉઘાડા પાડવા પાછળનો કેનેડીનો ઉદ્દેશ
અને ક્લાનની આચરણ પદ્ધતિ તેમજ તેના ગુપ્ત શબ્દોની ટીકા કરવાને કારણે ક્લાનની સભ્ય
સંખ્યા અને નિયુક્તિઓ કદાચ ઘટી જશે તે પ્રકારનો હતો.[૯૦] વર્ષ 1950માં કેનેડીએ તેના
અનુભવો ઉપર આધારિત સૌથી વધુ વેચાયેલું પુસ્તક લખ્યું હતું. જેના કારણે ક્લાનને
વધારે નુકસાન થયું હતું.[૯૧]

નીચે દર્શાવેલું કોષ્ટક નિર્દેશ કરે છે કે ક્લાનના સભ્યોની અંદાજિત સંખ્યા સમયાંતરે
ઘટતી ગઇ છે.[૯૨] (કોષ્ટકમાં બતાવેલાં વર્ષો અંદાજિત સમયગાળાનું પ્રતિનિધિત્વ કરે
છે.)

કુ ક્લ્ક્સ ક્લાન નામનો ઉપયોગ અન્ય સ્વતંત્ર જૂથો દ્વારા પણ કરવાની શરૂઆત થઈ ચૂકી
હતી. વર્ષ 1950થી શરૂ કરીને સ્વતંત્ર ક્લાન જૂથો લોકોનાં ઘરો ઉપર બોમ્બમારો કરીને
કે ચળવળકારીઓનાં ઘરો ઉપર બોમ્બમારો કરીને કે પછી શારીરિક હુમલાઓ અને ધમકીઓ આપીને
ઉપરાંત હત્યાઓ કરીને નાગરિક અધિકાર ચળવળનો વિરોધ કરતા હતા. બુલ કોનર ક્લાન જૂથના
સમયગાળા દરમિયાન બર્મિંગહામ એલાબામામાં ક્લાન જૂથો પોલીસ સાથે ઘનિષ્ઠ રીતે
સંકળાયેલા હતા અને તેમનું સંચાલન દંડ મુક્તિ કાનૂનની રીતે ચલાવવામાં આવતું હતું.
ક્લાન જૂથો દ્વારા શહેરમાં અનેક સ્થળે બોમ્બમારાઓ થતા હોવાથી આ શહેરનું હુલામણું
નામ "બોમ્બિંગહામ" બની ગયું હતું. એલાબામા અને મિસિસિપી જેવાં રાજ્યોમાં ક્લાનના
સભ્યો રાજ્યપાલોના વહીવટ સાથે જોડાણ કરતા હતા.[૧૫]

ઘણાં ખૂનોની નોંધ નથી લેવાઈ અને તેની કોઈ જ અદાલતી કાર્યવાહી પણ કરવામાં આવી નથી.
કાળા લોકોનો મતાધિકાર કાઢી લેવાનો મતલબ એ થતો હતો કે મોટાભાગના લોકો ન્યાય તંત્રમાં
સેવા નહોતા આપી શકતા તે જગ્યાએ તમામ ગોરા લોકો હતા. સાઉથર્ન રિજનલ કાઉન્સિલના
અહેવાલ અનુસાર એટલાન્ટામાં 1951 અને 1952 દરમિયાન 40 કાળા દક્ષિણી લોકોના ઘરો ઉપર
બોમ્બમારા કરવામાં આવ્યા હતા. બોમ્બમારાનો ભોગ બનેલા કેટલાક લોકો સામાજિક કાર્યકરો
હતા.તેઓ તેમના કામના કારણે જોખમમાં મૂકાયા હતા. પરંતુ તેમાંના મોટાભાગના લોકો વંશીય
ભેદભાવ સામે ઝૂકવા તૈયાર નહોતા અથવા તો મૂક અને નિર્દોષ પ્રેક્ષકો હતા કે જેઓ આ
હિંસાનો ભોગ બનવા પામ્યા હતા.[૯૪]

ક્લાનની હિંસાનો પણ પ્રતિકાર કરવામાં આવતો હતો. વર્ષ 1958માં ઉત્તર કેરોલિના ખાતે
ક્લાને બે લમ્બી જન્મસ્થળ ધરાવનારા અમેરિકનોના ઘર ઉપર વધસ્તંભો સળગાવ્યા તે બે
શખ્સો ગોરા લોકો સાથે સંકળાયેલા હતા અને તેમને એવી પણ ધમકી આપવામાં આવી કે તેઓ
વધારે માણસોને લઈને પાછા ફરશે. જ્યારે તેઓએ રાત્રિના સમયે કૂચ કાઢી તો તેમને માલુમ
પડ્યું કે તેઓ હજારો લમ્બીઓથી ઘેરાઇ ગયા છે. ગોળીઓની ધણધણાટી શરૂ થઈ અને ક્લાનની આ
કૂચ બેટલ ઓફ હેઇઝ પોન્ડ તરીકે પ્રખ્યાત બની.[૯૯] વર્ષ 1953માં ક્લાનની પ્રવૃત્તિઓના
અહેવાલો છાપવા બદલ સમાચારપત્ર પ્રકાશક ડબવ્યુ. હોરાસ કાર્ટરને પુલિત્ઝર પુરસ્કાર
આપવામાં આવ્યો.

જ્યારે એલાબામાના બર્મિંગહામ ખાતે ફ્રીડમ રાઇડર્સનું આગમન થયું ત્યારે પોલીસ
કમિશ્નર બુલ કોનરે ક્લાનને પોલીસ મોકલતા પહેલાં રાઇડર્સ ઉપર હુમલો કરવા માટે 15
મિનિટનો સમય આપ્યો હતો.[૧૫] સ્થાિનક અને રાજ્યકક્ષાના સત્તાધિશો તેમનું રક્ષણ
કરવામાં નિષ્ફળ રહ્યા ત્યારે ફેડરલ સરકારે તેમાં વધુ અસરકારક રીતે દરમિયાનગીરી કરી.

દરમિયાન એફબીઆઇ ક્લાનની માહિતી આપનાર બાતમીદારને નાણાં ચૂકવતી હતી. જેમ કે 1960ના
શરૂઆતના તબક્કામાં એલાબામાના બર્મિંગહામ ખાતે સ્થાનિક કાયદા એજન્સીઓ સાથે ક્લાનના
સંબંધો શંકાસ્પદ હતા. એફબીઆઇના વડા જે. એડગર હૂવર ક્લાનનાં દૂષણને અટકાવવા કરતાં
નાગરિક અધિકાર કાર્યકર્તાઓના સામ્યવાદી જોડાણને લઇને ચિંતિત હતા. વર્ષ 1964માં
એફબીઆઇના કોઇન્ટેલપ્રો કાર્યક્રમની શરૂઆત થઇ જેમાં નાગરિક અધિકાર જૂથોને ડરાવવાનો
તેમજ તેને તોડી પાડવાનો પ્રયાસ કરવામાં આવ્યો હતો.[૧૫]

20મી સદી દરમિયાન સર્વોચ્ચ અદાલતે ચૂકાતો આપીને ફેડરલ સરકારને લોકોના નાગરિક હક્કો,
ઘણા સમયથી અવગણવામાં આવતો ફોર્સ એક્ટ, અને પુનર્નિર્માણના જમાનાથી ચાલતો ક્લાન
એક્ટને અમલી બનાવવાની સત્તા આપી. તેમના પુનરુત્થાન બાદ ફેડરલ વકીલો તેનો ઉપયોગ કરવા
લાગ્યા કારણ કે 1964માં થયેલા ચેની, ગુડમેન અને શ્વેર્નરના[૧૦૦] હત્યા કેસ તેમજ
1965ના વિયોલા લિયુઝો કેસમાં તે જરૂરી હતા.[૧૦૧] આ કાયદાઓનો આધાર 1991ની બ્રે વી.
એલેક્ઝાન્ડ્રિયા વિમેન્સ હેલ્થ ક્લિનિક ના કિસ્સાની તપાસ કરવાનો પણ હતો.

એક વખત આફ્રિકન અમેરિકનોને ફેડરલના શાસન તરફથી સુરક્ષાની અને મતાધિકારની ખાતરી મળી
ગઈ તો ક્લાને તેનું ધ્યાન અદાલતના હુકમોનો વિરોધ કરવા તરફ કેન્દ્રિત કર્યું.
વર્ણભેદ વિનાની શાળાની બસો, હકારાત્મક પગલાં અને સ્થળાંતરને વધારે ખુલ્લું બનાવવું
વગેરેને નિશાન બનાવાયાં. જેમ કે 1971માં પોન્ટિયાક મિશિગન ખાતે ક્લાનના સભ્યોએ
શાળાઓની 10 બસોનો નાશ કર્યો. 1974 દરમિયાન શાળાની બસો ઉપર થયેલા હુમલા સમયે દક્ષિણ
બોસ્ટનમાં ક્લાન્સન સભ્ય ડેવિડ ડ્યૂક સક્રિય હતો. ડ્યુક એ 1974ની સાલથી કુ ક્લ્ક્સ
ક્લાનના નાઇટ્સનો નેતા હતો. તેણે 1978માં ક્લાનમાંથી રાજીનામું આપ્યું હતું.

તારીખ 3જી નવેમ્બર 1979ના રોજ ઉત્તર કેરોલિનાના ગ્રાન્સબોરો ખાતે ગ્રીન્સબોરો મસાકર
નજરે પડ્યા જેમાં કુ ક્લ્ક્સ ક્લાન અને અમેરિકન નાઝી પાર્ટી દ્વારા દેખાવો અને
વિરોધ કરી રહેલા પાંચ કૂચ યાત્રીઓને મોતને ઘાટ ફતારી દેવામાં આવ્યા. તેમાં ક્લાનનો
કે નિયો-નાઝી ઈજાગ્રસ્ત કે મૃત્યુ પામ્યો નહોતો.[૧૦૨] કોમ્યુનિસ્ટ વર્કર્સ પાર્ટી
દ્વારા કરવામાં આવેલો આ મરણિયો પ્રયાસ હતો. આ પ્રયાસ ઔદ્યોગિક કામદારોને
સુવ્યવસ્થિત બનાવવા માટે કરવામાં આવ્યો હતો. કારણ કે આ વિસ્તારમાં કાળાઓની સંખ્યા
વધારે માત્રામાં હતી.[૧૦૩]

વર્ષ 1979માં જેરી થોમ્પસન નામના એક પત્રકારે ક્લાન્સને બેનકાબ કર્યું. તેણે પોતાના
અહેવાલમાં નોંધ્યું હતું કે એફબીઆઇનો કોઇન્ટેલપ્રોના પ્રયાસો ખૂબ જ સફળ રહ્યા હતા.
હરીફ ક્લાનના લોકો એકબીજાના નેતાઓ ઉપર એફબીઆઇના બાતમીદાર હોવાના આક્ષેપો અને આરોપો
કરતા. કુ ક્લ્ક્સ ક્લાનના નાઇટ્સે ઇનવિઝિબલ એમ્પાયરના બિલ વિલ્કિન્સન એફબીઆઇ માટે
કામ કરતો હોવાનો ઘટસ્ફોટ કર્યો હતો.[૧૦૪] થોમ્પસનના ટૂંકા સભ્યપદ બાદ તેની ટ્રક જે
જગ્યા ઉપરથી પસાર થઈ રહી હતી ત્યારે તે કાળા બાળકોની સામે આનંદથી હસ્યો હતો તે
દરમિયાન તેની ટ્રક ઉપર હુમલો કરવામાં આવ્યો હતો. એક વખત ક્લાનની કૂચ ચાલી રહી હતી
તેની બાજુમાં જ કાળા સૈનિકોની છાવણી હોવાથી તેમણે ક્લાનના લોકોને મહેણાં માર્યા હતા
જેના કારણે તે કૂચ રમખાણોમાં પરિવર્તિત થઈ હતી. ક્લાન દ્વારા કરવામાં આવતી કૂચનો
ઘણી વખત વિરોધ કરવામાં આવતો અને કેટલીક વખત તેમાં હિંસા પણ તતી.

વર્ષ 1980માં કુ ક્લ્ક્સ ક્લાનના ત્રણ સભ્યોએ વિયોલા એલિસન, લેલા ઇવાન્સ, ઓપાલ
જેક્સન અને કેથરિન જ્હોન્સન નામની ચાર કાળી મહિલાઓને ટેનિસીના ચત્તાનુગા ગોળી મારી
હતી આ ગોળીબાર દિક્ષા કૂચ વખતે કરવામાં આવી હતી. (પાંચમી મહિલા ફેની ક્રૂનિસીને આ
ઘટના દરમિયાન ઉડી રહેલા કાચોને કારણે ઈજા થવા પામી હતી. પાંચમાંથી એક પણનું મૃત્યુ
થયું નહોતું ક્લાનના ત્રણ સભ્યો વિરુદ્ધ ખૂનના પ્રયાસનો ગુનો દાખલ કરવામાં આવ્યો.
જે પૈકીના બે બિલ ચર્ચ અને લેરી પેઇનને ગોરા ન્યાયધિશો દ્વારા નિર્દોષ જાહેર
કરવામાં આવ્યા હતા. જ્યારે તે પૈકીના ત્રીજા માર્શલ થ્રેશને આ જ ન્યાયધિશો દ્વારા
ઓછા ગુના માટે નવ માસની જેલની સજા કરવામાં આવી હતી. તેને ત્રણ માસ બાદ મુક્ત
કરવામાં આવ્યો.[૧૦૫][૧૦૬][૧૦૭] વર્ષ 1982માં ન્યાયધિશોએ પાંચ મહિલાઓને નાગરિક
અધિકાર ખટલામાં 5,35,000 ડોલરનું વળતર આપ્યું.[૧૦૮]

1981માં માઇકલ ડોનાલ્ડને એલાબામા ખાતે ફાંસીએ લટકાવવામાં આવ્યો ત્યારે તેનાં
મૃત્યુની તપાસ એફબીઆઇ દ્વારા કરવામાં આવી હતી. આ ઘટનામાં ભૂમિકા ભજવવા બદલ
ક્લાન્સના બે સ્થાનિક સભ્યોને દોષિત ઠેરવવામાં આવ્યા જેમાં હેનરી હેયઝનો પણ સમાવેશ
થતો હતો કે જેને મોતની સઝા ફરમાવવામાં આવી હતી. સાઉથર્ન પોવર્ટી લો સેન્ટરના મોરિસ
ડીસ અને જોસેફ જે લેવિન નામના એટર્નીના ટેકાથી ડોનાલ્ડની મા બેનુલાહ માએ ડોનાલ્ડે
એલાબામાની કોર્ટમાં કુ ક્લ્ક્સ ક્લાન વિરુદ્ધ કેસ દાખલ કર્યો. યુનાઇટેડ ક્લાન્સ ઓફ
અમેરિકા વિરુદ્ધનો તેનો મુકદમો ફેબ્રુઆરી 1987માં ચલાવવામાં આવ્યો. તમામ ગોરા
ન્યાધિશોને જાણ થઈ કે ડોનાલ્ડને ફાંસી આપી દેવા પાછળ ક્લાન જવાબદાર છે. તેમણે
ક્લાનને વળતર પેટે 70 લાખ ડોલર ચૂકવવાનો હુકમ કર્યો. રકમની ભરપાઈ કરવા માટે ક્લાને
પોતાના ટસ્કાલૂસા ખાતે આવેલા મુખ્યમથકનાં મકાન સહિતની તમામ અસ્ક્યામતો વેચી
નાખી.[૧૦૯]

લાંબી દલીલ બાજીઓને અંતે તારીખ 6 જૂન, 1997ના રોજ હેયઝને ડોનાલ્ડનાં મૃત્યુ બદલ
ફાંસીની સજા આપવામાં આવી. વર્ષ 1913 બાદ એલાબામામાં આ પ્રથમ એવી ઘટના હતી કે જેમાં
કોઈ ગોરા માણસને ફાંસીની સજા ફટકારવામાં આવી હોય.[૧૧૦] પત્રકાર થોમ્પસનનો એવો દાવો
હતો કે તેણે ક્લાનને બેનકાબ કર્યું છે તેણે જણાવ્યું હતું કે ક્લાનના નેતાઓને કદાચ
ધરપકડની ગંભીરતા ભલે ન જણાતી હોય પરંતુ સાઉથર્ન પોવર્ટી લો સેન્ટર દ્વારા તેમના ઉપર
મોટી સંખ્યામાં કેસો થવાની ભીતિ સેવાઈ રહી છે જે અંતર્ગત તેમણે લાખો ડોલરમાં નુકસાન
ભરપાઈ કરવું પડશે. ક્લાન્સે આફ્રિકી અમેરિકી જૂથ ઉપર ગોળીબાર કર્યો ત્યારબાદ આ કેસ
દાખલ કરવામાં આવ્યો હતો. ક્લાને કેસો સામે લડવા માટે નાણાં એકત્રિત કરવાના હેતુથી
પ્રવૃત્તિમાં કાપ મૂક્યો. ક્લાને પણ મુકદમાને એક સાધન તરીકે ઉપયોગમાં લેવાનું શરૂ
કર્યું હતું. થોમ્પસનનાં પુસ્તકો ન છપાય તે માટે તેઓ બદનક્ષી અંગેનો દાવો કરતા.

હાલની તારીખે કુ ક્લ્ક્સ ક્લાન એક સંગઠન નથી. સમગ્ર યુએસમાં તેની નાની સ્વતંત્ર
શાખાઓ ફેલાયેલી છે.[૧૧૧] સ્વતંત્ર શાખાઓને કારણે કેકેકે (KKK) જૂથ વધુ ફેલાયું તેથી
સંશોધનકારો માટે તેનો ચોક્કસ આંકડો મેળવવો મુશ્કેલ બની ગયું. તાજેતરનાં વર્ષોમાં
કેકેકે (KKK)ના સભ્યોએ ભરતી કરવાની શરૂ કરી છે. પરંતુ સંગઠનનો વિકાસ ધીમી ગતિએ આગળ
વધી રહ્યો છે. હાલ કુલ 179 શાખાઓમાં તેમના સભ્યોની સંખ્યા 5,000થી 8,000ની માનવામાં
આવે છે. હાલમાં તેમની લડતના મુદ્દાઓ લોકોની ગેરકાયદેસર સ્થળાંતર અંગેની અસ્વસ્થતા,
શહેરી ગુનાઓ અને સમલૈંગિક લગ્નો છે.[૧૧૨]

હાલમાં ફેડરલમાં સત્તા ઉપર બિરાજમાન હોય તેવો ક્લાનનો એક માત્ર ભૂતપૂર્વ સભ્ય છે
અને તે છે પશ્ચિમ વર્જિનિયાનો ડેમોક્રેટિક સેનેટર રોબર્ટ બાયર્ડ તેણે જણાવ્યું હતું
કે તે 24 વર્ષની ઉંમરથી ક્લાન સાથે આજથી પચાસ વર્ષો પહેલા જોડાયેલો હતો અને આ અંગે
મને ખૂબ જ ખેદ છે. બાયર્ડ 1940માં ક્લાન સાથે જોડાયો હતો અને તેણે પશ્ચિમ વર્જિનિયા
કાતે આવેલાં તેના નાનાં શહેરમાંથી તેના 150 મિત્રો તેમજ પરિચિતોને સભ્યો બનાવ્યા
હતા. બાદમાં તેણે જણાવ્યું હતું કે તે એક વર્ષ સુધી ક્લાનનો સભ્ય રહ્યો હતો. પરંતુ
સમકાલિન અખબારો તેણે તેના મિત્રોને ક્લાનઇગલ કહેવાની ભલામણ કરતા પત્રો 1946માં
લખ્યા હતા તે અંગેના અહેવાલો છાપે છે.[૧૧૩] વર્ષ 2005માં જ્યારે અખબારમાં ઇતિહાસ
છપાયો અને તેને તેનાં જીવન વિષે પૂછવામાં આવ્યું ત્યારે બાયર્ડે જણાવ્યું હતું કે
હવે મને ખબર પડી કે હું ખોટો હતો. અમેરિકામાં પૂર્વગ્રહોને કોઈ સ્થાન નથી. આ અંગે
મેં હજારો વખત માફી માગી છે અને હજી પણ માફી માગ્યા કરવામાં મને વાંધો નથી. જે
વસ્તુ બની ચૂકી છે તેને હું ભંસી શકવાનો નથી."[૧૧૩]

સંખ્યાબંધ નાનાં જૂથો ક્લાન નામનો ઉપયોગ કરે છે. અંદાજિત સંખ્યા અનુસાર કેકેકે
(KKK)ના બે તૃતિયાંશ ભાગના સભ્યો દક્ષિણમાં છે. જ્યારે બાકીના સભ્યો પ્રાથમિક રીતે
નિમ્ન મધ્ય પશ્ચિમમાં સ્થાયી છે.[૧૧૪][૧૧૭][૧૧૮]

તારીખ 14મી નવેમ્બર 2008ના રોજ સાત મહિલાઓ અને સાત પુરુષોનાં બનેલા ન્યાય મંડળે
દાવો કરનાર જ્હોન ગ્રુવરને 15 લાખ ડોલર નુકસાનીનાં વળતર પેટે અને 10 લાખ ડોલર
શિક્ષાત્મક નુકસાનીના ળતર પેટે ચૂકવવાનો હુકમ કર્યો હતો. આ દાવો સાઉથર્ન પોવર્ટી લો
સેન્ટર દ્વારા ઇમ્પિરિયલ ક્લાન્સ ઓફ અમેરિકા દ્વારા મૂકવામાં આવ્યો હતો.[૧૧૯] આ
કેસમાં નોંધ લેવામાં આવી હતી કે આઇકેએના સભ્યોએ કેન્ટ્યુકી કાઉન્ટીના મેળામાં
ગ્રુવરને ક્રૂરતા પૂર્વક માર્યો હતો. આ ઘટના વર્ષ 2006ની હતી અને ગ્રુવરની ઉંમર તે
સમયે 16 વર્ષની હતી.[૧૨૦]

ઘણા ક્લાન જૂથોએ નિયો નાઝીઓ જેવા વર્ચસ્વ ધરાવતા જૂથો સાથે જોડાણ કરી દીધું છે. ગણા
જૂથોએ "નાઝીવાદ"ની ગણી વસ્તુઓ અપનાવી લીધી છે. તેમનો બાહ્ય દેખાવ પણ નાઝીઓ જેવો
લાગે છે.[૧૨૧]

આમ તો યુએસમાં ઘમા ક્લાન જૂથો સક્રિય છે પરંતુ હાલમાં સમાચાર માધ્યમોમાં અને અન્ય
રીતે પ્રખ્યાત હોય તો તે છે ધ ક્લાન ફોર એક્પેડિયન્સી. ક્લાનના પ્રથમ સુધારાનો બચાવ
કરવા માટે અને તેને વિવિધ પ્રકારની કાયદાકીય બાબતો માટે એસીએલયુ ટેકો આપે છે. આ
સંસ્થા કેકેકે (KKK)ને રેલી કે યાત્રા કાઢવાથી માંડીને ચૂંટણીમાં તેના ઉમેદવારને
લડાવા સુધીની તમામ બાબતો અંગે તેને કાયદાકીય ટેકો આપે છે.[૧૨૨]

ક્લાનનું સભ્યપદ ગુપ્ત રહે છે. અન્ય ભ્રાતૃ સંગઠનોની જેમ ક્લાન પાસે ઈશારાની ભાષા
છે જેનો ઉપયોગ સભ્યો એકબીજાને ઓળખવા માટે કરી શકે છે. સભ્યો દરેક શબ્દના પ્રથમ
અક્ષરનો ઉપયોગ કરી શકે છે. જેમ કે એવાયએકે (આર યુ અ ક્લાન્સમેન?) અપ્રમાણિક પણેની
વાતો કરીને તે પોતાની જાતની ઓળખાણ અન્ય સભ્યને આપે છે. પ્રતિભાવ એકેઆઇએ (અ
ક્લાન્સમેન આઇ એમ) સાથે અભિવાદન પૂરૂં થાય છે.[૧૨૩]

પોતાના વૈવિધ્યસભર ઇતિહાસ દરમિયાન ક્લાને કેએલથી શરૂ થતા ઘણા શબ્દો બદલ્યા[૧૨૪]
જેમાં નીચેનાનો સમાવેશ થાય છે:

વર્ષ 1915માં ક્લાનનાં પુનરુત્થાનનાં ભાગરૂપે ઉપરોક્ત તમામ પારિભાષિક શબ્દો વિલિયમ
સિમોન્સ દ્વારા બનાવવામાં આવ્યા હતા.[૧૨૫] પુનઃ નિર્માણના સમયે ક્લાનમાં અલગ
પ્રકારનાં શબ્દોનો ઉપયોગ થતો હતો; જે પૈકી આગળ લઇ જવામાં આવ્યા તે શબ્દોમાં
"વિઝાર્ડ" ક્લાનના સમગ્ર નેતા માટે, સલામતિના અધિકૃત અધિકારી માટે "નાઇટ હોક"
શબ્દનો પ્રયોગ અને કેટલાક અન્ય શબ્દોનો ઉપયોગ કરવામાં આવતો હતો જે મોટે ભાગે
સ્થાનિક અધિકારીઓ માટે ઉપયોગમાં લેવાતા હતા.(સંદર્ભ આપો)



