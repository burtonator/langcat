https://ilo.wikipedia.org/wiki/Konserbatismo

Ti konserbatismo (Latin: conservare, "ti mangtaginayon") ket maysa a politikal
ken sosial a pilosopia a mangiragpat ti panagtaginayon kadagiti tradisional a
sosial a a patakder. Ti tao a sumursurot kadagiti pilosopia ti konserbatismo ket
naibagbaga a kas maysa a traditionalista wenno konserbatibo.

Adda dagiti konserbatibo nga agsuksukisok a mangpreserba ti banbanay ti
kina-agdama, a mangiyunay-unay ti katalinaay ken panagtultuloy, bayat a dagiti
dadduma ket suppiatenda ti modernismo ken agsuksukisok ti panagsubli "ti
pamay-an ti banbanag idi". Ti immuna anaipatakder a panag-usar ti daytoy a
termino iti politikal a kontesto ket babaen ni François-René de Chateaubriand
idi 1819, kalpasan ti Pranses a Rebolusion. Ti termino, a naipakasaritaan a
mainanig iti kanawan a payak ti politika, ket naus-usar idia a mangipalpalawag
kadagiti nalawa a sakup ti panirigan.

Ni Edmund Burke, ti maysa nga Anglo-Irlandes a politiko a nagserbi idiay
Britaniko a Kamara ti Commons ken simmuppiat ti Pranses a Rebolusion, ket isu ti
naipammadayawan a kas maysa kadagiti nangbangon ti konserbatismo idiay Gran
Britania. Segun kenni Hailsham, ti dati a mangipangulo ti Partido Konserbatibo
ti Britaniko, "Ti konserbatibo ket saan a ti pilosopia ngem daytoy ket kas maysa
a wagas, tiagkankanayon a puersa, nga agtigtignay ti awan panawenna a pamay-an
iti panagrang-ay ti nawaya kagimongan, ken mangipadpada ti nauneg ken permanente
a kammasapulan ti kasasaad ti tao."

Midia a mainaig iti Konserbatismo iti Wikimedia Commons Dagiti inadaw a sasao a
mainaig iti Konserbatismo iti Wikiquote (Ingles)



https://ilo.wikipedia.org/wiki/Komiks

Ti komiks ket maysa a pamay-an a panangiyebkas a mangiyebkas kadagiti
kapanunotan babaen dagiti ladawan, a kankanayon a kakkuyog iti testo wenno
dagiti sabali a porma iti makitkita a pakaammo. Ti komiks ket kankanayon a
makaala ti porma kadagiti agsasaruno nga agkukuyog a pangigiddiatan kadagiti
sangkabenneg dagiti ladawn. Kankanayon nga adda dagiti testo a kas dagiti palobo
ti bitla, dagiti naisursurat, ken dagiti pagangayan ti uni ("onomatopoeia") a
mangipakita ti dialogo, salaysay, wenno dadduma pay a pakaammo. Dagiti elemento
a kas ti kadakkel ken ti puesto dagiti sangkabenneg ket mangtengngel ti akkaw ti
salysay. Ti panagkartunista ken dagiti kapada a porma ti panangiladawn ket isu
dagitoy ti kadawyan a pamay-an ti panagaramid ti ladawan iti komiks; ti fumetti
ket maysa a porma nga agus-usar kadagiti potograpiko a ladawan. Dagiti kadawyan
a porma ti komiks ket mairaman dagiti benneg ti komiks, editorial ken dagiti
makaang-angaw a kartun, dagiti komiks a libro, dagiti grapiko a nobela ken
dagiti komiks ti web. Manipud idi naladaw a maika-20 a siglo, dagiti libruen a
tomo a kas dagiti grapiko a nobela, dagiti komiks nga album, ken titankōbon ket
nagbalinda nga immad-au a nadayeg.

Ti pakasaritaan ti komiks ket simmursurot kadagiti nadumaduma a dalan kadagiti
nadumaduma a kultura. Babaen idi tengnga ti maika-20 a siglo, ti komiks ket
nagbalinen a nadayeg idiay Estados Unidos, lumaud nga Europa (a naisangayan
idiay Pransia ken Belhika), ken idiay Hapon. Dagiti Europeano a komiks ket
tumugot ti pakasaritaanna kadagiti benneg ti kartun ni Rodolphe Töpffer kadagiti
tawen ti 1830, ken rimmang-ay kalpasan ti panagballigi dagiti benneg ti tawtawen
ti 1920 a kas ti Tintin. Ti Amerikano a komiks ket rimsua idi a kas maysa a
tipkel a pamay-an idi nasapa a maika-20 a siglo iti panagrugi dagiti warnakan a
benneg ti komiks; ti magasin a kita dagiti komiks a libro ket isu ti simmaruno
idi tawtawen ti 1930. Ti Hapon a komiks ken ti panagkartunista ("manga") ket
tumugot ti pakasaritanna iti maika-13 a siglo. Dagiti moderno a benneg ti komiks
ket rimsua idiay Hapon idi nasapa a maika-20 a siglo iti panagtulad kadagiti
benneg ti Lumaud a komiks, ken babaen idi tawtawen ti 1930, ket kadawyan a
nagbalin nadayeg dagiti komiks a magasin ken dagiti urnong ti libro. Ti panawen
kalpasan ti Maikadua a Sangalubongan aGubat ket nakakita ti kinadayeg dagiti
kartunista a kas ni Osamu Tezuka ken nagiturong ti napardas a panagpaadu ti
kadayeg dagiti komiks ti Hapon.



https://ilo.wikipedia.org/wiki/Kimiko_nga_elemento

Ti maysa a kimiko nga elemento ket maysa a puro a kimiko a sustansia a buklen
iti maysa a kita iti atomo a mailasin babaen ti bukodna nga atomiko a numero, a
daytoy ket ti bilang dagiti proton iti katengngaanna. Dagiti am-ammo a kas
pagarigan dagiti elemento ket mairaman ti karbon, Oksíheno, aluminio, landok,
gambang, balitok, Merkúrio, ken buli.

Manipud idi Nobiembre 2011, adda dagiti nainagananen a 118 nga elemento, ti
kinaudi ket ti ununseptio idi 2010. Kadagiti 118 a naamammoan nga elemento,
dagiti 98 nga immuna laeng ti masna a rimsua iti Daga. Iti kadagitoy, 80 ket
natalna, a dagiti dadduma ket radioaktibo, a malunglunsot kadagiti nalaglagaan
nga elemento kadagiti nadumaduma a rukod ti oras manipud ti bassit a paset ti
segundo aginggana ti bilion a tawtawen. Dagiti elemento a saan a masna a rumsua
iti Daga ket parbo a naipataud a kas dagiti sintetiko a produkto dagiti inaramid
ti tao a nuklear a panagsumamay.

Ti hidróheno ken helio ket isu dagitoy ti kaaduan nga elemento iti law-ang.
Nupay kasta, ti landok ket isu ti kaaduan unay nga elemento (babaen ti masa) a
mangbukel ti Daga, ken ti oksíheno ket isu ti sapasap a kaaduan iti ukis iti
Daga . Nupay dagiti amin a naamammoan a kikmiko a banag ket binuklan kadagitoy
nga elemento, ti kimiko a banag ket buklenna laeng ti agarup a 15% kadagiti
banag iti law-ang. Dagiti nabati ket nasipnget a banag, ti maysa a palimed a
sustansia a daytoy ket saan a buklaen dagiti kimiko nga elemento gapu ta awanan
dadgiti proton, neutron wenno elektron.

Dagiti kimiko nga elemento ket naipanunutan idi a pinarsua babaen dagiti
nadumaduma a kosmiko a panagaramid, a mairaman ti hidróheno, helio (ken ti
bassit a kaadu ti litio, berilio ken boro) a naaramid manipud ti Big Bang ken
kosmiko nga annaraar nga espalasion. Ti panagpataud kadagiti nadagsen nga
elemento, manipud ti karnon aginggana kadagiti kadagsenan unay nga elemento, ket
mairugi babaen ti estelar a nukleosintesis, ken dagitoy ket naaramid a magun-od
para iti sumaganad a solar a sistema ken panagporma dagiti planeta babaen ti
supernova, a daytoy ket nagiparuak kadagiti elemento iti law-ang. Ti kaadu unay
ti oksiheno, siliko, ken landok iti Daga ket mangipakita kadagti sapasap a
panakapataud manipud kadgiti kastoy a bituen, kalpasan dagiti nalaglagan nga
alingasaw nga elemento ken dagiti bukodda a kompuesto ket naikkatanen. Bayat a
kaaduan kadagiti elemento ket sapasap a makitkita a kas natalna, adda dagiti
bassit a masna a panagbalbaliw iti maysa nga elemento iti sabali ket adda rumsua
iti tatta a panawen, manipud ti panaglungsot dagiti radioaktibo nga elemento ken
dagiti dadduma pay a masna a nuklear a panagaramid.

Dagiti relatibo a puro a wadan dagiti nailaslasin nga elemento ket saan unay a
mabirbirukan iti katutuboe. Bayat nga amin dagiti 98 a masna a rumrumsua nga
elemento ket nainaganandan kadagiti mineral a wadan ti ukis ti Daga, adda laeng
dagiti bassit a minoridad kadagiti elemento a mabirbirukan a kas saan a
mabigbigan, a relatibo a puro a minerales. Dagiti sapasap nga adadu a kastoy a
"patneng nga elemento" ket ti gambang, pirak, balitok, karbon (a kas ti beggang,
grapito, wenno diamante), asupre, ken merkurio. Amin ngem adda dagiti kaaduan
nga nalpay nga elemento, a kas dagiti natakneng nga alingasaw ken dagiti
natakneng a metal, ket kadawyan a mabirbirukan iti Daga iti naitiptipon ti
kimika a porma, a kas dagiti kimiko a kompuesto. Bayat a 32 kadagiti kimiko nga
elemento a rumrumsua iti Daga iti patneng a saan anaitiptipon a porma, kaaduan
kadagityo ket rumrumsua a kas naglalaok. Ks pagarigan, ti angin ti tangatang ket
kangrunaan a naglalaokan iti nitroheno, oksiheno, ken argon, ken dagiti patneng
a natangken nga elemento ket rumsuada kadagiti naipagtitipon a metal, a kasla it
landok ken nikel.

No dagiti dua a naisangsangayan nga elemento ket maipagtiptiponda babaen ti
kimiko, nga adda dagiti atomo a nagtengtengngel kadagitoy babaen dagiti kimiko a
piansa, ti pagbanagan ket makunkuna a kimiko a kompuesto. Dua apagkatlo kadagiti
kimiko nga elemento a rumrumsua laeng iti Daga akas dagiti kompuesto, ken dagiti
natidda a pagkatlo, ket kadawyan a kompuesto a porma dagiti elemento kadagitoy
ti kaaduan. Dagiti kimiko a kompuesto ket mabalin a buklen dagiti elemento a
naitiptipon ti apag-isu a sibubukel a bilang dagiti pannakaibagi dagiti atomo, a
kas iti danum, asin, ken dagiti mineral a kas ti kuarso, kalsita, ken adda
dagiti mena. Nupay kasta, ti kimiko a panagpiansa kadagiti adu a kita dagiti
elemento ket maibanagan dagiti kristalina a natangken ken dagiti metalliko a
naipagtitipon a metal a dagiti apa-isu a kimiko a pagannurotan ket saanda a
rumsua.

Ti pakasaritaan ken ti panag-usar kadagiti elemento ket nangrugi kadagiit
primitibo a kagimongan ti tao a nakabiruk kadagiti patneng nga elemento a kas ti
gambang ken balitok, ken nangiyaon (naglunag) ti landok ken dagiti sabsabali pay
a metal manipud kadagiti bukodda a mena. Dagiti Alkimista ken kimiko ket
dimtengda a nanginagan kadagiti adu pay, a gangani amian a masna a rimrimsua nga
elemento ket naamammoanen babaen idi 1900. Dagiti tagikua dagiti kimiko nga
elemento ket kadawyan a naipabuklan ti panag-usar ti periodiko a lamisaan a
mangur-urnos kadagiti elemento babaen ti ngumatngato a numero ti atomiko
kadagiti aray (dagiti "punto") nga ayan dagiti teddek (dagiti "grupo") ket
makibinningayda maululit a ("periodiko") maipapan iti bagi ken dagiti kimiko
atagikua. No dagiti puro a pormana, wenno kadagiti nadumaduma a kimiko a
kompuesto wenno naglalaokan, gangani nga amin nga elemento ket adda maysa a
nangruna a panag-usar ti tao. Malaksid kadagiti nababa a gudua ti biag a
radiaktibo nga elemnto, amin nga elemento ket magun-od babaen ti industria, a
kaaduan kadagitoy ket iti nangato a degrado ti kinapuro.

Agarup a sangadosena kadagitoy nga elemnto ket kammasapulan kadagiti nadumaduma
a biolohiko a biag. Kaaduan kadagiti narasay nga lemento iti Daga ket saan
amasapsapul babaen ti biag (malaksid dagiti selenio ken yodo), a bayat nga adda
dagiti kadawyan a saan a maus-usar a kas ti(aluminio ken titanio). Kaaduan
kadagiti organismo ket makibinningayda kadagiti kasapulanda nga elemento, nga
adda dagiti bassit laeng a pagiddiatan. Kas pagarigan, ti algas ti taaw ket
agus-usar ti bromo ngem dagiti naindagaan a mula ken dagiti ayup ket saanda a
makasapsapul kadagitoy, ken amin nga ayup ket makasapul ti sodio, ngem adda
dagiti mula a saan a makasapul. Innem laeng kadagiti elemento—karbon, hidroheno,
nitroheno, oksiheno, kalsio, ken posporo—ket mangbukel ti gangani a 99% iti masa
ti bagi ti tao (kitaen ti pakabuklan iti bagi ti tao para iti kompleto a
listaant). Iti maipatinayon, innem kadagiti nangruna nga elemento a kaaduan a
mangbukel ti bagi ti tao, ti tao ket makasapul a mangibus ti maysa a dosena pay
kadagiti elemento iti porma dagiti dadduma pay a kimiko a kompuesto.



https://ilo.wikipedia.org/wiki/Kawaw

Ti kawaw wenno kalawakaw ket espasio nga awanan iti banag. Thi balikas ket
nagtaud manipud ti Latin a pangilasin iti vacuus para iti "bakante" wenno
"kodapis". Ti maysa nga aproksimasion iti kasta a kawaw ket ti rehion nga addaan
ti presion ti alingasaw a basbassit ngem ti presion ti tangatang. Dagiti pisiko
ket kanknayonda a pakitungtungan dagiti nasayaat a resulta ti panagsubok a
rumsua iti perpekto a kawaw, a sagpaminsan laeng a makunkuna iti "kawaw" wenno
nawaya nga espasio, ken inus-usar ti termino a sangkapaset laeng a kawaw tapno
mangitudo iti pudno a saan a perpekto a kawaw a kasla ti naar-aramid iti
laboratorio wenno idiay espasio. Ti Latin a termino ti in vacuo ket inus-usar a
panangipalawag ti maysa a banag nga adda iti makunkuna a kawaw.

Ti kasayaat iti sangkapaset laeng a kawaw ket asideg nga arngian ti perpekto a
kawaw. Dagiti sabali a kapadana, ket ti ab-ababa a presion ti alingasaw ket
kaibuksilanna ti nangat-ngato a kasayaat ti kawaw. Kas pagarigan, iti kadawyan a
panagdalus a kawaw ket makapataud ti makaanay a panagsultup tapno mapabassit ti
presion ti angin babaen ti agarup a 20%. Mabalinmet dagiti nasaysayaat ti
kalidadna a kawaw. Dagit ikamara ti nangato unay a kawaw, a kadawyan iti kimika,
pisika, ken inhennieria, ket maipaandar iti babab ti maysa a trilion (10−12) iti
presion ti tangatang (100 nPa), ken makaabot iti agarup a 100 partikula/cm3. Iti
akin-ruar a limbang ket nangatngato pay ti kalidadna a kawaw, nga addaan ti
kapada iti bassit unay a bilang dagiti atomo ti hidroheno iti tungngal maysa a
natimbeng a kubiko metro. SEgun ti moderno apannakaawat, urayno amin a banag ket
maikkatto manipud iti tomo, daytoy ket kankanayonto nga "awan linaon" gapu ti
panagbaliw-baliw ti kawaw, nangisit nga enerhia, dagiti raya nga agdaldaliasat a
gamma- ken kosmiko, dagiti neutrino, ken kakuyogna dagiti sabali a penomena iti
kuantum pisika. Iti moderno a pisika ti partikula, ti kasasaad ti kawaw ket
naikedkeddeng a kasti baba a kasasaad ti banag.

T kawaw ket kanknayonen a topiko iti pilosopikal a debato manipud idi antigo
apanawen ti Gresia, ngem saan met nga imperikal nga inad-adal aginggana idi
maika-7 a siglo. Ni Evangelista Torricelli ket isu ti nagpataud ti immuna a
laboratorio ti kawaw idi 1643, ken dagiti dadduma pay nga eksperimental a
pamay-an ket napadur-as idi a kas resulta kadagiti teoriana iti atmosperiko
apresion. Ti torricelliano a kawaw ket mapartuat babaen ti panagpunno iti
merkurio ti natayag a baso a narikpan iti maysa a gibusna kenkalpasanna
baliktaden daytoy iti maysa a malukong a manglaon ti merkurio.

Ti kawaw ket nagbalin a naserbi a ramit ti industri idi maika-20 a siglo babaen
ti pannakaipayammo dagiti inkandesente a bumbilia ken dagityi tubo ti kawaw, ken
dagiti adu a kita ti teknolohia ti kawaw manipud idin ket mabalinen a magun-od.
Ti kabarbaro a panagdur-as ti panagbanniaga iti limbang ti tao ket nangipaadu ti
panagkayat iti impakto ti kawaw iti salun-at ti tao, ken iti sapasap kadagiti
porma ti biag.



https://ilo.wikipedia.org/wiki/Karbohidrato

Ti karbohidrato ket maysa nga organiko a kompuesto a buklen laeng ti karbon,
hidroheno, ken oksiheno, ken kadawyan iti hidroheno:oksiheno nga atomo a
pannakaibagi ti 2:1 (a kas iti danum); iti sabali a pannakaibaga, with the
emperika a pormula Cm(H2O)n (a ti m ket mabalin a sabali manipud ti n). Adda
dagiti adda a mailaksid; kas pagarigan, desokirribosa, ati asukar a komponente
ti DNA, ket addan ti emperika a pormula ti C5H10O4. Dagiti karbohidrato ket
teknikal dagitoy a dagiti hidrato ti karbon; iti pannaka-estruktura daytoy ket
napudpudno ti pannakakita kaniada a kas dagiti polihidrosia aldehideo ken dagiti
ketona.

Ti panangibaga ket kadawyan iti biokimika, nga idiay ket sinonimo ti sakarido.
Dagiti karbohidrato (dagiti sakarido) ket nabingbingay kadagit iuppat a
pannakaigrupo ti kimiko: dagiti monosakarido, dagiti disakarido, dagiti
oligosakarido, ken dagiti polisakarido. Iti sapasap, dagiti monosakarido ken
dagiti disakarido, a dagiti ket basbassit (dagiti nababbaba ti molekular a
kadagsen) a karbohidrato, ket kadawyan dagitoy a makunkuna a kas dagiti asukar.
Ti balikas a sakarido ket nagtaud manipud ti Griego a balikas ti σάκχαρον
(sákkharon), a ti kaibuksilanna ket "asukar." Bayat a ti sientipiko a
nomenklatura dagiti karbohidrato ket narikut, ti nagnagan dagiti monosakarido
ken dagiti disakarido ket masansan nga agpatingga ti suldong ti -osa. Kas
pagarigan, ti asukar ti ubas ket isu ti monosakarido ti glukosa, asukar ti unas
ket isu ti disakarido ti sukrosa, ken ti asukar ti gatas ket isu ti disakarido
ti laktosa.

Dagit karbohidrato ket akin-rebbeng dagiti nadumaduma a papel kadagiti sibibiag
ngaorganismo. Dagiti polisakarido para iti panagipenpen ti enerhia (a kas ti
almidon ken glukoheno), ken kas dagiti estruktural a komponente (a kas ti
selulosa kadagiti mula ken kuitina kadagiti artropoda). Ti 5 tikarbonna a
monosakarido ribosa ket maysa a nangruna a komponente dagiti koensima (a kas ti
ATP, FAD, ken NAD) ken ti batayan ti henetiko a molekula a naamammuan a kas ti
RNA. Ti maikabagian a deoksirribosa ket komponente ti DNA. Dagiti sakarido ket
dagiti derabotiboda ket mairaman kadagiti adu ken sabali a nangruna a
biomolekula nga addaan kadagiti nangruna a papel iti sistema ti immuno,
pertilisasion, panagpawil ti patohenesis, pellapella, ken panagdakkel.

Iti siensia ti makan ken dagiti pay adu nga inpormal a kontesto, ti karbohidrato
a panangibaga ket masansan a mangibaga ti aniaman a makan a naisangyan a
nabaknang iti narikut nga almidon ti karbohidrato (kasla dagiti sereal, tinapay,
ken pasta) wenno simple laeng a dagiti karbohidrato, a kas ti asukar (a
mabirukan iti sinam-it, dagiti palatipot, ken dagiti dulse).



https://ilo.wikipedia.org/wiki/Kalendario_a_Huliano

Ti kalendario a HUliano, ket inpaammo babaen ni Julius Caesar idi 46 SK (708
AUC), daytoy idi ket reporma ti kalendario a Romano. Daytoy ket nangrugi idi 45
SK (709 AUC). Daytoy idi ti kaaduan a kalendario iti kaaduan ti Europa, ken
dagiti pagtaengan a Europeano iti Kaamerikaan ken dadduma pay a luglugar,
aginggana idi napasayaat ken sinukatan babaen ti kalendario a Gregoriano. Ti
paggidiatan iti natimbenga a kaatiddog ti tawen a nagabetan ti Huliano (365.25
nga al-aldaw) ken ti Gregoriano (365.2425 nga al-aldaw) ket 0.002%.

Ti kalendario a Huliano ket adda iti kadawyan a tawen iti 365 nga al-aldaw a
nabingbingay kadagiti 12 a bulan, a kas nailista iti Tabla ti bulbulan. Ti
bisiesto nga aldaw ket nainayon iti Pebrero kada uppat a tawen. Ti tawen a
Huliano ket isu a ti natimbeng ket 365.25 nga al-aldaw iti kaatiddog. Daytoy ket
naikeddeng a panangipagarup iti tropikal (solar) a tawen. Urayno ammo idin
dagidi Griego nga astronomo, manipud idi kenni Hipparchus, iti maysa a siglo
sakbay ti reporma ti Huliano, a ti tropikal a tawen ket basbassit a minuto ngem
ti 365.25 nga al-aldaw, ti kalandario ket sanna idi a lunadan para iti daytoy a
paggiddiatan. Kas ti resulta, ti kalendario a tawen ket nakaala ti agarup a
tallo nga aldaw iti tunggal uppat a siglo no maipada iti napalpaliiw nga
ekuinokso a panpanawen ken dagiti tiempo. Daytoy a paggiddiatan ket sinimpa
babaen ti reporma ti Gregoriano idi 1582. Ti kalendario a Gregoriano ket adda
met laeng ti isu a bulan ken kaatiddog ti bulan a kas ti kalendario a
Huliano,ngem mangisengngat kadagiti bisiesto nga aldaw segun ti sabali nga
alagaden. Iti nagbanaganna, ti kalendario a Huliano ket agdama a 13 nga al-aldaw
a naud-udi ngem ti kalendario a Gregoriano; kas pagarigan, ti 1 Enero iti
kalendario a Huliano ket 14 Enero iti kalendario a Gregoriano.

Ti kalendario a HUliano ket nasukatanen a kas ti kalendario a sibil babaen ti
kalendario a Gregoriano kadagit igangani amin a pagilian a dati a nagus-usar
daytoy, urayno daytoy ket nagtultuloy a kalendario a sibil kadagiti dadduma a
pagilian iti maika-20 a siglo. Kaaduan kadagiti denominasion ti Kristiano iti
Laud ken luglugar nga naibanghelio babaen dagiti simbaan ti Laud ket sinukatanda
metten ti kalendario a Huliano iti kalendario a Gregoriano a kas ti batayan para
kadagiti bukodda lkalendario a liturhiko. Nupay kasta, kaaduan kadagiti sanga ti
Akindaya a Simbaan nga Ortodokso ket agus-usar pay laeng ti kalendario a Huliano
para it ipanagkarkulo kadagiti petsa dagiti makuti a rambakan, a mairaman ti
Paskua ti Panagungar (Pascha). Adda met dagiti simbaan ti Ortodokso a nangampon
ti Nabaliwan a kalendario a Huliano para iti panagpaliiw kadagiti natalinaay a
rambakan, bayat nga adda met dagiti simbaan ti Ortodokso a nangibatbati ti
kalendario a Huliano para kadagiti amin a panggep. Ti kalendario a Huliano ket
agdama pay laeng nga inus-usar babaen iti tattao a Berebere ti Amianan nga
Aprika, ken idiay Bantay Athos. Iti porma iti kalendario nga Alehandro, daytoy
ti batayan para iti kalendario nga Etiopiano, ken isu daytoy ti kalendario a
sibil ti Etiopia.



https://ilo.wikipedia.org/wiki/Kalalainganna_a_klima

Iti heograpia, dagiti kalalainganna wenno temperado a latitud iti globo ket
naisanglad iti nagbaetan ti tropiko ken dagiti rehion ti polar. Dagiti
panagbalbaliw kadagitoy a rehion a nagbaetan ti kalgaw ken panaglalam-ek ket
kadawyan a relatibo a moderado, imbes a nakaro a napudot wenno nalamiis.

Nupay kasta, iti dadduma a luglugar, kasla idiay Asia ken sentral nga Amianan
nga Amerika, dagitoy a panagduduma a nagbaetan ti kalgaw ken panaglalam-ek ket
mabalin a nakaro gapu ta dagitoy a lugar ket adayoda manipud ti baybay, a
gapuanan dagitoy ket kaadda ti kontinental a klima. Kadagiti rehion a naikeddeng
a tropikal, dagiti lokalidad kadagiti nangato nga altitud (kasla dagiti paset
tie Andes) ket mabalin nga addaanda iti kalalainganna a klima.

Ti amianan a kalalainganna a sona ket gumay-at manipud ti Tropiko ti Kanser
(agarup a 23.5° amianan a latitud) aginggana idiay Sirkulo ti Artiko (agarup a
66.5° amianan a latitud). Ti abagatan a kalalainganna a sona ket gumay-at
manipud ti Tropiko ti Kaprikornio (agarup a 23.5° abagatan a latitud) aginggana
idiay Sirkulo ti Antartiko iti agarup a 66.5° abagatan a latitud).

Ti kalalaingann a klina ket adu pay a manginayon ti subtropikal a klima dagiti
karuay: subtropikal a medio-desierto/desierto, nadam-eg a subtropikal, oseaniko
a subtropikal ken Mediteraneo a klima. Nupay kasta, kadawyan a ti kalalainganna
a klima ket maysa kadagiti uppat a sona ti klima ti lubong (malaksid dagiti sona
ti polar, subtropikal, ken tropikal).

Ti maritimo a klima ket maapektaran babaen dagiti taaw, ken mangtulong daytoy a
mangtalinaay kadagiti natalna met a temperatura iti amin a paset ti tawen.
Kadagiti kalalainganna a sona ti kaaduan a pul-oy ti angin ket manipud ti laud,
isu a ti igid dagiti temperado a kontinente ket kaaduanda a makasanay iti daytoy
a maritimo a klima. Dagiti kastoy a rehion ket mairaman ti Akinlaud nga Europa,
ken akinlaud nga Amianan nga Amerika kadagiti latitud a nagbaetan ti 40° ken 60°
amianan (65°N idiay Europa).

Ti kontinental, namaga-bassit ken namaga ket kadawyan a mabirukan iti akin- uneg
ti daga, nga addaan iti napudpudot a kalgaw ken nalamlamiis a panaglalam-ek. Ti
pannankapukaw ti pudot ken resepsion ket tulongan babaen ti nawatiwat a masa ti
daga. Idiay Amianan nga Amerika, ti Nabato a Banbantay ket agtignay a kas
panglapped ti klima iti maritimo nga angin nga agpulpul-oy manipud ti laud, ken
agpartuat ti namaga bassit ken kontinental a klima iti daya. Idiay Europa, ti
maritimo a klima ket makapabaelan a mangipatalna ti temperatura iti akin-uneg ti
daga, gapu ti nangruna a kabambanatayan – ti Alpes – daytoy ket naiturong iti
daya-laud (malaksid ti daya a lugar ti atiddog a kabambanatayan ti
Eskandinabia).

Ti kaaduan a populasion ti lubong ket agnaed kadagiti kalalainganna a sona (no
maipalawag a buklen pay dagiti subtropiko), ken naipangpangruna idiay
Akin-amianan a Hemisperio gapu ti kadakkel ti masa ti daga.



https://ilo.wikipedia.org/wiki/James_Chadwick

Ni Apo James Chadwick, CH, FRS (20 Oktubre 1891 – 24 Hulio 1974) ket Ingles a
pisiko a nagungunaan ti Premio Nobel iti Pisika idi 1935 para iti
pannakaduktalna ti neutron idi 1932. In 1941, isu ket nagsurat iti kanungpalan a
burador ti Reporta MAUD, nga isu daytoy ti nakareggetan ti gobierno ti Estados
Unidos a mangrugi iti serioso a panagsukimat iti atomiko a bomba. Isu idi ti
daulo ti timpuyog ti Britaniko ken nagtrabaho iti Proyekto Manhattan idi las-ud
ti Maikadua a Gubat ti Sangalubongan. Isu ket nakabaliero idiay Inglatera idi
1945 para kadagiti nagun-odna iti pisika.

Nagturpos ni Chadwick manipud iti Victoria University of Manchester idi 1911,
nga idiay ket nagadal babaen ni Ernest Rutherford (ammo akas ti "ama ti nuklear
a pisika"). Idiay Manchester, isu ket nagtultuloy a nagadal babaen ni Rutherford
aginggana idi isu ket nagungunaan iti bukodna nga MSc idi 1913. Ti isu met laeng
a tawen, nagungunaan idi ni Chadwick ti Research Fellowship manipud iti Naarian
a Komision para iti Eksibision idi 1851. Isu ket napili nga agadal iti beta a
radiasion babaen ni Hans Geiger idiay Berlin. Iti panagusr ti kontador Geiger ni
Geiger, ni Chadwick ket nakabael idi a nangipakita a ti beta a radiasion ket
agpataud ti agtultuloy nga espektra, ken saan a dagiti diskreto alinia a
naipagpagarup idi. Isu ket adda pay laeng idiay Alemania idi nangrugi ti Umuna a
Gubat ti Sangalubongan idiay Europa, naggigian kadagit isimmaruno nga uppat a
tawen idiay pagbalodan a kampo ti Ruhleben.



https://ilo.wikipedia.org/wiki/Isabel_I_iti_Inglatera

Ni Isabel I (a naamammo laeng iti "Isabel" aginggana ti panakaipangato ni Isabel
II; 7 Septiembre 1533 – 24 Marso 1603) ket isu idi ti reina a nagari iti
Inglatera ken Ireland manipud idi 17 Nobiembre 1558 aginggana idi pimmusay.
Sagpaminsan a tinawtawagan a kas Ti Birhen Reina, Gloriana, wenno Naimbag a
Reina Bess, ni Isabel ket isu idi ti maikalima ket ti naudi a monarkia ti Tudor
a dinastia. Isu ket anak a babai ni Enrique VIII, isu ket naipasngay id a kas
maysa a prinsesa, ngem ti inana, a ni Anne Boleyn, ket naipapatay idi tidua ket
kagudua a tawtawen kalpasan ti panakaipasngayna, ken ni Isabel ket nairangarang
a kas maysa nga anak ti ruar. Ti kagudua a kabsatna a lalaki, Eduardo VI,
nangpatawid ti balangat kenni Balasang Jane Grey, a nangikkat daytoy kadagiti
kagudua a kakabsatna, a ni Isabel ken ti Katoliko a ni Maria, ti panakaisaruno
urayno daytoy ket saan a ti kalintegan.Ti testamentona ket naisiasi, ni Maria
ket nagbalin a reina, ken ni Balasang Jane Grey ket naipapatay idi. Idi 1558, ni
Isabel ket sinarununa ti kagudua a kabsatna a babai, nga isu idi ket naibalud ti
nasurok a makatawen idi nagturturay gapu ti panakailemanna ti panagsuporta
kadagiti rebelde a Protestante.



https://ilo.wikipedia.org/wiki/Immanuel_Kant

Ni Immanuel Kant (Panangibalikas nga Aleman: [ɪˈmaːnu̯eːl ˈkant]; 22 Abril 1724
– 12 Pebrero 1804) ket maysa idi nga Aleman a pilosopo manipud idiay Königsberg
(tattan ket ti Kaliningrad iti Russia), nga isu ketnagsuksukisok, naglektura,
ken nagsurat iti pilosopia ken antropolohia idi las-ud ti Panagpalawag idi gibus
ti maika-18 a siglo.

Ti kangrunaan nga obra ni Kant, ket ti Panagdillaw iti Puro a Rason (Kritik der
reinen Vernunft, 1781), a naigandat tapno maitipon ti rason nga adda ti
panakasanayna tapno makapan ti las-ud kadagiti naipanunotanna a panakapaay iti
tinawtawid a pilosopia ken metapisika. Isu ket nagnamnama a manngpatingga ti
maysa a panawen ti panagpattapatta a dagiti banag ti ruar ti panakasanay ket
naus-usar a mangsuporta ti nakitkitana a kas dagiti awan mayana a teoria, bayat
nga isu ket sumupsupiat ti eskeptisismo dagiti agpanpanunot a kas ni Berkeley
kenni Hume.

Ni Kant ket nagisingasing ti 'Koperniko a Rebolusion' iti panagisubli, a
nagibaga ti:

Ni Kant ket nagipablaak kadagiti dadduma a nangruna nga obra iti etika,
relihion, linteg, estetika, astronomia, ken pakasaritaan. Kadagitoy ket mairaman
ti Panagdillaw iti Praktikal a Rason (Kritik der praktischen Vernunft, 1788) ken
ti Metapisika dagiti Kababalin (Die Metaphysik der Sitten, 1797), a maipanggep
ti etika. Ken ti Panagdillaw iti Panangukom (Kritik der Urteilskraft, 1790), a
kumitkita ti estetika ken teleolohia. Isu ket nangigandat a mangibanag dagiti
suppiatan a nagbaetan dagiti empiriko ken rasionalista nga arngian. Ti emperiko
ket nagipatalged nga amin dagiti pannakaamo ket nagtaud kadagiti panakasanay; ti
rationalista ket mangipatpato a ti rason ken dagiti masna a kapanunotan ket dati
dagitoy. Ni Kant ket nangisuppiat a ti panakasanay ket puro a kabukbukodan no
saan pay nga immuna a naiyaddang babaen ti puro a rason. Kinunana pay a ti
panag-usar ti rason nga awan ti panakaipakat ti panakasanay ket mangturong laeng
kadagiti teretiko nga alliaw. Ti nawaya ken husto a panakasanay ti rason babaen
ti agmaymaysa ket isu idi ti tema ti Panagpalawag, ken dagiti arngian ni Kant
kadagiti nadumaduma a parikut ti pilosopia.

Dagiti kapanunotanna ket nakaimpluensia kadagiti adu nga agpanpanunot idiay
Alemania iti las-ud ti kabibiagna. Isu ket nagitalinaay ken nangiyalis iti
pilosopia ti labes ti suppiat a nagbaetan dagiti rationalista ken dagiti
emperisista. Dagiti pilosopo a ni Fichte, Schelling, Hegel ken Schopenhauer ket
nagbaliw ken nagparang-ay ti Kantiano a sistema, nga isu a nangiyeg kadagiti
nadumaduma a porma ti Aleman nga idealismo. Isu ket nakitkita a kas maysa a
kangrunaan a pigura iti pakasaritaan ken panagparang-ay iti pilosopia. Ti Aleman
ken Eupopeano a a panagpanpanunot ket rimmang-ay kalpasan ti panawenna, ken ti
inpluensiana ket agdama pay laeng nga agparparegget ti pilosopiko nga obra tatta
nga aldaw.

Ni Immanuel Kant ket naipasngay idi 1724 idiay Königsberg, ti kapitolio iti
Prussia iti dayta apanawen, a ti tatta nga aldawen ket ti siudad ti Kaliningrad
idiay Ruso nga exclave ti Kaliningrad Oblast. Isu ti maikapat kadagiti siam nga
annak (uppat kadagitoy ti nataengan). Nabubiagan nga 'Emanuel', banaliwanna ti
naganna ti 'Immanuel' kalpasan idi nakaadal ti Hebreo. Iti dagup a kabibiagna,
isu ket saan a nagbiahe ti adadu ngem sangapulo a milia manipud idiay
Königsberg. Ti amana, a ni Johann Georg Kant (1682–1746), ket maysa idi nga
agararamid ti silo nga Aleman manipud idiay Memel, nga iti dayta a panawen ket
ti akin-amianan a daya unay a siudad ti Prusia (tattan ket ti Klaipėda,
Lituania). Ti inanna, ni Regina Dorothea Reuter (1697–1737), ket naipasngay idi
idiay Nuremberg. ti apong ni Kant manipud ti amana ket taga Eskósia a
nagemigrado idiay Daya a Prusia,ken ti amana ketnagipangpangletra pay laeng ti
apelyidoda iti "Cant". Iti kinaagtutubona, ni Kant ketmaysa idi a naimnet, ngem
di nalaing unay, nga estudiante. Isu ket naipadakkel ti maysa a Pietista a
sangkabalayan a nagibaybayat ti relihioso a kinapasnek, personal a
kinapakumbaba, ken ti literal a panakaipatarus ti Biblia. Ni Kant nakaawat ti
nainget nga edukasion – nairut, pangdusa, ken disiplinario – a nagkaykayat ti
Latin ken dagiti relihioso panagiyammo ngem dagiti matematika ken siensia.
Dagiti sapasap a mito a maipanggep kadagiti personal a manerismo ni Kant ket
naibaga, naipalawag, ken sinuppiatan idiay pangyuana a panagipatarus ni
Goldthwait iti Dagiti Panagpalpaliiw iti Rikna ti Napintas ken Narimbaw.
Kankanayon a naipanunotan a ni Kant ken nagbiag ti nairut ken maipadto a biag, a
nagiturturon ti kanayon a naululit a sarita a kadgiti kaarubana ket nagidissoda
kadagiti pagorasanda baben kadagiti inaldaw a panagpagpagnana. Isu ket saan a
nagasawa, ngem ngem saan a nakurang ti nakagungunaan a sosial a biag - isu ket
maysa idi a nadayeg a manursuro ken naggbaligi bassit a mannurat idi sakbay a
nangrugi kadagiti nangruna a pilosopiko nga obrana.



https://ilo.wikipedia.org/wiki/Ilocos_Sur

Ti Ilocos Sur ket maysa a probinsia iti Filipinas a karaman iti Rehion ti Ilocos
(Rehion I) iti Luzon. Ti kapitoliona ket ti Siudad ti Vigan, a mabirukan iti
ngiwat ti Karayan Mestiso. Ti Ilocos Sur ket nabeddengan ti Ilocos Norte ken
Abra iti amianan, ti Mountain Province iti daya, ti La Union ken ti Benguet iti
abagatan, ken ti Baybay Abagatan Tsína iti laud.

Ti naipakasaritaan a siudad iti Vigan, nga isu daytoy ket naisuratan idiay
Sangalubongan a Tinawtawid a Listaan ti UNESCO idi Nobiembre 1999, ket mabirukan
iti daytoy a probinsia. Naibangon idi maika-16 a siglo, ti Vigan ket isu ti
maysa a kasayaatan a naitaginayon a kas pagarigan kadagiti naplano a kolonia nga
ili ti Espana idiay Asia. Dagiti arkitektura ket agiraman kadagiti kultural nga
elemento manipud kadagiti sabsabali a luglugar idiay Filipinas ken Tsína, ken
dagiti nanipud idiay Europa tapno makaramid ti naidumduma a kultura ken langa ti
ili nga awan ti maipada iti sino man a lugar idiay Daya ken Abagata a daya nga
Asia. Ti Kamestisoan a Distrito ket addaan kadagiti kas pagarigan iti kadawyan a
balbalay nga addan kadagiti teha nga atep, natangken a kayo a datar, balustrada
ken at-atep iti sabsabali a kita nga estilo nga arkitetura iti Kastila, Mehikano
ken Insik.

Ti maika-16 a siglo a Simbaan ti Santa Maria ket nairangarang a kas maysa a
Nailian a Dulon, daytoy ket nausar idi a kas maysa a pasammakedan idi agdama a
panawen ti Filipinas aRebulosion iti 1896. Ti Tirad Pass, ket nairangarang a kas
maysa a Nailian a Nasantuan a Lugar, daytoy a lugar ti kinaudi a nagtenglan
dagiti Rebolusionario a Puersa dagiti Filipino babaen ni Heneral Emilio
Aguinaldo. Ti Bessang Pass ket nagserbi a kas iti kalikudan a naglasatan dagiti
Rebolusionario para iti panagsupiat ti kinaudi a panagsalaknib ni Heneral
Yamashita idi kinaudi a paset ti Maikadua a Sangalubongan a Gubat.

Ti Ilocos Sur ket nabingbingay a politikal kadagiti 32 a munisipalidad ken dua a
komponente a siudad.

Ti Ilocos Sur ket mabirukan iti igid a pantar iti Akin-amianan a Luzon.
Nabeddengan babaen ti Ilocos Norte iti amianan, ti Abra iti amianan a daya, ti
Mountain Province iti daya, ti Benguet iti abagtan a daya, ti La Union iti
abagatan, ken ti Baybay Tsina iti laud. Ti kalawana a 2,579.58 kuadrado
kilometro ket sakupen na ti agarup a 20.11% iti dagup a kalawa ti daga iti
Rehion I.

Ti klima ket sapasap a namaga, dagiti namaga a bulan ket manipud ti Oktubre
anginggana ti Mayo. Nupay kasta, ti akin abagatan unay a paset, ti Cervantes,
ket nadam-eg ken ti tudo ket matimbengan a naiwarwaras iti makatawen ngem ti
dumaya a paset iti Sugpon ket namagmaga. Ti Agosto ket isu ti katuduan a ti
Enero ken Perero ket dagitoy ti kamagaan. Ti kalalaingan na a temperatura ket 27
C. Ti bulan ti Enero ket isu ti kalamiisan.

Iti 2007 a senso, ti populasion ti Ilocos Sur ket 632,255. Ti Vigan, ket addan
ti populasion a 47,246. Ti kapusekan ti populasion ket ti Siudad ti Candon nga
addan ti populasion a 56,270.



https://ilo.wikipedia.org/wiki/Ginget_ti_Aosta

Ti Ginget ti Aosta (Italiano: Valle d'Aosta (opisiall) wenno Val d'Aosta
(kadawyan), Pranses: Vallée d'Aoste (opisiall) wenno Val d'Aoste (kadawyan),
Arpitano: Val d'Outa, Aleman: Aostatal, Piamontes: Val d'Osta) ket maysa a
kabanbantayan a naturay bassit a rehion iidiay amianan a laud ti Italia. Daytoy
ket nabeddengan babaen ti Rhône-Alpes, ti Pransia iti laud, Valais, ti Suisa iti
amianan ken ti rehion ti Piemonte iti abagatan ken daya.

Daytoy ket adda kalawa a 3,263 km2 (1,260 sq mi) ken ti populasion ti agarup a
130,000, daytoy ti kabassitan, kabassitan ti populasion, ken kabasiitan ti
densidad ti populasion a rehion ti Italia. Daytoy kaeng ti Italiano a rehion nga
awan kadagiti probinsiana (ti probinsia ti Aosta ket natunaw idi 1945). Ti
administratibo a pamay-ay ti probinsia ket maitited babaen ti rehional a
gobierno. Ti rehion ket nabingbingay kadagiti 74 komuna.

Ti patneng apopulasion ket agsasao ti Italiano, ngem adda dagiti makasao ti
Valdôtain, ti maysa a porma ti Pranko-Provençal (Arpitan), a kas ti umuna a
pagsasaoda, bayat nga idiay Ginget ti Lys adda ti minoridad nga agsasao ti
Walser nga Aleman. 70% kadagiti agtataeng ti Ginget ti Aosta Valley ket
agsasaoda ti Pranses. Ti Pranses ken Italiano ket isu dagitoy ti opisial a
pagsasao. Ti rehional a kapitolio ket ti Aosta.

Ti Ginget ti Aosta ket maysa nga Alpino a ginget a dagiti naipaigidan a gingetna
ket mairaman dagiti ITaliano nga arisadsad ti Monte Bianco, Monte Rosa ken ti
Matterhorn; ti kangatuan atuktokna ket ti Monte Bianco (ti Bantay Blanc).



https://ilo.wikipedia.org/wiki/Geoffrey_Chaucer

Ni Geoffrey Chaucer ( /ˈtʃɔːsər/; c. 1343 – 25 Oktubre 1400), naamaamuan a kas
ti Ama ti Ingles a literatura, ket nawatiwat a naipanpanunotan nga isu ti
kalatakan nga Ingles a mannaniw ti Tengnga a Panpanawen ken isu idi ti immuna a
mannaniw a naipunpon idiay Suli ti Mannaniw ti Westminster Abbey. Bayat nga isu
ket nakagun-od ti dayaw iti las-ud ti kabibiagna a kas maysa a mannurat,
pilosopo, alkimiko ken astronomo, a nagararamid kadagiti sientipiko a tratado
iti astrolabio para iti agtawen ti sangapulo nga anakna a lalaki a ni Lewis, ni
Chaucer ket nagtartaripatu pay ti aktibo a karrer iti sibil a serbisio a kas
maysa a burokrata, kortesano ken diplomatiko. Kadagiti adu nga obrana, a
mairaman ti Ti Libro ti Dukesa, ti Kamara ti Dayaw, ti Sarita ti Nasayaat a
Babbai ken Troilus ken Criseyde, isu ket naindayegan a naamammuan tatta nga
aldaw para iti Dagiti Sarita ti Kanterberi. Ni Chaucer ket maysa a nangruna a
pigura iti panagrang-ay ti panakalehitimado ti bernakulo, Tengnga nga Inggles,
iti panawen dagiti naturay a literario a pagsasao iti Inglatera ket Pranses ken
Latin.

Midia a mainaig kenni Geoffrey Chaucer iti Wikimedia Commons Dagiti inadaw a
sasao a mainaig kenni Geoffrey Chaucer iti Wikiquote (Ingles)



https://ilo.wikipedia.org/wiki/Galileo_Galilei

Ni Galileo Galilei (Panangibalikas nga Italiano‎: [ɡaliˈlɛːo ɡaliˈlɛi]; 15
Pebrero 1564 – 8 Enero 1642), ket maysa idi nga Italiano a pisisista,
matematiko, astronomo, ken pilosopo nga isu ket adda ti nangruna a papel iti
Sientipiko a Rebolusion. Dagiti nagun-odanna ket mairaman ti panakapasayaat ti
teleskopio ken dagiti nagbanagan ti astonomiko a panagpalpaliiw ken ti
panagsuporta para iti Kopernikanismo. Ni Galileo ket tinawtawagan idin a kas ti
"ama ti moderno a mapalpaliiw nga astronomia astronomia", i "ama ti moderno a
pisika", ti "ama ti siensia", ken "ti Ama ti Moderno a Siensia".

Dagiti naipaeawagna iti mapalpaliiw nga astronomia ket mairaman ti teleskopia a
panakapasingked dagiti paset ti Benus, ti panakaduktal kadagiti uppata
kadakkelan a satelite ti Hupiter (a nanaganan ti Galileo a bulbulan a pammadayaw
kaniana), ken ti panakapalpaliiw ken panagusig dagiti turik ti init. Ni Galileo
ket nagobra pay iti naipakat a siensia ken teknolohia, isu ket nagparnuay ken
nangpasayaat ti milisia a kompas ken dagiti nadumaduma pay nga instrumento.

Ti panangipatakderan ni Galileo ti heliosentrismo ket kontrobersial idi kadagiti
panawen ti kabibiagna, idi kaaduan ti umananamong ti heosentrismo wenno ti Tycho
a sistema. Isu ket sinuppiat dagiti adu nga astronomo, a nagdudua ti
heliosentrismo gapu ti kaawan ti napaliiw a estelar a paralahe. Daytoy a banag
ket sinukisok babaen ti Romano a Panagsukisok idi 1615, ken nangipatinggada a
mabalin a masuportaran a daytoy ket kasla posibilidad laeng, a saan a
naipatakderan a kinapudno. Kalpasan daytoy ni Galileo ket inkaluyana dagitoy a
kapanunotanna idiay Dialogo a Maipanggep ti Dua a Kangrunaan a Sistema ti
Lubong, a kasla nangipakpakita a nangiraut kenni Papae Urbano VIII ken isunga
ket nangisina kaniana ken dagiti Hesuita, a dagitoy dua ket nagsuporta kenni
Galileo aginggana ti daytoy a puntos. Isu ket naidarum babaen ti Panagsukisok,
ken napabasol ti "nakaro a panakasuspetsa ti erehia", ken napilit a nagisubli
kadagiti inbagana, ken naibalod idiay pagtaengan kadagiti sumaganad a
kabibiagna. Idi naibalod idiay pagtaenganna a ni Galileo ket nagsurat ti maysa a
kapintasan nga obrana, Dua a Baro na Siensia, nga iti daytoy ket inpabuklanna ti
inobrana kadagiti napalabas nga uppat a pulo a tawtawen, kadagiti dua a siensia
a tattan ket tinawtawagan a kas ti kinematika ken kapigsa dagiti materiales.

Ni Galileo ket naipasngay idi idiay Pisa (a paset idi ti Dukado iti Florensia),
Italia, ti kaunaan kadagiti innem nga annak ni Vincenzo Galilei, timaysa a
nadayeg a laudista, komposer, ken teorista ti musika; kenni Giulia Ammannati. Ni
Galileo ket nagbalin pay a maysa a nadayeg a laudista ket nasapa anakaadal kenni
amana ti nasalun-at nga eskeptisismo para iti naipatakder a turay, ti pateg ti
nasayaat a panakarukod wenno naaduan a panag-eksperimento, tipanagayat para iti
periodiko wenno musiko a panagrukod ti oras wenno kumpas, ken ti pay
naipalpalawagan a nagbanagan ti manamnama manipud ti panagtipon ti matematika
ken eksperimento. Tallo kadagiti lima a kakabsat ni Galileo ket nagbiagda, ken
ti kaubingan a ni Michelangelo (wenno Michelagnolo) ket nagbalin paya nadayeg a
laudista ken komposer, nupay isu ket nagparawad ti kinarigat ti busbos idi
laus-ud ti ubing a kinaagtutubo ni Galileo. Ni Michelangelo ket saan idi a
nakabael nga agparawad ti bingayna para iti naikari a palab-ong ti amana a para
kadagiti kayongda, a kalpasan daytoy ket nagsukisok ti legado a pamuspusan para
iti daytoy nga utang. Ni Michelangelo ket sagpaminsan pay nga immututang kenni
Galileo para iit panagsuporta para kadagiti musika nga obrana. Dagiti a
panagsagsagaba ti busbos ket nagparawad kenni Galileo ti panagayat ti
panagparang-ay kadagiti maparnuay a magiyeg kaniana ti nayon ti matgedanna.

Ni Galileo ket nainaganan manipud ti puonan a kabagianna, a ni Galileo Bonaiuti,
nga isu ket maysa a mangngagas, manursuro iti unibersidad ken politiko a
nagtaeng idiay Florensia manipud idi 1370 aginggan idi 1450; iti dayta a paset
ti panawen ti naladaw amaika-14 a siglo, ti apelyido ti pamiliana ket nasukatan
manipud ti Bonaiuti (wenno Buonaiuti) iti Galilei. Ni Galileo Bonaiuti ket
naipunpon iti isu met laeng a simbaan, ti Basilika iti Santa Croce idiay
Florensia, nga iti agarup 200 a tawtawen ti napalabas ti nakaipunpunan met laeng
ti nadaydayeg a kaputotanna a ni Galileo Galilei. Idi agtawen ti 8 ni Galileo
Galilei, ti pamiliana ket immalis idiay Florensia, ngem isu ket naibati kenni
Jacopo Borghini para iti dua a tawen. Isu ket nagadal idiay Camaldolese a
Monasterio idiay Vallombrosa, 35 km nga abagatan a daya ti Florensia.

Nupay isu ket maysa a reliohiosa a Romano Katoliko, Ni Galileo ket nakaputo ti
tallo nga annak babaen ti kamalalana a ni Marina Gamba. Adda dua nga annakda a
babbai, ni Virginia idi 1600 kenni Livia idi 1601, ken maysa nga anak a lalaki,
a ni Vincenzo, idi 1606. Gapu ti panakaanakda ti ruar, ti amada ket
pinanunotanna a dagitoy dua a bababei ket saan a mabalin a makiasawa, ngem no
saan daytoy ket mangited ti parikut ti nagina a panagsuporta wenno dagiti
palab-ong, a daytoy ket kapadpadanto dagiti dati a parikut ti busbos dagiti dua
a kakabsatna a babbai. Ti napateg laeng nga alternatiboda ket ti relihioso a
biag. Dagitoy dua a babbai ket naipatulodda idiay konbento iti San Matteo idiay
Arcetri ken nagtaengda idiay kadagiti dagup a panagbiagdaa. Ni Virginia ket
nangala ti nagan a Maria Celeste idi simrrek idiay konbento. Ni Virginia ket
pimmusay idi 2 Abril 1634, ken naipunpon a kaduna ni Galileo idiay Basilicka iti
Santa Croce, Florensia. Ni Livia ket nanagal ti nagan a Madre Arcangela ken
managsakit para kadagiti kaaduan a kabibiagna. Ni Vincenzo ket naipalegado a kas
ti legado a tumawid kenni Galileo, ken inasawana ni Sestilia Bocchineri.



https://ilo.wikipedia.org/wiki/Eukariota

Ti eukariota ket maysa nga organismo a dagiti selulana ket aglaon ti tengnga ken
dadduma pay nga organulo a nabalkot iti kaunegan dagiti kulanit. Dagiti
eukariota ket pormal dagitoy a takson ti Eukaria wenno Eukariota. Ti nailawagan
a kulanit a mangbedbed nga estruktura a mangikabil pakailasinan kadagiti selula
ti eukariota manipud kadagiti selula ti prokariota ket ti tengngana, wenno
nuklear a sobre, iti kaunegan a ti pakaawitan ti henetiko a materiales. Ti
kaadda ti tengnga ket mangited kadagiti eukarita kadagiti naganda, a nagtaud
manipud ti Griego ti ευ (eu, "nasayaat") ken κάρυον (karyon, "nues" wenno
"kernel"). Kaaduan kadagiti eukariota a selula ket aglaonda pay ti sabsabali a
bedbed dagiti kulanit nga organulo a kas ti mitochondria wenno ti Golgi nga
aparato. Iti pay maipatinayon, dagiti mula ken ken algas ket aglaonda kadagiti
kloroplasto. Adu kadagiti uniselular nga organismo ket dagiti eukariota, a kas
ti protozoa. Amina dagiti multiselular nga organismo ket dagiti eukariota,
mairaman dagiti ayup, mulmula ken dagiti fungus.

Ti pannakabingbinga ti selula kadagiti eukariota ket aggiddiat manipud kadagiti
organismo nga awan tengngana (Prokariota). Adda dagiti dua a kita ti proseso ti
pannakabingbingay. Iti mitosis, ti maysa a selula ket mabingbinga nga agpataud
kadagiti dua a henetiko nga agpada a selula. Iti meiosis, a nasken iti seksual
reproduksion, ti maysa a selula ti diploid (adda dua a kromosoma, maysa manipud
iti tungngal maysa a nagannak) ket mapan iti panagtitipon manen iti tunggal
maysa aparis dagiti kromosoma ti nagannak, ken into pay ti dua nga addang iti
panagbingbingay ti selula, a pagbanagan iti uppat a selula ti haploid (gametes).
Iti tunggal maysa a gamete ket addaan laeng ti maysa a komplemento dagiti
kromosoma, ti tunggal maysa ket naisangayan a laok ti dagiti mainaig a paris
dagiti kromosoma ti nagannak.

Ti dominio nga Eukariota ket agparang a kas monopiletiko, ken isu nga mangbukel
ti maysa kadagiti tallo a dominio ti biag. Dagiti dua a sabali a dominio, ti
Bakteria ken ti Archaea, ket dagiti prokariota ken awan dagiti langa a kasla
dita ngato. Dagitieukariota ket mangirepresenta ti bassit-usit a minoridad iti
amina a sibibiag a banag; uray ti bagi ti tao adda daytoy ti ad-adu ngem 10 a
beses ngem dagiti mikrobio ngem dagiti selula ti tao. Nupay kasta, gapu ti
kadakkelda, ti kolektibo a biomasada iti sangalubongan ket nakarkulo iti agarup
a kapada dagiti prokariota. Dagiti eukariota ket immunada a naparang-ay idi
1.6–2.1 bilion a tawtawen.



https://ilo.wikipedia.org/wiki/Elektron

Ti elektron (simbolo: e− ) ket maysa a subatomiko a partikula nga addaan ti
negatibo nga elementario a kuriente a karga. Awan dagiti naamammoan a komponente
wenno substruktura; iti sabali a baliks, daytoy ket kadawyan a naipanunutan a
maysa a elementario a partikula. Ti elektron ket addan ti maysa a masa ti agarup
a 1/1836 iti proton. Ti intrinsiko nga angular a darikmat (tayyek) iti elektron
ket maysa a semientero a kuenta dagiti paset iti ħ, a kayatna a saoen a daytoy
ket maysa a permion. Ti kontrapartikula iti elektron ket makunkuna a positron;
kapadpadada daytoy ti elektron malaksid ti panag-awit ti kuriete ken dagiti
dadduma a karga itikasumbangirna a senial. No ti maysa nga panagdungpar ti
elektron iti maysa a positron, dagitoy dua a partikula ket baka dagupda a
madadael, nga agpataud dagiti gama nga annaraar a poton. Dagiti elektron, a
tagikua ti immuna a kaputotan iti lepton a pamilia ti partikula, a makibinglay
iti grabitasional, nga elktromagnetiko ken nakapsot a pakipagtinnulongan. Dagiti
elektron, a kas dagiti amin a banag, ket addaan ti pakabuklan a mekaniko a
tagikua dagiti dua a partikula ken dagiti allon, isu a dagitoy ket
makidinnungpar kadagiti sabali a partikula ken mabalin a maidiprassion a kas iti
lawag. Nupay kasta, daytoy a panagdua ket kasayaatan a maipakita ti
panag-eksperimento kadagiti elektron, gapu ti kabassit unay ti masa. Gapu ti
elektron ket maysa ap ermion, awan ti dua nga elektron ti makasakup ti agpadpada
a kasasaad ti pakabuklan, babaen ti Pauli a panakailaksid a pamunganayan.



https://ilo.wikipedia.org/wiki/Dubai

Ti Dubai (/duːˈbaɪ/ doo-BY; Arabiko: دبيّ‎ Dubayy, IPA: [dʊ'bæj]) ket maysa nga
emirato ti uneg ti Dagiti Nagkaykaysa nga Emirato nga Arabo (UAE).Ti maysa a
siudad ti uneg ti emirato ket nanaganan pay ti Dubai. Ti emirato ket mabirukan
idiay abagatan a daya ti Golpo Persiano idiay Arabiano a Peninsula ken adda ti
kadakkelan a populasion nga adda ti maikadua a kadkkelan a teritorio ti daga
babaen ti kalawa kadagiti amin nga emirato, kalpasan ti Abu Dhabi. Ti Dubai ken
Abu Dhabi ket isu dagitoy laeng ti dua nga emirato nga addaan iti beto a bileg
kadagiti nangruna a banbanag nga addaan iti nailian a kangrunaan iti lehislatura
ti pagilian . Ti Siudad ti Dubai ket mabirukan idiay akin-amianan nga aplaya ti
emirato. Ti Dubai ket kankanayon a naipagpagarup a kas maysa a pagilian kadagiti
kaaduan a kaso, ti sibubukel nga UAE ket naibagbaga idi a kas ti 'Dubai.'

Ti kasapaan a panakaibagbaga ti Dubai ket idi 1095, ket ti kasapaan a panagtaeng
a tinawtawagan a kas ti Dubai nga ili ket napetsaan manipud idi 1799. Ti Dubai
ket pormal a nabangon idi 1833 babaen ni Sheikh Maktoum bin Buti al Maktoum idi
nakaawis kadagiti 800 a kameng ti Bani Yas a tribu, a nagtataeng ti paset ti
tattan a Saudi Arabia, tapno mangsurot kaniana idiay Alog ti Dubai babaen ti Al
Abu Falasa a sangkaputotan ti Bani Yas. Daytoy ket nabatbati a tinengtengngel ti
sangkaputotan idi nangirugi ti Nagkaykaysa a Pagarian a mangsalaknib ti Dubai
idi 1892. Ti heograpiko a lokasionna ket mangited daytoy ti nangruna a sentro ti
pagtagtagilakuan ken babaen ti rugi ti maika-20 a siglo, daytoy ket maysa idi a
nangruna a puerto.

Tatta nga aldaw, ti Siudad ti Dubai ket rimsua a kas maysa a sangalubongan a
siudad ken maysa a sentro ti komersio. Urayno ti ekonomia ti Dubai ket
naipatakder iti lana nga industria, ti modelo ti komersio ti emirato ket isu ti
mangpapaandar ti ekonomiana, nga adda ti nagbanagan a dagiti nangruna a puonanna
ket agtaud tattan ti turismo, tagikua a daga, ken dagiti serbisio ti pinansia, a
kapadpada daytoy kadagiti Akinlaud a pagpagilian. Ti Dubai ket kabiitan a
nakaawawis ti sangalubongan a panagikaskaso babaen kadagiti adu a
panagipabpabaro a dadakkel a panagbangon a gandat ken dagiti pasamak ti isports.
Daytoy a panagpaadu a panagikaskaso ket nangipakpakita kadagiti karbengan ti
panagtrabaho ken karbengan ti nagtagitaoan a banbanag a maipanggep kadagiti
kaaduan nga Abagatan nga Asiano a mangmanggedanna. Ti tagikua a pagilakuan ti
Dubai ket nakasanay ti narigat a pannakaapday idi 2008 ken 2009 a kas ti
nagbanagan ti panakaapday ti sangalubongan nga ekonomiko kalpasan ti pinansia
didigra ti 2007–2012. Nupay kasta, ti Dubai ket nakaaramid ti natalinaay ket
nainut a panakaungar. Manipud idi 2012, ti Dubai ket isu ti maika-22 a kanginaan
a siudad iti lubong, a linabsanna ti Londres (maika-25) ken isu ti kanginaan a
siudad idiay Tengnga a Daya, a naglablabas ti Tel Aviv (maika-31). Ti Mercer ket
nangiranggo ti Dubai a kas ti kasayaatan a lugar a pagtaengan idiay Tengnga a
Daya.

Idi tawtawen ti 1820, ti Dubai ket naibagbaga a kas ti Al Wasl babaen dagiti
Britaniko a historiador. Bassit laeng dagiti adda a rehistro a maipanggep ti
kultural a pakasaritaan ti UAE wenno dagiti kunstituentena kadagiti emirato ken
gapu ti sinasao a tawidan ti rehion, sarsarita ken mito ket saan a naisursurat.
Segun kenni Fedel Handhal, ti maysa nga agsuksukimat iti pakasaritaan ken
kultura ti UAE, ti balikas a Dubai ket mabalin a nagtaud manipud ti balikas a
Daba (ti kapadpada ti Yadub, a kayatna a saoen ket tapno agakarayam); a
mangibagbaga ti nabuntog nga ayus ti Alog Dubai a mapan ti kaunegan ti daga. Ti
mannaniw ken eskolar a ni Ahmad Mohammad Obaid ket sinursurtona ti isu met laeng
a balikas, ngem ti sabali a pannakaibaga ti dudon.



https://ilo.wikipedia.org/wiki/Dominio_(biolohia)

Iti biolohiko a taksonomia, ti dominio (tipay superregnum, nalatak a pagarian,
imperio, wenno regio) ket isu ti kangatuan a taksonomiko a ranggo dagiti
organismo iti taksonomiko a sistema ti Woese (sagpaminsan nga adda iti nalatak
apagarian ti Neomura), a nagatngato ngem ti pagarian. Segun ti sistema ti tallo
a dominio ni Carl Woese, a naipayam-ammo idi 1990, ti Puonan iti Biag ket buklen
dagiti tallo a dominio: Archaea, Bakteria kenEukarya. Ti pannakaurnos ti taksa
ket mangipaltiing ti kammasapulan a paggigiddiatan kadagitireflects the
fundamental differences in the henoma.

Awan kadagitoy a tallo a sistema nga agdama a mangiraman ti awan selula a biag.
Manipud idi 2011 adda nagsasaritaan a maipanggep dagiti nukleositoplasmiko a
dakkel a DNA a birus a mabalin a ti maikapat a sanga ti dominio iti biag, ti
panirigan a sinuportaran dagiti agsuksukisok idi 2012 a nangipalplawag kadagiti
abstraktoda, "Ti pannakaduktal kadagiti higante a birus nga adda iti henoma ken
pisikal a kadakkel a maipada kadagiti selular nga organismo, dagiti tidda ti
protina a patarus ti makina ken dagiti naisangayan ti birus a parasitiko
(virophages) ket nakapartuat kadagiti saludsod a maipanggep kadagiti taudanda.
Dagiti ebidensia ket mangikedkeddeng para iti pannakaitiponda kadagiti
sangalubongan a pilohenomiko a panagadal ken ti kosiderasionda a kas maysa a
naisangayn ken taga-ugma a a porma iti biag." Dagitoy ket agtultuloyda, "Dagiti
resulta ket tumawtawag para iti panagbalbaliw a waya ti pannakaipagarupan
kadagiti birus. Dagitoy ket mabalin a mangirepresenta iti naisangayan a porma
iti biag nga adda idin wenno kimmaduaan nga adda iti kinaudi nga unibersal a
sapasap a tinaudan (LUCA) ken buklen ti nangruna a paset ti bioespera iti
planeta."

Iti agdama awan kadagitoy a tallo a sistema ti mangiraman ti saan a selular a
biag. Manipud idi 2011 adda met dagiti nakisinnaritaan a maipanggep kadagiti
birus a nukleositoplasmic a dakkel a DNA a mabalin nga isonto ti maikauppat a
sanga ti dominio ti biag, ti maysa apanirigan a sinuportaran babaen dagiti
agsuksukimat idi 2012 a nangipalawag ti abtraktoda, "Ti pannakaduktal kadagiti
higante a birus nga addaan ti henoma ken pisikal a kadakkel a maipada kadagiti
selular nga organismo, dagiti tidda ti protina a makina ti panagipatarus ken
dagiti naisangayan ti birus a parasitiko (virophages) ket nakapartuat kadagiti
makasikap a salusod a maipanggep ti nagtaudanda. Dagiti nagay-ayat ti ebidensia
para iti pannakairamanda para kadagiti panagadal ti sangalubongan a pilohenetiko
ken ti pannakaikeddengda a kas maysa a naisangayan ken duog a porma ti biag."
Nga intuloyda ket, "Dagiti resulta ket tumawtawag para iti panagbalbaliw iti
waya a panangipagarup kadagiti birus. Mabalin a dagitoy ket mangirepresenta ti
maysa a naisangayan a porma ti biag a mabalin a saan nga inunaan wenno kimmuyog
a nagbiag iti naudi nga unibersal a kadawyan a tinaudan (LUCA) ken mangbukel ti
nangruna unay a paset ti biospera ti bukod tayo a planeta."



https://ilo.wikipedia.org/wiki/Diabetes_mellitus

Ti Diabetes mellitus, wenno diabetes, ket maysa a grupo iti metaboliko a sakit a
ti maysa atao ket adda ti nangato nga asukar ti dara, no gapu ti bagi ket saan
nga agpataud ti makaanay nga insulina, wenno gapu dagiti sellula ket saanda
asumungbat ti insulina a napataud. Daytoy a nangato nga asukar ti dara ket
agpataud ti klasiko a sintoma iti poliuria (kanayon a makaisbo), polpdipsia
(panakaaduan a panakawaw) ken polipahia (panakaaduan a mabisin).

Adda dagiti tallo a nangruna akita iti diabetes mellitus (DM). Ti Kita 1 DM ket
pagbanagan ti panakapaay ti bagi nga agpataud ti insulina, ken agdama a
makasapul titao a mangisumpit ti insulina wenno agusar ti insulina a bomba.
Daytoy a porma ket dati a nakunkuna a kas ti "nakasapsapul ti insulina a
diabetes mellitus" (IDDM) wenno "diabetes ti ubbing". Ti Kita 2 DM ket
nagbanagan manipud ti resistansia ti insulina, ti maysa akasaadan a dagiti
sellula ket mapaayda ti husto a panagusar ti insulina, a sagpaminsan a
nairamraman ti patingga a panagkurang ti insulina. Daytoy a porma ket dati a
nakunkuna a kas ti saan nga makasapulan ti insulina a diabetes mellitus (NIDDM)
wenno "manakman a panakaada ti diabetes". Ti maikatlo a nagruna a porma, ket ti
gestasional a diabetes ket mapasamak no ti masikog a babbai nga awan kadagiti
dati a panagsukimat ti puon ti sakit iti diabetes ket makaparan-ay ti nangato
nga agpang ti glukos iti dara. Daytoy ket mabalin a sarunuen ti panagrang-ay ti
kita a 2 DM.

Dagiti sabali pay a porma ti diabetes mellitus ket mairaman ti naikaisigud a
diabetes, a daytoy ket gapu ti henetiko a depekto a panagtubbog ti insulina, ti
cystic fibrosis-a mainaig ti diabetes, esteroide a diabetes a gapuanan babaen ti
nangato a gatad iti glucocorticoids, ken dagiti nadumaduma a porma iti
monogenika a diabetes.

Amin a porma ti diabetes ket mabalinen a maagasan manipud idi ti insulina ket
nagbalin a magun-od idi 1921, ken ti kita a 2 a diabetes ket mabalin a
matengngel babaen ti medikasion. Ti kita 1 ken kita 2 ken kroniko a kasasaad a
saan a maagasan. Dagiti transplante ti pankreas ket napadasen nga adda laeng ti
limitado a panakaballigi iti kita 1 DM; ti gastriko a panagiballasiw a
pagaoperar ket nagballigi kadagiti adu nga adda ti nakaro ti panaglukmegda ken
ti kita 2 DM. Ti gestasional a diabetes ket kadawyan a malaingan kalpasan
tipanagiyak. Ti diabetes nga awan ti husto a panakaagasna ket maikagapuana
kadagitikomplikasion. Dagiti nakaro komplikasion ket mairaman ti hypoglycemia,
diabetiko a ketoacidosis, wenno nonketotic hyperosmolar coma. Ti nakaro napaut a
komplikasion ketmairaman ti sakit ti puso ket ururat ti dara, nakaro a sakit ti
biel, ken diabetiko retinopatia (panakadadael ti retina). Ti nasayaat a
panagagas iti diabetes ket nasken a nagruna, ken ti panagtengngel ti presion ti
dara ken ti estilo ti biag a kas ti panagsardeng iti panagsigarilio ken ti
panagtaripatu ti nasalun-at a kadagsen ti bagi.

Iti sangalubongan, manipud idi 2012[pabaroen], adda dagiti nakarkulo a 346 a
riwriw a tattao nga adda ti kiat 2 a diabetes.



https://ilo.wikipedia.org/wiki/De_jure

Ti De jure (iti Klasiko a Latin de iure) ket maysa a panangiyebkas a ti
kaibuksilanna ket "maipanggep iti linteg", a maigiddiat iti de facto, a ti
kaibuksilanna ket "maipanggep iti kinapudno". Dagit itermino ti de jure kende
facto ket inus-usar daitoy embes nga "iti linteg" ken "iti panagsanay", no adda
ti mangipalplawag kadagiti politikal wenno nainkalintegan a kasasaad.

Iti nainkalintegan a kontesto, ti de jure ket mabalin pay a maipatarus a kas
"maipapan iti linteg". Ti panagsanay ket mabalin nga adda iti de facto, kas
pagarigan, ti tattao ketumannugotda ti kontrato a kasla dda iti linteg a a
mangitungpal iti dayta, ngem awan pay met ti kasta a linteg. Ti proseso a
naamammuan a kas ti "desuetude" ket mabalin a mangpalubos kadagiti de facto a
panagsanay a mangsukat kadagiti duog a de jure a linlinteg. Iti met sabali,
dagit panagsanay ket mabalin met nga adda a de jure ken saan a maiyannugot wenno
tungpalen babaen ti tattao.

Daytoy ket pudno a mabalin nga adda dagiti aggigiddan a nainkalintegan ti de
jure a saan a dagiti de facto. Idi baetan ti 1805 ken 1914, ti alagaden a
dinastia ti Ehipto ket nagturay a kas dagiti de jure a birey iti Otomano nga
Imperio, ngem nagtignay a kas dagiti de facto a nawaya a nagturay a nangtaripato
ti polite fiction iti Otomano a suserania. Nupay kasta, manipud idi agarup a
1882, dagit nagturayturay ket addaanda laeng ti de jure a turay iti Ehipto, a
kas idi met laeng idi nagbalinen a tirtiris nga estado ti Britaniko. Isunga, ti
Ehipto idi ket babaen ti Otomano linteg de jure ket probinsia ti Otomano nga
Imperio, ngem de facto id ia paset ti Britaniko nga IMperio.

Idiay Kanada, a naisangsangayan ken idi ad-adu a konsentrasio iti British
Columbia, ti saan a pannakalinteg ti cannabis ket naikeddeng a kas"De jure",
kadagit kaaduan a pannaka-usar, ken kapadpada ti Amerikano a prohibision ti arak
ken dagiti speakeasy iti tawtawen ti 1930, ket maysa kas pagarigan ti ˈDe factoˈ
ti Saan a Sibil a Panagtungpal .



https://ilo.wikipedia.org/wiki/Daya_nga_Asia

Ti Daya nga Asia wenno Akindaya nga Asia ket isu ti akindaya a subrehion ti
kontinente ti Asia ken mabalin a maipalawag kadagiti termino ti heograpika wenno
kultura . Iti heograpia ken heopolitika, daytoy ket sakupenna ti agarup a
12,000,000 km2 (4,600,000 sq mi), wenno agarup a 28% iti kontinente ti Asia ken
agarup a 15% a dakdakkel ngem ti kalawa ti Europa.

Ad-adu ngem 1.5 bilion a tattao, agarup a 38% iti populasion ti Asia ken 22%
wenno sumurok a maysa a panglima iti amin a tattao iti lubong ket agtaeng idiay
Daya nga Asia. Ti rehion ket maysa kadagiti kaaduan ti populasion a lugar iti
lubong, nga addaan iti densidad ti populasion iti 133 nga umili kada kuadrado
kilometro (340 /sq mi) ken agarup a mamitlo a beses iti katimbeng iti lubong iti
45 /km2 (120 /sq mi), urayno ti Mongolia ket addaan iti kababaan iti densidad ti
populasion a naturay nga estado. No agusar kadagiti panangipalawag ti sub-rehion
ti Nagkaykaysa a Pagpagilian, ti Daya nga Asia ket mairanggo a kas ti maikadua
iti populasion nga abaken laeng ti Akin-abagatan nga Asia.



https://ilo.wikipedia.org/wiki/Dagiti_siudad_ti_Filipinas

Ti siudad, iti Filipinas, ket maysa a bagi ti lokal a gobierno a buklen dagiti
baranggay.

Dagiti kadadakkelan iti populasion a siudad iti Filipinas ket ti Siudad ti
Quezon iti Metro Manila nga addaan iti mapan a 2,000,000 a residente. Ti met
Siudad ti Davao ket maysa kadagiti kalalawaan a siudad iti lubong no babaen iti
kalawa ti daga a sakupna ta addaan iti nasurok a 2,500 kuadrado kilometro a
rukod.

Ti lokal a gobeirno ti siudad ket naidaulo babaen ti mayor a nabutosan babaen ti
nalatak a balota. Ti bise-mayor ket agserbi a kas ti mangipangulo ti Konseho ti
Siudad, nga agserbi daytoy a kas ti lehislatibo a bagi ti siudad. Kalpasan ti
panakaala da kadagiti dokumento ti linteg, dagiti siudad ket makaala da pay
kadagiti napno a pangraem dagiti ehekutibo a departamento tapno nasaysayaat da a
serbian dagiti umili. dda dagiti departamento a naibangon no masapul laeng,
depende kadagiti kasapulan ti siudad.

Dagiti Urbano Unay a Siudad - Dagiti siudad nga addaan iti kabassitan a
populasion iti dua gasut a ribu (200,000) nga agtaeng, a naipasingkedan babaen
ti Opisina ti Nailian nga Estadistika, nga addaan ti kinaudi a makatawen a
matgedan iti kabassitan a Lima pulo a Riwriw a Pisos (P50,000,000.00) a naibatay
iti 1991 nga agnanayon a presio, a napasingkedan babaen ti tesorero ti siudadad.
Adaan ti agdama a dagiti 33 nga urbano unay a siudad idiay Filipinas, 16
kadagitoy ket mabirukan idiay Metro Manila.

Dagiti Nawaya a Komponente a Siudad - Dagiti siudad nga addaan kadagiti
dokumento ti linteg nga agiparit kadagiti agbutbutos nga agibutos para kadagiti
mabutbutusan nga opisial ti probinsia. Dagiti nawaya a komponente a siudad ket
nawaya da manipud kadagiti probinsia. Adda dagiti lima a kastoy a siudad:
Dagupan, Cotabato, Naga, Ormoc ken Santiago.

Dagiti Komponente a Siudad - Dagiti komponente a siudad ket saan da a masabat
dagiti adda dita ngato a kasapulan ket dagitoy a siudad ket mausig da a kas
komponente a siudad iti pakabirukan da a heograpiko a probinsia. No ti
komponente a siudad ket mabirukan kadagiti pagbeddengan ti dua (2) wenno ad-adu
pay a probinsia, ti kastoy a siudad ket mausig a komponente iti probinsia a
pannakailianna idi.

Dagiti siudad ket naidasig babaen ti natimbeng a makatawen a matgedan a naibatay
kadagiti tallo a kinaudi a kalendario a tawen. Manipud idi Hulio 28, 2008 ti
pagalagadan ti klase para kadagiti siudad ket:

Dagiti agwaywayas a siudad ket nakalista iti baba a kaduada dagiti sigud a
nakaipasetanda a probinsia, kas koma iti Ciudad ti Baguio iti Benguet, Ciudad ti
Zamboanga iti Zamboanga del Sur, Ciudad ti Angeles iti Pampanga, ken Ciudad ti
Davao iti Davao del Sur.

Ti sumaganad a listaan ti 10 a kadadakkelan a siudad iti Filipinas babaen ti
populasion. Naibasar daytoy iti senso idi 2000. Napagmaymaysa dagiti komponente
a siudad ken ili ti Metro Manila ken Metro Cebu tapno maipakita ti masakupan ti
urbanisasion.



https://ilo.wikipedia.org/wiki/Dagiti_kanton_iti_Suisa

Dagiti 26 a kanton iti Suisa ket isu dagiti naikameng nga estado iti pederal nga
estdo iti Suisa. Ti tungngal maysa a kanton ket napno idi a naturay nga estado
nga adda dagiti kabukbukodanda apagbeddengan, buyot ken kuarta manipud ti Tulag
iti Westphalia (1648) aginggan ti panakabangon ti Suiso a pederal nga estado idi
1848. Ti kinaudi a napartuat a kanton ket ti Kanton iti Jura, a datoy ket
simmina manipud ti Kanton iti Berna idi 1979.

Ti nagan ket naala manipud ti Pranses a balikas a canton a kayatna asaoen ket
suli wenno distrito (a nakaalaan pay ti termino nga akantonamiento).

Idi maiak-16 a siglo, ti Daan a Suiso a Konpederasia ket binuklan idi dagiti 13
a naturay a kanton,ken adda dagiti dua a sabali a kita: dagitii innem a daga
(wenno kabakiran) a kanton ken dagiti pito a siudad (wenno urbano) a kanton.
Ngem dagitoy ket teknikal idi a parte iti Nasantuan nga Imperio a Romano,
dagitoy ket nagbalinda a de facto a nawaya idi dagiti Suiso ket inabakda ni
Emperador Maximillian idi 1499. Dagiti innem a kabakiran a kanton ket
demokratiko a republika, a dagiti pito nga urbano a kanton ket oligarkiko a
republika a tinengtengngel babaen dagiti natakneng a pamilia.

Ti tunggal maysa akanto ket adda ti bukodna a batay-linteg, lhislatura, gobierno
ken dagiti korte. Kaaduan kadagiti lehislatura dagiti kanton ket adda dagiti
agmaymaysa a kamara a parlamento, adagiti kadakkelda ket nadumadumaan a
nagbaetan dagiti 58 ken 200 a tugaw. Adda dagiti bassit a lehislatura ket
sapasap ng aasemblia a makunkuna a kas ti Landsgemeinden. Dagiti kanton a
gobierno ket buklen dagiti lima wenno pito a kameng, depende iti kanton. Para
kadagiti nagan ti intituto, kitaen ti Listaan dagiti lehislatibo ken ehekutibo a
konsilo dagit kanton iti Suisa.

Ti Suiso a Pederal a Batay-linteg ket mangirangarang adagiti kanton ket
naturayda iti panakagayat a dagiti kinaturayda ket saan a patinggaan babaen ti
pederal a linteg. Dagiti kanton ket makataginayonda pay kadagiti amin a bileg
ken dagiti kaannongan a saan anaidelegado iti Konpedeasion babaen ti
Batay-linteg. Ti kaaduan a kaimudinagn, dagiti kanton ket akinrebbengda para iti
panagaywan ti salun-at, nam-ay, panagipatuungpal ti linteg ken publiko nga
edukasion; mangitaginayonda pay ti bileg iti panagbuis. Dagiti kanton a
batay-lnteg ket mangikeddeng ti gatad iti autonomia a maited kadagiti
munisipalidad, a dagitoy ket agdumaduam ngem kankanayon a mangiraman ti bileg ti
panagbuis ken mangparur kadagiti munisipal a linteg. Ti kadakkel dagiti kanton
ket nadumaduma manipud ti 37 km² aginggan ti 7,105 km²; ti populasion ket
agdumaduma manipud ti 15,471 aginggana ti 1,244,400.

Iti pederal a lessaad, amin a kanton ket mangited para iti (gudua-) a dagus a
demokrasia. Dagiti umili ket mabalinda a kumiddaw ti maysa anadayeg a butos
tapno mapasayaat ti kantonal a batay-linteg wenno linlinteg, wenno mangi-beto
dagiti linteg wenno panag-gasto a a linteg a naiparuar babaen ti parlamento.
Dagiti sapasap a nadayeg nga asemblia (Landsgemeinde) ket napatinggaanda tattan
kadagiti kanton ti Appenzell Innerrhoden ken Glarus. Dagiti demokratiko a
karbengan dagiti amin a sabsabali a kanton ket maipasanay babaen ti sekreto a
balota.

Ti dua a letra a pangyababaan para kadagiti Suiso a kanton ket kanayon a
maus-usar, a kas dagiti plata a lisensia ti karro. Maus-usar pay dagitoy idiay
ISO 3166-2 a kodkodigo iti Suisa nga dda ti pangsaruno a "CH-" (Confœderatio
Helvetica, Suisa), a kas ti CH-SZ para iti kanton iti Schwyz.

Innem kadagiti 26 a kanton ket tinawtawid, ngem saanen nga opisial, a nakunkuna
a "gudua a kankanton" (Aleman: Halbkanton, Pranses: demi-canton, Italiano:
semicantone), a mangipakita ti maysa a pakasaritaan ti agsinnaranay a
panakikaduaan wenno panakasina.

Dagiti gudua a kanton ket nailaslasinda iti umuna nga artikulo iti Suiso Pederal
a Batay-linteg iti 1999 babaen ti panakaisilpo kadagiti sabali a "kaguduada" nga
adda tipangsilpo a "ken":

Ti 1999 a panagbalbaliw ti batay-linteg ket nagtagtaginayon iti daytoy a
panakailasin, iti panagkiddaw dagiti innem a kantonal a gobierno, a kas ti waya
a panagmarka ti naipakasaritaan a panakikadua kadagiti gudua a kanton iti
tunggal maysa kaniada. Iti panakaigiddiat, ti umuna nga artikulo dagiti 1848 ken
1874 a batay-linteg ket nangibukbukel ti Konpederasion a kas ti panagkaykaysa
dagiti "duapulo ket dua a naturay a kanton", a mangibagbaga kadagiti kagudua a
kanton a kas "Unterwalden (ngato ken sirok kadagiti kakaykayoan)", "Basel
(siudad ken pagilian)" ken "Appenzell (dagiti dua a Rhoden)". Bayat ti nadadaan
a batay-linteg ket mangibagbaga kadagitoy nga etado a kas "gudua akanton", ti
maysa a termino a natagtagunayon iti nadayeg a panag-usar, ti 1999 a rebision
ken opisial a terminolohia manipud idin ket agus-usar ti panaginagan a "dagiti
kanton nga adda ti gudua a kantonal a butos".

Nga adda dagiti pannakisaranayda a panakikadua ket puro a naipakasaritaan laeng
a banag, dagiti gudua a kanton manipud idi 1848 ket kapadpada dagiti sabsabali a
kanton malaksid ti dua:

Ti panagpadakkel iti Suisa babaen ti pamay-an a panangawat kadagiti baro a kanto
ket nagpatingga idi 1815. Kalpasan ti napaay a panagpadas iti Vorarlberg a
tumipon iti Suisa idi 1919, ti kapanunotan ti Suiso a panagpadakkel ket
naipabiag manen idi 2010 babaen ti parlamentario a tignay a mangpalubos ti
panakaipangato dagiti rehion a mangibedbeddeng ti Suisa.



https://ilo.wikipedia.org/wiki/Botanika

Ti botanika, siensia dagiti mula, wenno biolohia ti mula (manipud ti Taga-ugma a
Griego βοτάνη botane, "pagaraban, ruot, wenno lamut ti ayup" ken ti manipud ti
βόσκειν boskein, "agpakan wenno agarab"), ket maysa a disiplina ti biolohia, ket
isu ti siensia iti biag ti mula. Iti tinawtawid, daytoy a siensia ket mangiraman
ti panagadal dagiti hongo, algas, ken dagiti birus. Ti maysa a tao nga agadadal
ti botánika ket matawtawagan a kas ti maysa a botaniko.

Ti botanika ket maabbonganna ti nawatiwat a panagsakup kadagiti sientipiko a
displina a mairaman ti patakder, panagtubo, panagpatubo, metabolismo,
panagrang-ay, saksakit, dagiti tagikua ti kimiko, ken dagiti ebolusionario a
maikabagian dagiti taksonomiko a grupgrupo. Ti botanika ket nangrugi dagiti
nasapa a panagganetget ti nagtagitaon ti panagilasin dagiti makan, makaagas ken
makasabidong a mulmula, a mangaramid daytoy ti kadaanan a sanga iti siensia. Iti
tattan a panawen, dagiti botaniko ket adadalenda dagiti agarup a 400,000 a
sebbangan dagiti sibibiag nga organismo.

Dagiti nangrugrugian ti moderno nga estilo a panagidasig a sistema ket mabalin a
matugotan kadagiti panawen ti 1500-1600 nga dagidi nadumaduma a panagipadas ket
naaramid tapno maidasig a sientipiko dagiti mulmula. Kadagiti maika-19 ken
maika-20 a siglo, adda dagiti nangruna a pamay-an a naparang-ay para iti
panagadal dagiti mulmula, a mairaman ti mikroskopia, panagbilbilang dagiti
kromosoma, ken dagiti panagusig iti kimiko ti mula. Kadagiti napalabas a dua a
dekada iti maika-20 a siglo, ti DNA ket naus-usar pay ti kaaduan a kinapudno ti
panagidasig kadagiti mula.

Ti botanika a panagsukisok ket mangipatengnga ti isip kadagiti populasion ti
mula a grupgrupo, ebolusion, pisiolohia, patakder, ken dagiti sistematiko.
Dagiti adda ti baaba a displina ti botanika ket mairaman ti agronomia, panagadal
ti kabakiran, hotikultura, ken paleobotanika. Dagiti kangrunaan a sientista iti
pakasaritaan ti botánika ket mairaman ni Theophrastus, Ibn al-Baitar, Carl
Linnaeus, Gregor Johann Mendel, ken ni Norman Borlaug.

Ti pakasaritaan iti botánika ket mairaman dagiti taga-ugma a sinursuratan ken
dagiti panakaidasig dagiti mulmula a mabirukan kadagiti nadumaduma a kultura. Ti
kas pagarigan dagiti nasapa nga obra ti botánika ket nabirukan kadagiti
taga-ugama a nasantuan a testo manipud idiay India, dagiti taga-ugma a
Zoroastrian a sinursuratan, ken dagiti taga-ugma nga obra dagiti Insik.

Ti moderno a botanika ket tugotenna ti ramutna manipud kadagiti napalabas a
duapulo ket tallo a siglo, manipud ti Ama iti Botánika, a ni Theophrastus (c.
371–287 BC), ken maysa nga estudiante ni Aristotle. Isu ket nagparnuay ken
nangipalpalawag kadagiti adu a pamunganayan iti moderno a botanika. Dagiti dua a
kangrunaan nga obrana, ti Panagsalsalusod kadgiti Mula ken Dagiti Gapuanan
dagiti Mula ket buklen dagiti kangrunaan a parawad ti siensia ti botánika ti
antigo a panawen ken dagiti Tengnga a Panawen, ken nagtengtenggel daytoy a
puesto para kadagiti sangapulo ket pito a siglo kalpasan a naisurat dagitoy. Ken
manipud pay ti Gresia, ni Pedanius Dioscorides, iti tengnga ti umuna a siglo,
ket nagsurat ti De Materia Medica, ti lima a tomo nga ensiklopedia a maipanggep
kadagiti yerba a medisina a nawatiwat a nabasbasa para kadagiti sumurok a 1,500
a tawtawen. Dagiti obra manipud ti mediebal a Muslim a lubong ket mairaman ti
Nabatean Agriculture ni Ibn Wahshiyya, ti Libro dagiti Mula ni Abū Ḥanīfa
Dīnawarī (828-896) , ken Dagiti Pannakaidasig ti Daga ni Ibn Bassal. Idi
kasapaan ti maika-13 a siglo, ni Abu al-Abbas al-Nabati, ken ni Ibn al-Baitar
(d. 1248) ket nagsuratda pay idi kadagiti maipanggep ti botanika.

Ti Aleman a mangngagas a ni Leonhart Fuchs (1501–1566) ket maysa idi kadagiti
"tallo nga Aleman nga ama ti botanika", a kimmaddua ni Otto Brunfels (1489–1534)
ken Hieronymus Bock (1498–1554) (tinawtawagan pay ti Hieronymus Tragus).

Ni Valerius Cordus (1515–1544) ket nagsursurat ti maysa a pharmacopoeia iti
agpapaut a kinapangruna, ti Dispensatorium idi 1546. Ni Conrad von Gesner
(1516–1565) ken Nicholas Culpeper (1616–1654) ket nangipablaakda pay kadagiti
yerba a nagsaksakup kadagiti pangngagas nga usar ti mulmula. Ni Ulisse
Aldrovandi (1522–1605) ket naikedkeddeng idi a ti "ama ti masna apakasaritaan",
a nairamraman ti panagadal ti mulmula. Idi 1665, a nagus-usar ti nasapa a
mikroskopio, ni Robert Hooke ket nakaduktal kadagiti selula, ti maysa atermino
nga inaramidna, iti tapun, ken ti nabiit a panwen kalpasan daytoy kadagiti
sibibiag a kulanit.

Idi las-ud ti maika-18 a siglo, dagiti sitema ti panakaidasig ket naparang-ay a
maipada kadagiti diagnostiko a tulbek, a dagiti taxa ket naiparbo a naigrupo
kadagiti agparis. Ti panagsasaruno dagiti tulbek ket kaykanayon a di mainaig
kadagiti bukodda a masna wenno phyletic a pannakaigrupo. Babaen ti maiak-18 a
siglo dagiti immadadu a bilang ti baro a mulmula ket simmangpet idiay Europa
manipud kadagiti baro a naduktalan a pagilian ken dagiti Europeano a kolonia ti
sangalubongan ken adu dagiti bilang ti mulmula a nagbalin a mnagun-od para iti
panagadal. Dagiti botaniko nga alagaden manipud ti daytoy a paset ti panawen ket
manmanu aeng a nailadladawan. Idi 1754 ni Carl von Linné (Carl Linnaeus) ket
nangbingbingay kadagiti Pagarian ti mula kadagiti 25 iti maysa a taksonomia nga
adda ti maysa nga alagaden a binomio a sistema ti panaginagan para kadagiti
sebbangan ti ayup ken mula. Isu ket nagus-usar ti dua a paset a panaginagan nga
ti immuna a nagan ket nangirepresenta ti henero ken ti maikadua ket dagiti
sebbangan. Maysa kadagiti panangidasig ni Linnaeus, ti Cryptogamia, ket
nangiramraman kadagiti amin a mula nga dda kadagiti nailemmeng a reproduktibo a
paspaset (dagiti lumot, dagiti hepatika ken dagiti pako), ken algas ken fungi.

Ti immad-adu a pannakaaammo ti anatomia, morpolohia ken dagiti siklo ti biag,
ket nangiturong ti pannakaibanagan nga adda dagiti adadu pay a masna a
pakkayatan a baetan ti mulmula ngem ti seksual a sistema nga inbagbaga ni
Linnaeus. Ni Adanson (1763), de Jussieu (1789), ken ni Candolle (1819) ket
nagisingsingasingda amin kadagiti nadumaduma a pagpilian ti masna a sistema a
nawatiwat a nasursurot. Dagiti kapanunotan ti masna apanagpili a kas maysa
amekanismo ti ebolusion ket nakasapsapul kadagiti panagampon iti Candollea a
sistema, a nangirugrugi kadagiti panagadal iti ebolusionario pakikabagian ken
dagiti pilohenetiko a panakaidasig ti mulmula.

Ti botanika ket nalatak a naiparparudso babaen ti panagparang ti immuna a
"moderno" a libro, a Grundzuge der Wissenschaftlichen ni Matthias Schleiden, a
naipablaak iti Inggles idi 1849 a kas Dagiti Pamunganayan ti Sientipiko a
Botánika. Ni Carl Willdenow ket nagsuksukisok ti pakaikapetan a baetan ti
pannakaiwarwaras ti bukel ken distribusion, ti kasasaad ti pakaigungluan ti
mula, ken ti pagbanagan ti heolohiko a pakasaritaan. Ti selula a pagtengngaan
ket naduktalan idi babaen ni Robert Brown idi 1831.

Adda dagiti adu a bilang ti baro a pannakaammo a nagtaud manipud ti panagadal ti
modelo a mulmula a kas ti Arabidopsis thaliana. daytoy karuotan a sebbangan ti
pamilia ti mustasa (Brassicaceae) ket maysa idi kadagiti immuna a mula nga adda
dagiti bukodna a naipasarsaruno a henoma. Ti panangipasursaruno iti henoma ti
pagay (Oryza sativa), ti bassit laeng a henomana , ken ti maysa a dakkel nga
internasional a komunidad ti aksuksukisok ket nakaaramid ti pagay a kas maysa a
nangruna a modelo ti sirial/ruot/monocot. Ti sabali pay a sebbanagn ti ruot, ti
Brachypodium distachyon ket maysa pay nga eksperimental a modelo para iti
pannakaawat ti henetiko, ti maipapana ti selula ken maipapan ti molekula a
biolohia. Dagiti sabali paya a nangruna a maipapan ti komersio a taraon a kas ti
trigo, mais, sebada, senteno, perlas a miho ken toyo ket naipasarsaruno paya
dagiti henomada. Adda kadagitoy ket narigat a maipasaruno gaputa addaanda ti
adadu ngem dua a haploid (n) dagiti paris ti kromosoma, ti maysa a kasasaad a
kas ti polyploidy, a kadawyan iti pagarian ti mula. Ti maysa aberde nga Algas,
Chlamydomonas reinhardtii, ket maysa a modelo nga organismo a naikeddeng a
nangruna iti panagpasayaat ti pannakaaamo ti biolohia ti selula.

Idi 1998 ti Angiosperm Phylogeny Group ket nangipablaak ti maysa a pilohenia
dagiti agsabsabong a mula a naibatay kadagiti panagusig ti panagsasaruno ti DNA
manipud kadagiti kaaduan a pamilia ti agsabsabong a mula. Akas ti nagbanagan
daytoy nga obra, adu kadagiti saludsod no ania dagiti pamilia ti mangirepresenta
ti kasapaan a sangsanga dagiti angiospermae ket nasungbatan itan. Ti
panagsuksukisok no kasano a mainaig dagiti sebbanagan ti mula iti tunggal maysa
ket mangpalubos kadagiti botaniko a mangpasayaat a makaawat ti pamay-an ti
ebolusion dagiti mula. Urayno ti panagadal dagiti modelo a mula ken ti umadadu a
panagusar ti ebidensia ti DNA, adda pay laeng dagiti agdama nga obra ken
pakisinnaritaan manipud kadagiti taksonomiko no kasano ti kasayaatan a
panangidasig ti mulmula kadagiti nadumaduama ataxa.



https://ilo.wikipedia.org/wiki/Boston

Ti Boston (pannakabalikas iti Ingles i/ˈbɒstən/) ket isu ti kapitolio ken ti
kadakkelan a siudad ti Mankomunidad ti Massachusetts idiay Estados Unidos. Ti
Boston ket agserbi pay a kas tugaw ti kondado ti Kondado ti Suffolk. Ti
kadakkelan a siudad idiay New England, ti maitutop a siudad a mangsakop ti 48
kuadrado milia (124 km2), ken addaan iti nakarkulo a populasion iti 645,966 in
2014, a mangaramid daytoy iti maika-24 a kadakkelan a siudad idiay Estados
Unidos. Ti siudad ket isu ti angkla ti dakdakkel a metropolitano a lugar a
tinawtawagan iti Kalatakan a Boston ken pagnaedan dagiti 4.5 a riwriw a tattao
ken ti maikasangapulo a kadakkelan a metropolitano a lugar iti pagilian. Ti
kalatakan a Boston a kas rehion a lugar ti panagbiahe ket pagtaengan dagiti
7.6 a riwriw a tattao, a mangaramid daytoy iti maikanem a kadakkelan a
Naipagtitipon nga Estadistikal a Lugar idiay Estados Unidos.

Midia a mainaig iti Boston iti Wikimedia Commons Pakaammo ti panagbiahe idiay
Boston manipud iti Wikivoyage (Ingles)



https://ilo.wikipedia.org/wiki/Bertrand_Russell

Ni Bertrand Arthur William Russell, Maika-3 nga Earl Russell, OM, FRS (18 Mayo
1872 – 2 Pebrero 1970) ket maysa a Britaniko a pilosopo, lohiko, matematiko,
historiador, ken sosiala kritiko. Kadagiti nadumaduma a puntos iti biagna,
naipanunutanna ti bagina a kas maysa a liberal, maysa a sosialista, ken maysa a
pasipista, ngem inakuna pay nga isu ket saan a dagitoy iti ania a natukok a
kapanunotan. Isu ket naipasngay idiay Monmouthshire, iti maysa a prominente ken
aristokratiko a pamilia idiay Britania.

Ni Russell ket nangidaulo ti Britaniko a "yaalsa a sumupiat ti idealismo" idi
nasapa a maika-20 a siglo. Isu ket naipanunutan a kas maysa kadagiti
nangipatakder iti analitiko a pilosopia a kumaduaanna ti sinarunona a ni Gottlob
Frege ken ti gayyemna a ni Ludwig Wittgenstein, ken isu ket nawatiwat a
naipanunutan a kas maysa kadagiti primero a lohiko iti maika-20 a siglo. Isu ket
kimmadua a nagsurat, kenni A. N. Whitehead, ti Principia Mathematica, iti maysa
a panagpadas ti panagibaba ti matematiko iti lohika. Ti pilosopiko a salaysayna
a "Iti Panakiyammo" ket naipanunutan a maysa a "paradigma iti pilosopia." Dagiti
obrana ket kaaduan a nakaimpluensia iti lohika, matematika, agasmang iti teoria,
lingguistika, siensia ti kompiuter (kitaen ti kita a teoria ken kita a sistema),
ken pilosopia, a naipangpangruna ti pilosopia iti pagsasao, epistemolohia, ken
metapisika.

Ni Russell idi ket maysa a prominente a kontra-gubat nga aktibista; isu ket
mangipangabak iti kontra-imperialismo ken isu ket naibalud para iti
panak-pasipismona idi panawen ti Umuna a Sangalubongan a Gubat. Kalpasan daytoy,
isu ket nagkampania ti panag-kontra kenni Adolf Hitler, ken nagdillaw iti
Estalinista a totalitarianismo, nagdaruros ti pannakairaman ti Estados Unidos
iti Gubat ti Bietnam, ken maysa a managsarita a kumayat iti panagikkat ti armas
a nuklear.

Isu ket maysa a nalatak nga agkomkomentario iti relihion, ni Russell a mairaman
dagityi dadduma pay a kas ni Karl Marx, Sigmund Freud, ken Friedrich Nietzsche
ket nagpasakbayda ti maysa a "baro nga eskuela iti panunot" a tinawtawagan ni
Greg Epstein a kas ti "antagonistiko nga ateismo", nga isu daytoy idi "ti
panakakita ti relihion ket maysa napalabasen a banag ken nasken a mapardasan iti
puntos iti panagapday ti panakaimpluensiana". Idi 1950 ni Russell ket
nagunggunaan ti Premio Nobel iti Literatura, "iti panakabigbigan kaniana
kadagiti nadumaduma ken naisangsangayan a sinursurat nga isu ket mangipangabak
kadagiti kinataoan nga umno ken panagwaya iti panunot."



https://ilo.wikipedia.org/wiki/Batay-linteg

Ti batay-linteg wenno konstitusion ket maysa nga agasmang dagiti kammasapulan a
pamunganayan wenno pangunaan a naipabangon babaen ti maysa nga estado wenno
pakaiturayan dagiti dadduma nga organisasion. Dagitoy nga agkukuyog nga alagaden
ket makaaramid, kas iti mangitakder, no ania dayta nga entidad. No dagitoy nga
alagaden ket maisurat iti maysa nga urnong wenno agasmang dagiti nalinteg a
dokumento, dagita a dokumento ket maisao a mangbukel iti naisurat a
batay-linteg.

Dagiti batay-linteg ket mairebbeng kadagiti sabsabali nga agpang dagiti
organisasion, manipud kadagiti naturay nga estado aginggana kadagiti kompania
ken dagiti di-nainkorporado a gunglo. Ti maysa a tulag a mangipatakder ti maysa
nga internasional nga organisasion ket isu pay ti batay-lintegna a daytoy ket
mangipalawag no kasano ti pannakaipatakder ti organisasion. Iti uneg dagiti
estado, nupay dagitoy ket naturay wenno pederado, ti maysa a batay-linteg ket
mangipalawag kadagiti alagaden babaen ti naikabatayan ti estado, ti pamaayan a
pakaaramidan dagiti linteg ken babaen ti nagaramid. Adda met dagiti
batay-linteg, a nangruna dagiti naisurat a batay-linteg, ket isuda pay kadagiti
agipatingga ti bileg dagiti estado babaen ti ti panangipatakder dagiti linia a
saan a maballasiw dagiti agturay a kas dagiti kammasapulan a karbengan.

Ti Batay-linteg ti India ket isu ti kaatiddogan a naisurat a batay-linteg iti
aniaman a naturay nga estado iti lubong, nga aglaon dagiti 444 nga artikulo, 12
programa ken 94 a panagpasayaat, nga adda dagiti 117,369 a balikas iti bukodna a
bersion ti Pagsasao nga Ingles, bayat ti Batay-linteg ti Estados Unidos ket isu
ti kababaan a naisurat a batay-linteg, nga adda dagiti 7 artikulo ken 27 a
panagpasayaat.

Ti termino a batay-linteg ket naggapu manipud ti Pranses manipud ti balikas a
Latin a constitutio, nga inus-usar kadagiti annuroten ken dagiti bilin, a kas ti
imperial a waragawag (constitutiones principis: edicta, mandata, decreta,
rescripta). Kalpasan daytoy, ti termino ket kaaduan a naus-usar iti kanoniko a
linteg para kadagiti kangrunaan a panagikeddeng, a naipangpangruna ti maysa nga
inted a bilin babaen ti Papa, a tattan ket makunkuna a ti maysa nga apostoliko a
batay-linteg.



https://ilo.wikipedia.org/wiki/Balikas

Iti pagsasao, ti balikas ket isu ti kabassitan nga elemento a mabalin nga
iyebkas iti pannakaisina iti semantiko wenno pragmatika a linaon (nga adda iti
literal ken praktikal a kaibuksilan). Daytoy a pannakaigiddia iti morpema, nga
isu ti kabassitan a paset ti kaibuksilan ngem saan a mabalin ti bukodna a
makatakder. Ti balikas ket mabalin nga aglaon ti maysa a morpema wenno ad-adu,
nga iti maysa a morpema ket mabalin a saan a makatakder iti bukodna a kas maysa
a balikas. Ti narikut a balikas ket kadawyan nga aglaon ti maysa a ramut ken
maysa wenno ad-adu nga apiho, wenno ad-adu ngem maysa a ramut iti maysa a
kompuesto. Dagiti balikas ket mabalinda a maisilpo tapno makaaramid kadagiti
dakdakkel nga elemento iti pagsasao, a kas dagiti insasao, sasao , ken dagiti
sentensia.

Ti termino a balikas ket mabalin a mangitudo ti naisasao a balikas wenno ti
maysa a naisurat a balikas, wenno sagpaminsan iti abstrakto a konsepto. Ti
naisasao a balbalikas ket naaramid kadagiti paset ti uni a tinawtawagan kadagiti
ponema, ken dagiti naisurat a balikas dagiti simbolo a tinawtawagan ti grapema,
a kas dagiti letra ti Inggles nga abesedario.



https://ilo.wikipedia.org/wiki/Bakir

Ti bakir wenno kabakiran, ket maysa a lugar nga addaan iti nasamek a kaykayo.
Kasla dagiti siudad, daytoy ket segun kadagiti nadumaduma a panangipalpalawag
iti kultura, no ania iti maikeddeng a bakir ket adu ti pagdumadumaanna iti
kadakkel ken adda dagiti nadumaduma a pannakaidasig segun no kasano ti
nakaibuklan ti bakir. Ti bakir ket kadawyan a ti maysa a lugar nga adu ti kayona
ngem ti ania man a natayag a nasamek iti mulmula ket mabalin a maipanunotan a
bakir, uray dagiti adda iti sirok ti danum a kas dagiti bakir ti kelp, wenno ti
saan a mula a kas ti fungi, ken bakteria. Dagiti bakir ti kayo ket abbonganna ti
agarup a 9.4 porsiento iti rabaw ti Daga (wenno 30 porsiento iti dagup a
kadakkel ti daga), urayno idi ket ad-adu ti inabbonganda (agarup a 50 porsiento
iti dagup a kadakkel ti daga). Dagityo ket agannongda a kas dagiti pagtaengan
para kadagiti organismo, mangtimbeng ti hidrolohiko a panagayus, ken
mangkonserba iti daga, a mangbukel daytoy ti maysa kadagiti kangrunaan nga
aspeto iti biospera.

Ti kadawyan a bakir ti kayo ket buklen iti ngato a balawbaw (balawbaw wenno
akin-ngato a tuon ti kayo) ken ti sub-boske. Ti sub-boske ket kaaduan pay a
nabingbingay kadagiti tuon ti babassit a kayo, tuon ti yerba, ken ti tuon ti
lumot ken dagiti mikrobio iti daga. Kadagiti narikut a kabakiran, adda pay ti
nasayaat a naipalplaawag nga akin-baba a tuon ti kayo. Dagitibakir ket sentro
kadagiti amin a a biag ti tao gaputa dagitoy ket mangited ti maysa nga
agdumaduma a sakop dagiti rekurso: agipenpenda iti karbon, makatulonda iti
panagtimbeng ti klima ti planeta, sagatendad ti danum ken pasayaatenda dagiti
masna a pakadangran a kas dagiti layus. Dagiti bakir ket aglaonda pay iti agarup
a 90 porsiento iti naindagaan a biodibersidad iti lubong.



https://ilo.wikipedia.org/wiki/Asia-Pasipiko

Asia-Pasipiko wenno Asia Pasipiko ket ti paset ti lubong wenno iti asideg ti
Akinlaud a Taaw Pasipiko. Ti rehion ket agdumaduma iti kadakkel depende iti
kontesto, ngem daytoy ket kadawyana mangiraman ti kaaduan ti Daya nga Asia,
Abagatan nga Asia, Abagatan a daya nga Asia, ken ti Oceania.

Ti termino ket mabalin pay a mangiraman ti Rusia (idiay Amianan a Pasipiko) ken
dagiti pagilian ti Kaamerikaan nga adda iti aplaya ti Akindaya a Taaw Pasipiko;
kas pagarigan ti Ekonomiko a Pagtitinnulongan ti Asia-Pasipiko, ket iramanna ti
Kanada, Chile, Rusia, Mehiko, Peru, ken ti Estados Unidos.

Iti pay sabali, ti termino ket sagpaminsan a mangbukel iti amin nga Asia ken ti
Australasia ken dagiti pay bassit/kalalaingana/dakkel nga isla a pagpagilian ti
Pasipiko - kas pagarigan no bingbingayen ti lubong kadagiti dakkel a rehion para
kadagiti panggep ti komersio (kas iti Kaamerikaan, EMEA ken ti Asia Pasipiko).

Urayno saan nga umiso, ti termino ket nagbalin a nadayeg manipud kadagidi tawen
ti 1980 iti komersio, pinansia ken politika. Iti kinapudno, urayno no ti
pannakaimaymaysa dagiti ekonomia ti rehion, kaaduan dagiti agmaymaysa a pagilian
iti uneg ti sona ket dagiti rumrumsua a pagtagilakuan a makasanay ti napardas
nga idadakkel. (No maiyasping iti konsepto/akronimo ti APEJ wenno APeJ - ti
Asia-Pasipiko a mailaksid ti Hapon)



https://ilo.wikipedia.org/wiki/Artropoda

Ti maysa nga artropoda ket maysa nga inbertebrata nga ayup nga adda ti maysa a
akin-ruar a tultulang (akin-ruar a tultulang), ti napaset-pasetan a bagi, ken
nasilpo-silpo nga ekstrimidad. Dagiti artropoda ken kamkameng iti pilo nga
Artropoda (manipud ti Griego ἄρθρον árthron, "nagsilpuan", ken ποδός podós
"saka", no pagtiponen ket kaibuksilanna ti "nasilpo-silpo a saka"), ken
mangiraman kadagiti insekto, dagiti arachnida, ken dagiti crustacea. Dagiti
Artropoda ket nailaslasin babaen kadagiti nagsilpo-sailpo a kameng ti bagi ken
dagiti kutikula, a kaaduan kadagitoy ket naaramid iti α-kuitina; dagitoy a
kutikula dagiti crustacea ket dagiti pay biomineralisado iti kalsio karbonato.
Ti nasikkil a kutikula ket manglapped ti idadakkel, isunga dagiti artropoda ket
kankanayon a sinuksukatan dagitoy babaen ti panaglupos. Ti plano ti bagi ti
artropoda ket buklen dagiti naul-ulit a paset, a ti tunggal maysa ket adda iti
maysa a paris dagiti ekstrimidad. Dagiti pannakaidumdumada ket nangpakabael
kaniada nga agbalin kadagiti kaaduan a kamkameng ti sebbangan kadagiti amin a
ekolohiko atimpuyogan kadagiti kaaduan nga enbironmento. Addaan dagitoy ti
sumurok a maysa a riwriw a naipalplawag a sebbangan, a mangaramid kadagitoy ti
ad-adu ngem 80% kadagiti amin a naipalawag a sibibiag a sebbangan ti ayup, nga
adda kadagitoy ket, a saan a kasla kadagiti kaaduan nga ayup, ket narang-ayda
kadagiti namaga nga enbironmento. Sumakop dagitoy iti kadakkel manipud ti
mikroskopiko a plankton aginggana ti babassit a metro ti kaatiddog.



https://ilo.wikipedia.org/wiki/Arles

Ti Arles (Panangibalikas a Pranses: [aʁl]; Oksitano: Arle [ˈaʀle] iti kadawyan a
klasiko a Mistraliana; Arelate iti taga-ugma a Latin) ket maysa a siudad ken
komuna idiay abagatn ti Pransia, idiay Bouches-du-Rhône a departamento, nga isu
daytoy ket maysa a subprepektura, idiay dati a probinsia ti Provence.

Ti dakkel a paset ti Camargue ket mabirukan iti teritotio ti komuna, a
mangaramid daytoy ti kadakkelan a komuna idiay Metropolitano a Pransia iti
termino ti teritorio (ngem ti Maripasoula, Pranses a Guiana ket dakdakkelda). Ti
siudad ket adda ti atiddog a pakasaritaan, ken nnagruna idi idiay Romano a
probinsia ti Gallia Narbonensis. Dagiti Romano ken Romaniko a Monumento iti
Arles ket nailistada a kas dagiti UNESCO a Tinawtawid a Lugar iti Lubong idi
1981. Ti Olandes a kalpasan nga Impresionista a pintor a ni Vincent van Gogh ket
nagtaeng idiay Arles idi 1888-1889 ken nagpataud kadagiti 300 pinintaan ken
ladawan idi las-udti panagtaengna idiay. Ti maysa nga internasional piesta ti
potograpia ket tinegtengngel idiay siudad manipud idi 1970.

Ti karayan Rhône agsina ti dua a sanga iti ngato ti karayan idiay Arles, nga
agporma daytoy ti Camargue delta. Gaputa ti Camargue iti sapasap ket
administratibo a paset iti Arles, ti komuna a kas sibubukel ket isu ti
kadakkelan a komuna idiay Metropolitano a Pransia babaen ti teritorio,urayno ti
populasionna ket adadu bassit ngem 50,000. Ti kalawana ket 758.93 km2
(293.02 sq mi), a daytoy ket maminpito a dakdakkel ngem ti kalawa ti Paris.



https://ilo.wikipedia.org/wiki/Antartiko

Ti Antartiko ( /ænˈtɑrktɪk/ wenno  /ænˈtɑrtɪk/) ket maysa a polar a rehion, a
naisangayan a rehion a nakapalikmut ti Abagatan nga Ungto iti Daga, iti bangir
ti Artiko a rehion a nakapalikmut ti Amianan nga Ungto. Ti Antartiko ket
buklenna ti kontinente iti Antartika ken dagiti samang ti yelo, dandanum, ken
dagiti isla teritorio idiay Akin-abagatan a Taaw a naisanglad ti abagatan iti
Nagsasabtan ti Antartiko. Daytoy a rehion ket sakupenna ti 20% iti Akin-abagatan
a Hemisperio, a daytoy a 5.5% (14 a riwriw km2) ket ti rabaw a lugar iti
kontinente.

Ti marina a paset iti daytoy a rehion ket buklenna ti lugar ti aplikasion iti
internasional a Taripnong para iti Konserbasion iti Antartiko a Marina nga
Agbibiag a Magungun-od (CCAMLR),a para kadagiti teknikal a rasrason ti Taripnong
ket agususar ti maysa a karkulo kadagiti Nagsasabtan a linia babaen ti
panagtitipon dagiti nainaganan a linia a puntos iti igid dagiti paralelo ti
latitud ken dagiti meridiano iti longitud. Ti pannaka-inplementasion iti
Taripnong ket tinartaripato babaen ti internasional a Komision a naikuartel
idiay Hobart, Australia babaen ti nasayaat a sistema iti tinawen a naipabatang
ti panagkalap, dagiti lisensia ken internasional a mangusisa kadagiti mangngalap
a barko, ken dagiti pay satelite a panagpalpaliiw.



https://ilo.wikipedia.org/wiki/Akin-amianan_a_Cyprus

Ti Akin-amianan a Cyprus (Turko: Kuzey Kıbrıs), opisial a ti Turko a Republika
ti Akin-amianan a Cyprus (TRNC; Turko: Kuzey Kıbrıs Türk Cumhuriyeti), ket ti
bukod a nagirangarang nga estado a buklen ti paset ti isla ti Cyprus. Mabigbigan
laeng babaen ti Turkia, ti Akin-amianan a Cyprus ket inkeddeng babaen ti
sangalubongan a komunidad a paset ti Republika ti Cyprus.

Ti Akin-amianan a Cyprus ket gumay-at iti ungto ti Peninsula Karpass iti amianan
a daya aginggana iti Luek Morphou, Rawis Kormakitis ken ti akinlaud unay a
puntona, ti exclave ti Kokkina iti laud. Ti akin-abagatan unay a putona ket ti
purok ti Louroujina. Ti paglappedan a sona babaen ti panagtengngel ti
Nagkaykaysa a Pagpagilian ket gumay-at iti pagbaetan ti Akin-amianan a Cyprus
ket ti nabati a paset ti isla a mangbingay iti Nicosia, ti kadakkelan a siudad
ti isla ken ti kapitolio dagitoy dua nga estado.

Midia a mainaig iti Akin-amianan a Cyprus iti Wikimedia Commons Pakaammo ti
panagbiahe idiay Akin-amianan a Cyprus manipud iti Wikivoyage (Ingles)



https://ilo.wikipedia.org/wiki/Adam_Smith

Ni Adam Smith (5 Hunio 1723 – 17 Hulio 1790) ket maysa idi a Eskoses a moral a
pilosopo ken maysa a pionero ti politikal nga ekonomia. Maysa kadagiti
kangrunaan a pigura ti Eskoses a Panagpalawag, Ni Adam Smith ket nadayeg a
naamammoan para kadagiti dua a klasiko nga obrana: Ti Teori a dagiti Moral a
Sentimento (1759), ken Ti Panagsukimat ti Panggep ken Gapuanan ti Baknang dagiti
Pagilian (1776). Ti kinaudi, ket kadawyan anaipangyababaan ti Ti Baknang ti
Pagpagilian, ket naipanpanuotan nga isu ti bukodna a magnum opus ken ti immuna a
moderno nga obra ti ekonomia. Ni ket nadakamatan a kas ti ama ti moderno nga
ekonomia ken agdama pay laeng a maysa kadagiti kaimpluensiaan nga agpanpanunot
iti pagobraan ti ekonomia tatta nga aldaw. Idi 2009, ni Smith ket nanaganan idi
a maysa kadagiti 'Kalatakan nga Eskoses' iti amin a panawen, iti maysa abutos
nga inpataray ti Eskoses a kanal ti telebision STV.

Ni Smith ket nagadal ti sosial a pilosopia idiay Unibersidad ti Glasgow ken
idiay Kolehio ti Balliol idiay Unibersidad ti Oxford, nga isu idiay ket maysa
kadagiti immuna nga estudiante a nakaimbag manipud ti libre a panagdadal nga
inpatakder babaen ti kailianna ti Glasgow a ni John Snell. Kalpasan a nagturpos,
isu ket nangibitla ti nagballigi a serie kadagiti publiko a lektura idiay
Edinburgh, a nagiturong kaniana a makitinnulong kenni David Humeidi las-ud ti
Eskoses a Panagpalawag. Ni Smith ket gimmun-od ti kina-propesor idiay Glasgow a
nangisursuro ti moral a pilosopia, ken iti las-ud ti daytoy a panawen isu ket
nagsurat ken nangipablaak Ti Teoria dagiti Moral a Sentimento. Iti naladladaw a
kabibiagna, isu ket nangala ti puesto ti panagisursuro a nangpalubos kaniana nga
agbaniaga iti amin a Europa, nga idiay a naamamonna dagiti intelektual a daulo
ti panawenna. Ni Smith idin ket nagsubli idiay pagtaenganna ken nagob-obra
anagsursurat kadagiti simmarsaruna a sangapulo a tawen ti Ti Baknang ti
Pagpagilian, a nangipablaak daytoy idi 1776. Isu ket pimmusay idi 1790 iti tawen
a 67.

Dagiti obra a mainaig kenni Adam Smith iti Wikisource (Ingles) Dagiti inadaw a
sasao a mainaig kenni Adam Smith iti Wikiquote (Ingles) Midia a mainaig kenni
Adam Smith iti Wikimedia Commons



https://ilo.wikipedia.org/wiki/Tsunami

Ti tsunami (manipud ti Hapon: 津波, lit. "dalluyon ti pangsangladan";
Pannakabalikas: /suːˈnɑːmi/ soo-NAH-mee wenno /tsuːˈnɑːmi/ tsoo-NAH-mee) ket
dagiti serie ti dalluyon ti danum a gapuanan babaen ti pannakaiyallatiw iti
dakkel a tomo ti maysa a bagi ti danum, sapasap a daytoy ket ti maysa ataaw
wenno maysa a dakkel a danaw. Dagiti gingined, dagiti panagbettak ti bulkan ken
dagiti dadduma pay a sirok ti danum a panagbettak (mairaman dagiti panagibettak
ti sirok ti danum kadagiti nuklear a ramit), dagiti ludolud, pannakaburak ti
glasier, dagiti impakto ti meteorite ken dagiti daduma paysingsingaen ti ngato
wenno baba ti danum ket addan amin ti makapataud a makaaramid ti tsunami.

Dagiti dalluyon ti tsunami ket saan a maipada kadagiti kadawyan a dalluyon ti
baybay, gapu ta ti kaatiddog ti allonda ket at-atiddog. Nga ad-adda ngem
agparparang a kas agbetbettak a dalluyon, ti tsunami ket mabalin nga umuna a
kapadpada ti napardas nga umadadalem nga atab, ken gapu ti daytoy a rason
dagitoy ket kankanayon a makunkuna a kas dagiti atab a dalluyon. Dagiti tsunami
ket sapasap a buklen dagiti serie dagiti dalluyon nga adda dagiti paset ti
panawen a sumakop kadagiti minuto aginggana kadagiti oras, a sumangsangpet iti
nakunkuna a "tren ti dalluyon". Dagiti katayag ti dalluyon iti sangapulo a metro
ket mabalin a mapataud babaen dagiti dakkel a pasama. Urayno dagiti impakto ti
tsunami ket limitado kadagiti lugar ti aplaya, dagiti makadadael a bilegda ket
nakaro ken mabalinda a banagan ti intero a labneng ti taaw; ti gingined ken
tsunami ti Taaw Indiano ti 2004 ket maysa kadagiti kakaruan a masna a didigra
iti pakasaritaan ti nagtagitaon nga adda dagiti sumurok a 230,000 natnatay a
tattao kadagiti 14 a pagilian a nagbeddengan ti Taaw Indiano.



https://ilo.wikipedia.org/wiki/Tomas_Aquino

Ni Santo Tomas Aquino, O.P. ( /əˈkwaɪnəs/ ə-KWY-nəs; 1225 – 7 Marso 1274), wenno
Tomas ti Aquino wenno Aquino, ket maysa idi nga Italiano a Dominikano a padi ti
Romano Katoliko a Simbaan, ken nangruna a makaimpluensia a pilosopo ken teologo
iti tradision ti Eskolastisismo, nga iti kaunegan daytoy ket naamammoan nga isu
pay ti "Umel a Lalaki a Baka" "Angheliko aDoktor", Doctor Communis, ken Doctor
Universalis. Ti "Aquinas" ket isu ti demonimo ti Aquino: Ni Thomas ket nanipud
kadagiti natakneng a pamilia ti Pagarian ti Napoles, nga adda kadagiti titulo
dagiti "konde ti Aquino". Isu ti nangiyun-una a klasiko a nagipakpatakder ti
masna a teologo, ken ti ama ti Tomismo. Isu ket adu ti impluensiana iti Laud a
kapanunotan, ken kaaduan ti moderno a pilosopia ket naaramid idi ti panagrang-ay
ken reputasion kadagiti kapanunotanna, a naisangsangayan dagiit lugar ti etika,
masna alinteg, metapisika, ken politikal a teoria.

Ni Tomas ket tinengtengngel ti Katoliko a Simbaan a kas maysa a modelo a
manursuro para kadagiti agad-adal ti kinapadi, ken ti kangatuan a panagiyebkas
ti masna a panagrason ken panagipagarupan a teolohia. Dagiti panagad-adal ti
obrana, segun kadagiti dokumento ti papa ken mahisterial, ket maysa a lugar a
nasken a programa ti panagadal para kadagiti kinapadi wenno diakono, ken dagiti
pay relihioso a pormasion ken dagiti agad-adal kadagiti sagrado a disiplina
(Katoliko a pilosopia, teolohia, pakasaritaan, liturhia, ken kanon a linteg).
Dagiti obra a nakaidayeganna ket ti Summa theologiae ken ti Summa Contra
Gentiles. Maysa kadagiti 35 Doktor ti Simbaan, isu ket naipanpanunotan a ti
kalatakan a teologo ken pilosopo ti Simabaan. Ni Papa Benedicto XV ket
nangirangarang: "Daytoy nga (Dominikano) Urnos ... ket nakagun-od ti baro a
kadayeg idi ti Simbaan ket nangirangarang dagiti insursuro ni Tomas ket
kabukbukodanna ken ti Doktor, ket naipammadayawan ti naisansangayan adayaw
manipud kadagiti Pontipiko, ti apo ken patron dagiti Katoliko a pagadalan."

Ni Tomas ket naipasngay idiay Roccasecca idi c. Enero 28, 1225, segun kadagiti
nadumaduma a mannurat, idiay kastilio ti amana, ni Landolfo ti Aquino,
Roccasecca nga adda idiay Contea di Aquino (iti dayta a panawen ket ti Pagarian
ti Sicilia. Iti tatta nga aldawen ket ti Italia, daytoy ket adda idi idiay
rehion ti Lazio). Ti ama ni Tomas ket saan idi a kameng ti kabilegan a sanga ti
pamilia ngem nagtengtengngel laeng ti titulo a miles, bayat a ti ina ni Tomas, a
ni Dame Teodora, ket kameng ti Rossi a sanga ti pamilia ti Neapolitano
Caracciolo. Ti kabsatna lalaki ni Landolfo ket maysa idi nga abad iti kasisigud
a Benedictino nga abadia idiay Monte Cassino. Bayat nga amin nga anak a lalaki
ti pamiliana ken napanda kadagiti pagsapulan ti milisia, ti pamilia ket
panggependa para kenni Tomas a mangsurot ti ulitegna iti abadia; daytoy ket
mabalinton a pormal a pagsapulan a dalan ti ub-ubing nga anakna a lalaki ti akin
abagatan nga Italiano a nobilidad.

Iti edad a lima, ni Tomas ket nangrugrugi ti nasapa a panagadalna idiay Monte
Cassino ngem kalpasan ti pannakapasamak ti milisia a suppiat a nagbaetan ni
Emperador Federico II ken ni Papa Gregorio IX ket immabot idiay abedia idi
nasapa a 1239, ni Landolfo ken Teodora ket inserrekda ni Tomas idiay studium
generale (unibersidad) a kabangbangon babaen ni Federico idiay Napoles. Mabalin
a ditoy ti nakaiyammuan ni Tomas kenni Aristoteles, Averroes ken Maimonides, nga
isuda amain ket makaimpluensianto iti teolohiko a pilosopiana. Iti pay las-ud ti
panagad-adalna idiay Napoles ni Tomas ket naimpluensian ni Juan ti San Julian,
ti maysa a Dominikano nga agsersermon idiay Napoles, isu na idi ket paset ti
aktibo a ganetget babaen ti Dominikano nga urnos nga agkintos dagiti napsnek a
sumursurot. Idiay ti nangisursuro kaniana iti aritmetik, heometria, astronomia,
ken musika idi ket ni Petrus de Ibernia.

Idi agedad ti sangapulo ket siam, ni Tomas ket nangikeddeng a tumipon kadagiti
Dominikano nga Urnos. Daytoy a panagtukkiad ni Tomas ket saan a kinayat ti
pamiliana, a nagnamnama kaniana nga agbalin a maysa a Benedictino a monghe ken
ti agbalin nga abad ti nabileg nga Abadia Montecassino idiay asideg kadagiti
dominio ti pamiliana. Iti panagpadas a mangpawil iti pannakibiang ni Teodora iti
panagpili ni Tomas, dagiti Dominikano ket inurnosda nga umalis ni Tomas idiay
Roma, ken manipud idiay Roma,naipatulod idiay Paris. Nupay kasta, iti
panagbanniagana a mapan idiay Roma dagiti kabsatna a lalaki, babaen ti
panangibagbaga ni Teodora, kinemmegda isuan idi immininum manipud ti maysa nga
ubbog ken insublida kadagit nagannak kaniana idiay kastilio ti Monte San
Giovanni Campano.

Ni Tomas ket naibalud idi idiay ti dua tawen kadagiti kastilio ti pamilina idiay
Monte San Giovanni ken Roccasecca iti maysa a panagpadas a a mangpawil kaniana
iti panagitultuloyna iti Dominikano a ruam ken ti panangiduron kaniana iti
panangilikud ti baro nga aspirasion. Dagiti politikal a pakadandanagan ket
nagpawil t Papa iti panangibilin a ruruar ni Tomas, nga adda daytoy ti
nagbanagan ti pannkaiyatiddog ti pannakabalud ni Tomas. Ni Tomas ket
nangipalplabas daytoy a panawen iti tribunal iti panangisursurona dagiti
kakabsatna a babai ken ti pannakisinnaritana kadagiti kameng ti Dominikano nga
Urnos. Dagiti kameng ti pamiliana ket napungtutanda a nagublag kenni Thomas, a
nagtultuloy a nagkedkeddeng a tumipon kadagiti Dominikano. Iti maysa a puntos,
dua kadagiti kabsatna lalaki ket nangupada ti maysa a pampam tapno sulisogenna
isuna. Segun ti sarita ni Tomas ket pinapanawna ti pampam babaen ti panagusar ti
maysa a landok ti apoy. Iti dayta met laeng a rabii adda dagiti dua nga anghel
ti nagparang kaniana idi siu ket matmaturog ken nagpapigsa ti panangikeddengna
nga agtultuloy a selibe.

Babaen idi 1244, idi nakitkitana a napay amin a panagublag kenni Tomas, ni
Teodora ket nagkikita a mangisalakan ti dignidad ti pamiliana, nangurnos isuna
para iti panagtalaw ni Toams iti rabbi babaen ti maysa a tawa. Iti panunotna, ti
maysa asekreto nga itatatalaw manipud ti pannakabalud ket ssan unay a
makadangran ngem ti nawara a panagsuko kadagiti Dominikano. Immuna a naipatulod
ni Tomas idiay Napoles ken kalpasan daytoy idiay Roma tapno makisarungkar kenni
Johannes von Wildeshausen, ti Apo a Heneral ti Dominikano nga Urnos.

Midia a mainaig kenni Tomas Aquino iti Wikimedia Commons Dagiti inadaw a sasao a
mainaig kenni Tomas Aquino iti Wikiquote (Ingles)



https://ilo.wikipedia.org/wiki/Tok_Pisin

Ti Tok Pisin ket pagsasao a kreol a naisasao kadagiti amin a Papua Baro a
Guinea. Daytoy ket opisial a pagsasao ti Papua Baro a Guinea ken ti kaaduan a
naus-usar a pagsasao iti dayta a pagilian. Kadagiti paset ti Lumaud, Golpo,
Sentral, Probinsia ti Oro ken dagiti Probinsia ti Luek Milne, nupay kasta, ti
panag-usar ti Tok Pisin ket addaan iti nabiit a pakasaritaan, ken saan unay nga
unibersal, a naipangpangruna dagiti manakman a tattaoe.

Bayta a daytoy ket mabalin a naparang-ay a kas panagtagilako a pidgin, ti Tok
Pisin ket nagbalinen a naisalumina a pagsasao. Adi kadagiti saan nga akademiko
nga agsasao iti Ingles nga agtataeng idiay Papua Baro a Guinea ket nagnagananda
iti "Pidgin," "Pidgin ti Baro a Guinean" wenno "Inggles a Pidgin," daytoy ket
kadawyan nga inus-sar dagiti akademiko, ken dagiti pay tattao a makaammo iti Tok
Pisin, tapno mangibaga iti pagsasao babaen iti bukodna a nagan.

Adda met dagiti nagbaetan ti lima ken innem a riwriw a tattao nga agus-usar ti
Tok Pisin, urayno saanda unay a nalaing a makasaol. Adda met ti nagbaetan ti
maysa ken dua a riwriw ti makadal a kas umunada a pagsasao, ken naisangayan ti
ubbing dagiti nagannak wenno dagit iappo a kasisigud a nagsasao kadagiti sabali
a bernakular (kas pagarigan, ti ina maipud idiay Madang ken ti ama manipud idiay
Rabaul). Naisangayan dagiti urbano a pamilia, ken dagiti polis ken dagiti kameng
ti puersa ti depensa, ket kankanayonda a makisao iti Tok Pisin, gapu ti saan a
pannagagun-od ti kalaing iti bernakular (tok ples), wenno ti panagadal ti
bernakular a kas maikadua (wenno maikatlo) a pagsasao, kalpasan ti Tok Pisin
(ken mabalin a ti Ingles). Mabalin met nga addaan dagiti maysa a riwriw a tattao
ti agsasaon iti Tok Pisin a kas ti nangrun a pagsasaoda.



https://ilo.wikipedia.org/wiki/Termodinamika

Ti termodinamika ket sanga ti masna a siensia a maipanggep iti pudot ken
temperatura ken ti pannakaikabagianda iti enerhia ken obra. Daytoy ket
mangipalawag kadagiti karuay ti makroskopiko, a kas ti akin-uneg nga enerhia,
entropia, ken presion, a sangkapaset a mangipalawag ti bagi ti banag wenno
radiasion. Mangibagbaga daytoy a ti panagkukua kadagiti a karuay ket suheto
dagiti kadawyan a lapped, a sapasap kadagiti amin a materiales, ken saan a
dagiti peluliar a tagikua dagiti pekuliar a materiales. Dagitoy a kadawyan a
lapped ket maiyebkas kadagiti uppat a linteg ti termodinamika. Ti termodinamika
ket mangipalawag ti kaaduan a panagkukua iti bagi, saan a dagiti mikroskopiko a
panagkukua dagiti adu a bilang dagiti mikroskopiko a kosntituentena, a kas
dagiti molekula. Dagiti lintegna ket naipalpalawag babaen ti estatistikal a
mekanika, iti termino dagiti mikroskopiko a konstituente.

Ti termodinamika ket maipakat kadaiti adu a karuay dagiti topiko iti siensia ken
inhenieria.

Iti naipakasaritaan, ti termodinamika ket napadur-as manipud iti essem a
mangpaadu ti kasayaat ti termodinamika ken ti maiparuar a bileg kadagiti nasapa
a pison a makina, ken naipangpangruna babaen ti obra ti Pranses a pisiko a ni
Nicolas Léonard Sadi Carnot (1824) a namatmati a ti kasayaat dagiti pudot a
makina ket isu ti tulbek a makatulong iti Pransia a mangabak iti Napoleoniko a
Gubgubat. Ti Irlandes a naipasngay a Briton a pisiko a ni Apo Kelvin ket isu idi
ti immuna a nangannurot ti husto a panangipalawag ti termodinamika idi 1854:



https://ilo.wikipedia.org/wiki/Tengnga_nga_Amerika_(rehion)

Ti Tengnga nga Amerika ket ti rehion kadagiti tengnga a latitud ti Kaamerikaan.
Idiay akin-abagatan nga Amianan nga Amerika, daytoy ket kadawyan a buklen ti
Mehiko, dagiti pagilian ti Sentral nga Amerika, ken ti Karibe. Ti sakop daytoy a
termino ket mabalin nga agdumaduma. Sagpaminsan a mairaman pay ti Colombia ken
Venezuela iti Tengnga nga Amerika; ti Karibe ket sagpaminsan pay a mailaksid
manipud ti rehion; ken ti Guayanas ket manmano a mairamraman.

No maipapan iti pisikal a heograpia, ti Tengnga nga Amerika ket mangmarka ti
teritorial a transision a nagbaetan iti dadduma nga Amianan nga Amerika ken
Abagatan nga Amerika, a mangikapet ngem mangisina met dagitoy dua. Iti laud, ti
nangruna a daga ti Tengnga nga Amerika ket buklen ti bumasbassit nga ismo a masa
ti daga ti Amerika a nagbaetan ti akin-abagatan a Nabato a Banbantay idiay
akin-abagatan nga Estados Unidos ken ti akin-amianan nga ungto ti Andes idiay
Colombia, a mangisina ti Taaw Pasipikoiti laud ken ti Taaw Atlantiko (babaen ti
Golpo iti Mehiko ken Baybay Karibe) iti daya, bayat a ti Kaltakan ken Basbassit
nga Antila ket mangporma iti maysa nga arko ti isla iti daya. Ti rehion ket
makapadur-as iti sirok ti angin nga agpaabagatan manipud idiay Amianan nga
Amerika a kas kompleks a sistema ti bulkaniko nga arko-trinsera idi las-ud ti
panawen ti Nasapa a Kretasiko , ken kanungpalan a nangporma ti rangtay ti daga
idi las-ud ti Plioseno a panawen nga idi ti akin-abagatan a patinggana (idiay
Panama) ket nakidinnungpar iti Abagatan nga Amerika babaen ti tektoniko nga
aksion.

Sagpaminsan pay a ti termino ti Tengnga nga Amerika ket naus-usar a maipada iti
Sentral nga Amerika (no maipada iti Tengnga nga Aprika ken Sentral nga Aprika).
Iti Ingles, ti termino ket saan unay a maus-usar a kas sinonimo ti termino ti
Mesoamerika (wenno Meso-Amerika), a kadawyan a mangibaga ti maysa a taga-ugma a
rehion ti kultura a mabirukan iti Tengnga nga Amerika a gumay-atiti agarup a
manipud ti sentral a Mehiko aginggana ti akin-amianan a Costa Rica. Itipay
maipatinayon, dagiti agtataeng ti rehion ti (kas dagiti Taga-Costa Rica ken
dagiti Taga-Nicaragua) ket mabalinda a maibaga a kas dagitiMeso-Amerikano wenno
dagiti Sentral nga Amerikano ngem nupay kasta ket saan a kas dagiti Tengnga nga
Amerikano, a daytoy ket mangibaga ti naisangayan a konstituensia idiay Estados
Unidos.



https://ilo.wikipedia.org/wiki/Sistema_ti_nainlangitan_a_nagsasabtan

Iti astronomia, ti sistema ti nainlangitan a nagsasabtan ket ti sistema para iti
pananginagan kadagiti puesto dagiti nainlangitan a banag: satelite, planeta,
bituen, ariwanas, aken dadduma pay. Dagiti sistema ti nagsasabtan ket mabalin a
manginagan ti puesto iti 3 a dimensional nga espasio, wenno laeng ti direksion
ti banag iti nainlangitan nga espero, no ti distansia ketdi ammo wenno saan nga
importante.

Dagiti sistema ti nagsasabtan ket maisayangkat iti esperikal a nagsasabtan wenno
rektanggular a nagsasabtan. Ti sistema ti esperikal a nagsasabtan, a naikabil
iti nainlangitan nga espero, ket kapada ti sistema ti heograpikal a nagsasabtan
a naus-usar iti rabaw ti Daga. Dagitoy ket aggiddiat kadagiti panagpilida iti
kammasapulan a plano, a mangbingay ti nainlangitan nga espero kadagiti dua nga
agpada a hemisperio iti igid ti nalatak a sirkulo. Ti rektanggular a
nagsasabtan, kadagiti maitunos a yunit, ket ti kartesiano a kapada dagiti
esperikal a nagsasabtan, nga adda met iti isu a kammasapulan a (x,y) plano ken
kangrunaan a (x-aksis) direksion. Ti tunggal maysa a sistema ti nagsasabtan ket
nainaganan para iti panagpilina iti kammasapulan a plano.



https://ilo.wikipedia.org/wiki/Simetria

Ti simetria (manipud ti Griego συμμετρεῖν symmetreín "agkuyog a panagrukod") ket
adaan ti dua a kaibuksilan. Ti umuna ket ti saan a nalawag a kapanunotan ti
agdanggay ken napintas a proporsion ken balanse. Ti maikadua ket ti apag-isu a
matematikal a "natabasan a bukod nga agpada" a mabalin a maipakita nga addaan
kadagiti alagaden ti pormal a sistema, a kas ti heometria wenno pisika.

Urayno dagitoy dua a kaibuksilan ti "simetria" ket mabalin a sagpaminsan nga
agsina a maibagbaga, dagitoy ket agkabagianda, isunga mapagtungtungan nga
agkuyog dagitoy.

Daytoy nga artikulo ket ipalawagna kadagitoy a panangipagarup ti simetria
manipud kadagiti uppat a perspektibo. Ti umuna ket ti simetria iti [[heometria],
daytoy ti kaaduan a naamammuan a kita ti simetria para iti kaaduan a tattao. Ti
maikadua ket ti ad-adu a spasap a kaibuksilan tisimetria iti matematika a kas
maysa akabuklan. Ti maikatlo ket mangipalawag ti simetria a kas makikabagian iti
[[siensia] ken teknolohia. Iti daytoy a kontesto, dagiti simetria ket
mangipakita kadagiti nakakaskasdaaw a resulta a mabirukan iti moderno a pisika,
a mairaman dagiti aspeto ti limbang ken panawen. Ti maikapat ket pagtungtunganna
ti simetria kadagiti kinatao, a mangsakop ti nabaknang ken naindumaan a
panag-usar iti pakasaritaan, arkitektura, arte, ken relihion.



https://ilo.wikipedia.org/wiki/Shirley_Temple

Ni Shirley Temple Black (nakayanakan a nagan ket Temple; Abril 23, 1928 –
Pebrero 10, 2014) ket maysa idi nga Amerikana nga aktres iti pelikula ken
telebision, kumakanata, sumasala, ken katulong iti publiko, ken kadayegan a kas
kaaduan ti nailaklako iti pelikula nga artista manipud idi 1935 aginggana idi
1938. Kas maysa a manakman, isu ket simrek iti politika ken nagbalin a
diplomata, ken nagserbi a kas Embahador ti Estados Unidos iti Ghana ken
kalpasanna iti Tsekoslobakia, ken kas Hepe ti Protokol ti Estados Unidos.

Inrugi ni Temple ti karerna iti pelikula idi 1932 idi agtawen iti tallo. Idi
1934, isu ket nakagun-od iti sangalubongan a kadayeg iti Bright Eyes, ti
pelikula a naisangayan a naidesinio para kadagiti talentona. Isu ket nakaawat
iti espesial a Gunguna ti Akademia para iti Ubbing idi Pebrero 1935 para
kadagiti nasayaat a kontribusionna a kas bing nga agpabpabuya kadagiti agkuti a
pelikula idi las-ud ti 1934, ken dagiti popular a pelikula a kas ti Curly Top
ken Heidi ken sinaruno dagiti tawen idi las-ud ti tengnga aginggana kadagiti
tawen ti naladaw a 1930. Dagiti nalisensiaan a tagilako a nagipuonan iti
nasayaat a pannakailadawanna ket mairaman dagiti munieka, pinggan, ken kawes.
Bimassit ti popularidadna kadagiti sine idi naabotna iti agtutubobo.

Midia a mainaig kenni Shirley Temple iti Wikimedia Commons Dagiti inadaw a sasao
a mainaig kenni Shirley Temple iti Wikiquote (Ingles)



https://ilo.wikipedia.org/wiki/Sarah_Bernhardt

Ni Sarah Bernhardt (Panangibalikas a Pranses: [sa.ʁa bɛʁ.nɑʁt]; c. 22/23 Oktubre
1844 – 26 Marso 1923) ket maysa idi a Pranses nga entablado ken nasapa nga
aktres ti pelikula, ken nakunkuna idi a kas "ti kalatakan nga aktres a
naam-ammuan iti lubong". Ni Bernhardt ket nakaaramid ti pannakadayawna kadagiti
entablado ti Pransia kadagidi tawen ti 1870, ket natunton idi idiay Europa ken
ti Kaamerikaan. Isu ket nakaparang-ay ti dayaw a kas maysa a naganetget a
dramatiko nga aktres, a nakagun-od ti birngas a kas "Ti Nainlangitan a Sarah".

Ni Bernhardt ket naipasngay idi diay Paris a kas ni Rosine Bernardt, ti anak a
babai ni Julie Bernardt (1821, Amsterdam – 1876, Paris) ken ti maysa a di ammo
nga ama. Ni Julie ket maysa idi kadagiti nnem nga annak ti maysa a managbanniaga
a Hudio a nagtagtagilako iti anteohos, "espesialista iti mata" ken bassit a
kriminal, ni Moritz Baruch Bernardt, ken ni Sara Hirsch (intono kua nga ammo a
kas ni Janetta Hartog; c. 1797–1829). Lima a law-lawas kalpasan ti ipupusay ti
asawan idi 1829, ti ama ni Julie ket inasawana ni Sara Kinsbergen (1809–1878).
Isu ket pinanawanna dagiti lima nga annakna a babbai ken maysa nga anak a lalaki
iti agsiuman nga ina idi 1835. Ni Julie, ken kakauyogna ti ub-ubing a kabsatna a
babai a ni Rosine, ket napanda idiay Paris, nga idiay ket nangged a kas
kortesana ken ammo idi babaen iti nagan a kas "Youle". Ni Julie ket addaan
kadagiti lima nga annak a babbai, a mairaman dagiti singn a pimmusay a kas
maladaga idi 1843.

NiSarah Bernhardt ket binaliwanna ti umuna a naganna ket nangnayon iti "h" iti
apelyidona. Dagiti rehistro iti pannakaipasngayna ket napukaw iti maysa a puor
idi 1871. Tapno mapasingkedan iti Pranses a pannakaumilina—a nasken para iti
pannakapili ti Légion d'honneur —isu ket nagpartuat kadagiti palso a rehistro
iti pannakaipasngay, nga idi kano ket anak a babai ni "Judith van Hard" ken ni
"Édouard Bernardt" manipud idiay Le Havre, kadagiti naladladaw a sarita kano nga
estudiante ti linteg, kondador, kadete ti marina wenno opisial ti marina.

Idi ubing ni Sarah, isu ket inpatulod ti inana idiay Grandchamp, ti maysa nga
Agostino a konbento nga eskuela idiay asideg ti Versailles. Idi 1860 isu ket
nangrugrugin a simrek iti the Conservatoire de Musique at Déclamation idiay
Paris ken kanungpalan a nagbalin nga estudiante idiay Comédie Française nga
idiay ket nangrugianna a kas aktres (11 Agosto 1862) iti titulo a papel iti
Iphigénie ni Racine kadagiti saan a nasayaat a pannakairepaso. Isu ket saan unay
a nagpaut idiay; isu ket nagikkat kalpasan idi tinungpana iti rupa ti maysa a
sabali nga aktres gapu ti panangiduronna ti ub-ubing a kabsatna ababai iti maysa
a selebrasion iti kasangay para kenni Molière.

Kaaduan kadagiti madudua a kinapudno iti biag ni Bernhardt ket agtaud manipud
iti gaganayna nga agpapasaw ken mangrungad. Ni Alexandre Dumas, fils, ket
inpalawagna nga isu ket nakaro a salawasaw.

Ti enteblado a pagsapulan ni Bernhardt ket nangrugi idi 1862 bayat nga isu idi
ket estudiante iti Comédie-Française, ti kadayawan a teatro ti Pransia. Isu ket
nangikeddenga a pumanaw idiay Pransia, ken kanungpalan a napan idiay Belhika,
nga idiay ket nagbalin a kamalala ni Henri, Prinsipe ti Ligne, ken naganak iti
anakda a lalaki, ni Maurice, idi 1864. Kalpasan ti pannakaipasngay ni Maurice,
ti Prinsipe ket nangidiay nga agassawada, ngem inparit met ti pamilia ti lalaki
ken naawisda ni Bernhardt a mangtallikud ken mangipatingga ti relasionda.
Kalpasan iti pannakapapanaw iti Comédie Française, isu ket nagsubli iti biag a
kas kortesana a nakaipayammuanna idi ubing babaen ti inana, ken nangged met ti
adu idi las-ud iti dayta a panawen (1862–65). Idi las-ud iti daytoy a panawen,
isu ket nakagun-od iti naindayegan a lungonna, a nasansan a nagturturoganna
imbes nga iti maysa a kama – a nagtunton a ti kasta ket nakatulong a
nangipalawag kaniana kadagiti adu a trahiko a papelna.

Ni Bernhardt ket nagsubli met iti teatro, ken nakaal aiti kontrata iti Théâtre
de L’Odéon nga idiay ket nangrugrugi a nagpabpabuya idi 1866. Ti kadayegan a
pabuyana idiay ket ti trabestia a pabuya a kas ti Florentina a ministrel iti Le
Passant ni François Coppé (Enero1869). Idi nangrugi ti gubat ti Franco-Prussia,
napasardeng idi dagiti panuya ken ni Bernhardt ket nangibaliw iti teatro iti
kasla maysa nga ospital ken isu ket nagay-aywan kadagiti nasugatan a soldado iti
paggugubatan. Isu ket nakaaramid iti danayna kadagiti entablado iti Europa
kadagiti tawen ti 1870 ken kalpasanna ket kaaduanen a natonton iti amin a paset
ti Europa ken idiay New York. Iti baetan dagiti panagbanbanniaga a panagpabuya,
innala ni Bernhardt ti abang ti Théâtre de la Renaissance, a nangipatpataray a
kas produser-direktor-bida manipud idi 1893 aginggana idi 1899.



https://ilo.wikipedia.org/wiki/Sangalubongan_a_Pundo_ti_Panguartaan

Ti Sangalubongan a Pundo ti Panguartaan (Ingles: International Monetary Fund
wenno IMF) ket maysa a sangalunongan a gunglo a nairugi idi 1944 idiay
Konperensia ti Bretton Woods ken pormal a napartuat idi 1945 babaen dagiti 29 a
kameng ti pagpagilian. Ti naibagbaga a gandat ti IMF ket ti mamngtalinaay
kadagiti pannakisinnukat a gatad ti pannakisinnukat ti kuarta ken tumulong iti
pannangibangon manen ti kalpasan ti Sangalubongan a Gubat II a sistema ti
sangalubongan a panagbayad iti luboong. Dagiti pagilian ket agkontibusionda
kadagiti kuarta iti maysa a urnongan babaen ti maysa a naipabatang a sistema
manipud kadagitipagilian nga adda dagiti saan a natimbeng a panagbayad ket
temporarioda a makautangda kadagiti pundo. Babaen kadagitoy a tignay ken dagiti
dadduma paya a panagsipsiput kadagiti ekonomia ken annuroten dagiti kamengna, ti
IMF ket agob-obra a manparang-ay dagiti naikameng a pagpagilianna.

20.
http://www.clarin.com/politica/gobierno/FMI-advirtio-sancion-Argentina-mostrar_0
_349165280.html



https://ilo.wikipedia.org/wiki/Rembrandt

Ni Rembrandt Harmenszoon van Rijn (Panangibalikas nga Olandes: [ˈrɛmbrɑnt
ˈɦɑrmə(n)soːn vɑn ˈrɛin], 15 Hulio 1606 – 4 Oktubre 1669) ket maysa idi a
Olandes a pintor ken agkitkitikit. Isu ket sapasap a naipanunotan a kas maysa
kadagiti kalatakan a pintor ken agprenprenta iti Europeano a pakasaritaan ti
arte ken ti kangrunaan iti Olandes a pakasaritaan. Dagiti naiparawadna iti arte
ket dimteng idi paset ti panawen nga adda dagiti adu a kinabaknang ken kultural
a nagun-odan a tinawtawagan dagiti historiador a ti Nabalitokan a Panawen ti
Olanda nga idi ti Nabalitokan a Panawen ti Olanda a pinintaan, urayno ti adu a
pamay-an ketalthough in many ways antitetiko iti Barok nga estilo a nagituray ti
Europa, nga idi ket prolipiko unay ken napabpabaruan.

Isu ubing ket nakagun-oden ti panakaballigi a kas maysa nga agpinpinta ti
retrato, dagiti sumaksakbay a tawtawen ni Rembrandt ket namarkaan kadagiti
didigra ken pinansia apanagrigrigat. Urayno kastoy dagiti kinitikit ken
pinintaanna ket nadayeg kadagiti amin a kabibiagna, ti dayawna a kas maysa nga
artista ket nangato latta, ken para kadagiti duapulo a tawen isu ket nagisursuro
kadagiti nangruna nga Olandes a pintor. Ti kalatakan a pinartuat a panagballigi
ni Rembrandt ket naipangpangruna a naipakita kadagiti retrato dagiti
kontemporariona, dagiti bukod aretrato ken dagiti panangiladawan kadagiti buya
manipud ti Biblia. Dagiti kinabukbokadanna a retrato ket mangporma ti
naisalsalumina ken nadekket a biograpia, a ti daytoy nga artista ket ket
sinukimatna ti bagina nga awan ti palangguad ken ti adda a kapalaluan a
kapasnek.

Dagiti pinintaanna ken dagiti prenta isu ket nangipakpakita ti pannakaaamo iti
klasiko nga ikonograpia, nga isu ket nangsukog tapno makaikabil kadagiti
kamasssapulan ti bukodna a panakasanay; isu nga, ti panangiladawanna ti maysa a
buya ti biblia ket nagipakaammo ti kaamuan ni Rembrandt iti naisangsangay a
testo, ti panagiramanna ti klasiko nga aramid, ken dagiti panagpalpaliiwna ti
Hudio a populasion ti Amsterdam. Gapu ti panangiriknanan ti kasasaad ti
nagtagitaon, isu ket tinawtawagan idi a "maysa kadagiti nalatak a propeta ti
sibilisasion."



https://ilo.wikipedia.org/wiki/Radio

Ti radio ket isu ti awan barot a panagiwaragawag kadagiti senial babaen ti
nawaya a limbang babaen ti elektromagnetiko a radiasion iti maysa a prekuensia a
kaaduan a nababbabba ngem iti makitkita a lawag, iti sakop ti prekuensia ti
radio , manipud ti agarup a 30 kHz aginggana ti 300 GHz. Dagitoy nga allon ket
makunkuna nga allon ti radio. Ti elektromagnetiko a radiasion ket agbanniaga
babaen kadagiti pamay-an kadagiti agpalpallayog nga elektromagnetiko a lugar a
lumabas babaen iti angin ken ti kalwakaw iti limbang.

Ti pakaammo, a kas ti uni, ket naaw-awit babaen ti sistematiko a panagbalbaliw
ti (modulasion) dadduma a tagikua kadagiti nairangarang nga allon, a kas dagiti
bukodda nga amplitud, prekuensia, paset, wenno kaakaba ti pulso. No ti maysa nga
allon ti radio ket mapuntaanna ti maysa nga elektrikal a konduktor, ti
agpalpllayog a luglugar ket mangpataud ti agsinsinnublat a koriente iti
konduktor. Ti pakaammo kadagiti allon ket mabalin a maala ken maipasubli iti
sigud a pormana.



https://ilo.wikipedia.org/wiki/Prinsipe_Guillermo,_Duke_ti_Cambridge

Ni Prinsipe Guillermo, Duke ti Cambridge KG, KT (William Arthur Philip Louis;[fn
1] naiyanak idi 21 Hunio 1982), ket isu ti kinauna nga anak ni Carlos, Prinsipe
ti Gales, ken Diana, Prinsesa ti Gales, ken ti maikatlo a kaunaan nga apo ni
Reina Isabel II ken Prinsipe Philip, Duke ti Edinburgh. Isu ti maikadua iti
linia ti panagsasaruno, kalpasan ti amana, kadagiti trono ti sangapulo ket innem
a nawaya a naturay nga estado a naamammoan a kas dagiti Mankomunidad a
pagturayan: ti Nagkaykaysa a Pagarian, Kanada, Australia, Baro a Selanda,
Hamaika, Barbados, ti Bahamas, Grenada, Papua Baro a Guinea, ti Is-isla ti
Solomon, Tuvalu, Santa Lucia, San Vicente ken dagiti Grenadito, Belize, Antigua
ken Barbuda, ken San Kristobal ken Niebes.

Isu ket naedukaduan kadagiti uppat nga eskuela idiay Nagkaykaysa a Pagarian ken
naagun-od ti degrado manipud idiay Unibersidad ni St Andrews. Isu ket napnapan
kadagiti paset ti sawang a tawenna idiay Chile, Belize, ken dagiti pagilian
idiay Aprika, a kangrunaan idiay Kenya nga idiay ket nagtaeng ken namin-adu a
nagbakbakasion. Ni Prinsipe Guillermo ket nagala pay idi ti Kiswahili a
panagadadal kadagiti unibersidad idiay Kenya ken Tanzania. Isu ket nakomisionado
a kas maysa a teniente iti Dagiti Asul ken dagiti Kaarian a rehimento ti
Sangkabalayan a Kabaliero—a nagserserbi a kaduana ti kabsatna a lalaki a ni
Prinsipe Harry—ken, kalpasan ti dua a tawen, isu ket nakagun-od ti paypayakna
babaen ti panakalpasna ti piloto a panagsanayna idiay Kolehio ti Naarian nga
Aero Puersa ti Cranwell. Idi 2009, ti Prinsipe ket immalis idiay Naarian nga
Aero Puersa, ken naipangato idi ti agpatayab a teniente ken nagadal nga
agpatayab ti helikopter tapno agbalin nga agnanayon a piloto iti Puersa ti
Panagbiruk ken Panagisalakan. Idi Otonio ti 2010, nalpasanna ti sapasap ken ti
panaysanay ti nangruna ken kita ti helikopter ken napan idiay RAF a Ginget diay
Bil. 22 nga Eskuadron a nagtigtignay kadagiti aramid a kumaduaan a piloto iti
Sea King a helikopter ti panagbiruk ken panagisalakan. Ni Prinsipe Guillermo
nakiassawa iti napauten a nobiana, a ni Katerina Middleton, idi 29 Abril 2011
idiay Westminster Abbey. Dagiti oras sakbay ti kasarna, ni Prinsipe Guillermo
ket napartuat idi a kas ti Duke ti Cambridge, Konde ti Strathearn ken Baron
Carrickfergus.



https://ilo.wikipedia.org/wiki/Potosintesis

Ti potosintesis ket isu ti proseso nga us-usaren dagiti mula ken dagiti dadduma
pay a autotropiko nga organismo tapno pagbaliwenda ti enerhia ti lawag ,
kadawyan a manipud iti Init, iti kimiko nga enerhia a mabalin a mausar a
pangsungrod kadagiti tignay ti organismo. Dagiti karbohidrato, a kas dagiti
asukars, ket masintesado manipud ti karbon dioksido ken danum (isu a gapuana ti
nagan a potosintesis, manipud ti Griego φώτο- [poto-], "lawag," ken σύνθεσις
[sintesis], "pagtitiponen") iti las-ud ti proseso. Ti oksiheno ketmaibbatan pay,
a kaaduan kadaitoy a kas rugit a produkto. Kaaduan kadagiti mula,kaaduan
kadagiti algas, ken cyanobakteria ket agaramid ti proseso iti potosintesis, ken
tinawtawagn dagitoy kadagiti potoautotropo. Ti potosintesis ket mangtalinaay ti
atmosperiko a kaadu ti oksiheno ken kaaduan a mangipaay kadagiti enerhia a
kammasapulan para iti amin a biag iti Daga, malaksid para kadagiti
kuimioautotropo, a gumun-od ti enehia babaen kadagiti oksidatibo a reaksion ti
kimiko.



https://ilo.wikipedia.org/wiki/Pirineos

Ti Pirineos wenno Pirineo ( Espaniol: Pirineos wenno Pirineo, Pranses: Pyrénées,
Aragones: Perinés, Katalan: Pirineus, Oksitano: Pirenèus, Basko: Pirinioak wenno
Auñamendiak), ket kabambantayan idiay abagatan a laud ti Europa a mangporma ti
masna a pagbeddengan a nagbaetan ti Pransia ken Espania.Daytoy ket isinana ti
Peninsula ti Iberia manipud kadagiti amin a kontinental a Europa, daytoy ket
gumay-at iti agarup a 491 km (305 mi) manipud ti Luek ti Biskaya (Kabo Higuer)
aginggana idiay Baybay Mediteraneo (Kabo ti Creus).

Iti kaaduan, ti nangruna a tuktok ket mangporma ti dakkel a panangisina a
nagbaetan ti Pransia ken Espania, a naibaet iti bassit-usit a pagilian ti
Andorra. Ti Balangat ti Aragon ken ti Pagarian ti Navarra ket naipakasaritaan a
naigay-at kadagiti dua a bangir ti kabambantayan, nga adda ti bassit ti
akin-amianan a paset ket adda itan iti Pransia ken ti dakdakkel nga
akin-abagatan a paset ket paset itan ti Espania.

 Mangiraman daytoy nga artikulo ti teksto manipud iti pablaak nga adda itan iti
dominio a publiko: Chisholm, Hugh, ed. (1911). "nasken ti nagan ti artikulo".
Encyclopædia Britannica (Maika-11 nga ed.). Pagmalditan ti Unibersidad ti
Cambridge. 



https://ilo.wikipedia.org/wiki/Pederado_nga_Es-estado_ti_Mikronesia

Ti Pederado nga Es-estado ti Mikronesia ket ti naway a naturay nga isla a
pagilian ken ti naigimong nga estado ti Estados Unidos a buklen dagiti uppat nga
estado – manipud ti laud aginggana iti daya, ti Yap, Chuuk, Pohnpei ken Kosrae –
a naiwarwaris iti ballasiw ti Akinlaud a Taaw Pasipiko. No akkukuyog dagitoy,
dagiti estado ket buklen dagiti agarup a 607 nga is-isla (ti naipagtitipon a
kalawa ti daga iti agarup a 702 km2 wenno 271 sq mi) a mangsakop ti maipapan iti
Longitud iti kaadayo iti gangani a 2,700 km (1,678 mi) iti amianan bassit ti
ekuador. Dagitoy ket mabirukan iti amianan a daya ti Baro a Guinea, iti abagatan
ti Guam ken ti Marianas, iti laud ti Nauru ken ti Is-isla ti Marshall, iti daya
ti Palau ken ti Filipinas, iti agarup a 2,900 km (1,802 mi) iti amianan ti
akindaya nga Australia ken ti agarup a 4,000 km (2,485 mi) iti abagatan a laud
dagiti nangruna nga isla ti Hawaii.

Bayat a ti dagup a kalawa ti daga ti Pederado nga Es-estado ti Mikronesia ket
bassit unay, daytoy ket sakupenna ti ad-adu ngem 2,600,000 km2 (1,000,000 sq mi)
iti Taaw Pasipiko. Ti kapitoliona ket ti Palikir, ken mabirukan daytoy idiay
Isla Pohnpei, bayat a ti kadakkelan a siudad ket ti Weno, ken mabirukan daytoy
idiay Atol Chuuk.

Midia a mainaig iti Pederado nga Es-estado ti Mikronesia iti Wikimedia Commons
Pakaammo ti panagbiahe idiay Pederado nga Es-estado ti Mikronesia manipud iti
Wikivoyage (Ingles)



https://ilo.wikipedia.org/wiki/Papa_Simplicio

Ni Santo Papa Simplicio ket isu ti Papa manipud idi 468 AD aginggana idi 10
Marso483 AD.

Isu ket naipasngay idiay Tivoli, Italia, ti anak a lalaki ti umili a nagnagan
iti Castinus. Kaaduan kadagiti maipanggep kaniana ket naala manipud iti Liber
Pontificalis.

Ni Simplicio ket nangsalsalaknib kadagiti tignay ti Konsilo ti Kalsedonia a
mnangsuppiat ti Eutychian herehia, nga isu ket nagobobra a timmultulong ti
tatato ti Italia kadagiti panagraraut dagiti barbaro, ken nakakita kadagiti
Heruli a yaalsa dagiti mersenario ken nangirangarang ti Odoacro nga ari iti
Itali aidi 476, kalpasan ti panagtuangna kenni Romulus Augustulus, ti naudi a
Lumaud a Romano nga Emperador. Ti Odoacro ket nagaramid kadagiti bassit a
panagsuksukat ti administrasion iti Roma, a natibker ti panagtengtengngel ti
Obispona, a ni Santo Simplicio. Isu ket nagobobra a nagtalinaay ti panagturay ti
Roma iti Laud

Ni Simplicio ket naipammadayawan para iti panangibangon manen ti simbaan a
nainaganan a panagilaglagipan iti birhen ken martir a ni [San Bibiana]].

Ti rambakan nga aldaw ni Santo Simplicio ket ti 10 Marso, ti aldaw nga
ipupusayna.



https://ilo.wikipedia.org/wiki/Papa_Alejandro_VI

Ni Papa Alejandro VI (Katalan: Alexandre VI, Espaniol: Alejandro VI, wenno
Alexander Sextus), naipasngay a kas ni Roderic Llançol i de Borja (Kastiliano
nga Espaniol: Rodrigo Lanzol; 1 Enero 1431, Xàtiva, Pagarian ti Valencia – 18
Agosto 1503, Roma, Dagiti Estado ti Papa) ket isu ti Papa (Obispo ti Roma)
manipud idi 1492 agingganan idi pimmusay idi 1503. Isu ket maysa kadagiti
kontrobersial a papap ti Renasiminento, ken ti na-Italiano nga apelyidona a
Borgia ket nagbalin a balikas ti libertinismo ken nepotismo, a dagitoy ket
tradision a naikeddeng ti kina-papana. Nupay kasta, ti kinadayawna ket kaaduan a
naal-ala manipud kadagiti kabusorna, dagiti Italiano a prelado ken dagiti baron
nga isu ti nagpasardeng kadagiti bilegda. Dua kadagiti simmaruno kenni
Alejandro, Sixto V ken Urbano VIII, ket nangipalplawag kaniana a kas maysa
kadagiti kalaingan a papa manipud kenni Santo Pedro. Ti kadayawna ket naibatay
ti kalaingna a kas maysa a diplomatiko, politiko ken sibil nga administrador
ngem kas maysa a pastor, urayno isu ket saan met a nalalaing ngem dagiti
renasimineto a pontipikado.



https://ilo.wikipedia.org/wiki/Pannakiasawa

Ti pannakiasawa wenno panagkallaysa ket isu ti sosial a panagkaykaysa wenno
nainkalintegan a kontrata a baetan ti tattao a tinawtawagan ti agassawa a
mangibangaon kadagiti karbenagan ken rebbengan a baetan dagiti agassawa ken
dagiti annakda, ken ti baetan dagiti agassawa ken dagiti nakaikamanganda. Ti
pannkaipalplawag ti pannakiasawa ket agdumaduma segun kadagiti nadumaduma a
kultura, ngem kadawyan patakder iti interpersonal a pannakikabagian, a kadawyan
a nadekket ken seksual, ket naitunosan. No nalawlawa pay a maipalplawag daytoy,
ti pannakiasawa ket naikedleddeng a kultural nga unibersal. Kadagiti kaaduan a
kultura, ti pannakiasawa maingayed iti maysa a seremonia ti panagkasar. Kadagiti
termino iti nainkalintegan a panagbigbig, kaaduan kadagitinaturay nga estado ken
dagiti dadduma pay a katurayan ket mangipatinggada ti pannakiasawa iti dua a
sungani a sekso wenno dua a tao iti sungani a lalaki wenno babai iti henero a
binario, ken ti bumasbassiten a bilang kadagitoy ket mangipalubos ti polihinia,
dagiti ubbing a pannakiasawa, ken dagiti napilit a panakiasawa. Kadagiti moderno
apanawen, adda dagiti umad-adu a bilang dagiti pagilian ken dadduma pay
katurayan ket nagikkatada kadagiti panagiparit iti ken nangibangonda ti
nainkalintegan a panagbigbig para iti agpada iti sekso a panakiasawa, sabali a
puli a panakiasawa, ken sabali a pammati apannakiasawa. Kadagiti sabali a
kultura, ti pannakiasawa ket naitaltalek wenno nasken sakbay iti aniaman a
seksual a pannakitignay.



https://ilo.wikipedia.org/wiki/Panawen_ti_Bato

Ti Panawen ti Bato ket isu ti dakkel a prehistoriko a paset ti panawen nga isu
daytoy idi ti las-ud a kaaduan a naus-usar ti bato a panagaramid kadagiti
implemento a natadem, natirad, wenno ti perkusion a rabaw. Ti paset ti panawen
ket nagpaut iti agarup a 3.4 a riwriw a tawtawen, ken nagpatingga idi baetan ti
4500 BC ken 2000 BC idi dimteng ti panangobra ti metal. Dagiti artepakto ti
Panawen ti Bato ket mairaman dagiti ramit nga inus-usar idi dagiti tao ken
dagiti simmaruno kaniada a sebbangan iiti henero a Homo, ken dagiti pay nasap a
bassit a kontemporaneo a henero ti Australopithecus ken ti Paranthropus. Dagiti
ramit a tulang ket inus-usar pay idi iti daytoy a paset ti panawen, ngem dagitoy
ket saanda unay a napreserba kadagiti arkeolohiko a rehistro. Ti Panawen ti Bato
ket mabingbingay pay babaen dagiti kita ti ramit a bato nga inus-usar.

Ti Panawen ti Bato ket isu ti imuna kadagiti sistema ti tallo a panawenm iti
arkeolohia, a mangbingbingay kadagiti prehistoria ti teknolohia ti tao kadagiti
tallo a paset ti panawen:



https://ilo.wikipedia.org/wiki/Pagsasao_a_Mirandes

Ti pagsasao a Mirandes (autonimo: mirandés wenno lhéngua mirandesa; Portuges:
mirandês wenno língua mirandesa) ket pagsasao a Romanse a tagikua ti
lingguistiko a grupo ti Astur-Leonesa, a manmano a naisasao iti bassit a lugar
ti amianan a daya ti Portugal, kadagiti munisipalidad ti Miranda do Douro,
Mogadouro ken Vimioso. Ti Parlamento ti Portugal ket inikkanna ti kimmadduaan
nga opisial a pannakabigbig (kakuyogna ti Pagsasao a Portuges) para kadagiti
lokal a banag idi 17 Septiembre 1998 babaen ti linteg 7/99 iti 29 JEnero 1999.

Ti Mirandes ket addaan iti naisangayan a ponolohia, morpolohia ken panangurnos,
ken naisangayan daytoyen a saan a nabibiit ngem ti pannakaporma ti Portugal idi
maika-12 a siglo. Daytoy ket addaan iti ramut iti naisasao a Latin iti amianan
ti Peninsula ti Iberia.

Daytoy ket putot ti taga-ugma a pagsasao nga Astur-Leonesa iti akin-amianan a
Iberia, ti naudi a tidda ti antigo a pagsasao ti Pagarian iti León, ken asideg a
kabagian dagiti moderno a pagsasao ti Astur-Leonesa idiay Espania. Nupay kasta,
tdagitoy a panagtitipon ti teritorio ti Kastila ket saan a naka-apektar iti
Mirandes, a nakapreserba ti naisangayan a lingguistiko apaggiddiatan no mainaig
kadagiti Portugues ken Español. Daytoy ket makibinngay kadagiti adu a leksikon
kadagiti rehional a dialekto ti Portugal.



https://ilo.wikipedia.org/wiki/Pagsasao_a_Kinaray-a

Ti Kinaray-a ket pagsasao nga Austronesio a kangrunaan a naisasao idiay
Probinsia ti Antique, Filipinas. Daytoy ket naisasao pay idiay Probinsia ti
Iloilo, idiay abagatan ti Probinsia ti Capiz, ken dagiti daddumapay a purok
idiay Mindanao a tumugot ti ramutda iti Probinsia ti Antique wenno dagiti
agsasao ti Kinaray-a a luglugar ti Iloilo ken Probinsia ti Capiz. Ti Kinaray-a
ket nagtaud manipud ti balikas nga "iraya", a kapada ti "ilaya" iti Tagalog, a
mangibagbaga ti grupo ti tattao nga agtataeng kadagiti kabanbantayan a lugar ti
probinsia, daytoy ket nagtaud met manipud ti Sanskrito a laya a kayatna a saoen
ket pagtaengan a kas iti Himalaya, bayat a dagiti grupo ti tattao nga agtataeng
idiay asideg ti delta ti karayan ket tinawtawagan a kas "ilawod" manipud ti
Hiligaynon a balikas ti "lawod", a nagtaud met manipud ti Proto-Austronesio a
lahud, a mangibagbaga iti dakkel a bagi ti danum (baybay, taaw, danaw, wenno
kipet). Nupay kasta, ti Kinaray-a ket saan a anasken a mangitudo iti waya wenno
pagsasao nga insasao babaen dagiti agtataeng iti kabanbantayan ti Isla ti Panay.
Dagiti agsasao iti daytoy a pagsasao ket tinawtawagan iti, "Karay-a."

Ti Kinaray-a ket naisasao pay kadagiti kaaduan a paset ti Iloilo ken ti abagatan
a Capiz a kakuyogna met ti Hiligaynon. Kaaduan kadagiti ili kadagitoy a lugar
ket agsasao iti Kinaray-a bayat a ti Hiligaynon ket kaaduan a naisasao idiay
Siudad ti in Iloilo. Gapu ti rehional a kaasideg, dagiti estasion ti midia ken
telebision, dagiti agsasao ti Kinaray-a ket maawatanda dagiti agsasao ti
Hiligaynon. Nupay kasta, dagiti laeng agsasao ti Hiligaynon nga agnanaed
kadagiti lugar nga agsasao ti Kinaray-a ti makaawat ti pagsasao. Dagiti nagtaud
manipud kadagiti sabali a lugar, kasla tiNegros, ket narigatda a maawatan ti
pagsasao.



https://ilo.wikipedia.org/wiki/Pagsasao_a_Breton

Ti Breton /ˈbrɛtən/ (Brezhoneg) ket pagsasao a Keltiko a naisasao idiay Bretania
(Breton: Breizh; Pranses: Bretagne), Pransia. Ti Breton ket Britoniko a pagsasao
a naiyeg manipud idiay Gran Britania idiay Armorica babaen dagiti imigrado a
Britano idi las-ud ti Nasapa a Tengnga a Panpanawen; isunga daytoy ket maysa nga
Insular a Keltiko a pagsasao ken saan nga asideg a kabagian iti pagsasao a Galo.
Ti Breton ket as-asideg a kabagian ti Korniko, gaputa dagitoy dua ket Sassao nga
Abagatan a laud a Britoniko. Ti Gales ket ti natayen a Kumbriko ket ad-adayo a
kabagian ti dagiti pagsasao a Britoniko

Dagiti sabali a rehional a pagsasao ti Bretania, ti Gallo, ket langue d'oïl a
naala manipud ti Latin ken isunga daytoy ket asideg a kabagiuan ti Pranses.

Gaputa bimmassiten manipud ti ad-adu ngem maysa a riwriw dagiti agsasao idi
agarup a 1950 iti agarup a 200,000 idi umuna a dekada ti maika-21 a sigloy, ken
dagiti 61% ket laklakayda ngem 60 iti edad, ti Breton ket naidasig a kas "nakaro
a madanar" babaen ti Atlas dagiti Madangran a Pagsasao iti Lubong ti UNESCO.
Nupay kasta, ti bilang dagiti ubbing a mapmapan kadagiti bilingual a klase ket
immadun iti 33% idi nagbaetan ti 2006 ken 2012 aginggana iti 14,709.



https://ilo.wikipedia.org/wiki/Pagorasan

Ti pagorasan ket maysa nga instrumento a mangipakita, mangaywan, ken mangitunos
ti oras. Ti balikas iti Inggles a clock ket naala manipud ti (babaen ti Olandes,
Akin-amianan a Pranses, ken Mediebal a Latin) manipud kadagiti Keltiko words
clagan ken clocca a ti kaibuksilanna ket "kampana". Ti naulimek nga instrumento
kas iti maysa nga awan iti mekanismo ket tradisional a tinawtawagan ti relo. Iti
sapasap a panag-usar ita nga aldaw ti "pagorasan" ket mangibagbaga iti aniaman a
ramit para iti panagrukod ken panangipakita ti oras. Dagiti relo ken dagiti
dadduma pay a pagorasan ket mabalin nga awiten ti maysa a tao ket kankanayon a
nailaslasin manipud kadagiti pagorasan.

Ti pagorasan ket maysa kadagiti kadduogan nga inbention ti tao, a mangkapnek ti
pannkasapul ti panagrukod kadagiti pagbaetan iti oras a basbasit ngem ti masna a
paspaset: ti aldaw; ti lunar a bulan; ken ti tawen. Dagiti ramit nga agtigtignay
kadagiti nadumaduma a pisikal a proseso ket naus-usaren manipud kadagiti
napalabas a milenio, a nagtaudan kadagiit pagorasan tatta nga aldaw.



https://ilo.wikipedia.org/wiki/Ovidio

Ni Publius Ovidius Naso (20 Marso 43 SK – AD 17/18), naamammoan pay a kas ni
Ovid iti agsasao ti Ingles a lubong, ket maysa idi a a Romano a mannaniw a
kasayaatan a naamammoan a kas ti nagsurat ti tallo a kangrunaan nga urnong ti
daniw, ti Heroidas, Amores ken Ars Amatoria, ken ti Metamorposis, ti maysa a
mitolohiko a heksametro a daniw. Isu ket nadayeg a naamammoan para iti Fasti, a
maipanggep ti Romano a kalendario, ken ti Tristia ken ti Epistulae ex Ponto, ti
dua nga urnong dagiti daniw a naisurat idi idu ket naipatalaw idiay Baybay
aNangisit. Ni Ovidio ket isu pay ti nagsurat kadagiti nadumaduma a babbassit a
pirgis, tiRemedia Amoris, ti Medicamina Faciei Femineae, ken ti atiddog a lunod
a daniw nga Ibis. Isu ket nagsurat pay ti napukaw a trahedia, a Medea. Isu ket
naipanpanunotan a kas ti apo ti naliday a kopla, ket tinawtawidan anairanggo a
kumaduann ni Virgilio ken ni Horacio a kas maysa kadagiti tallo a kanoniko a
mannaniw ti Latin a literatura. Ti eskolar a ni Quintiliano ket nangipanunot
kaniana a kas ti kinaudi kadagiti kononikal nga elehista ti ayat iti Latin. Ti
daniwna, nga adu a tinultulad idi las-ud ti Naladaw a Kina-ugma ken ti Tengnga a
Panpanawen, nga kaaaduan a nakaimpluensia ti Europeaano nga arte ken literaturae
ken agtultuloy a kas maysa kadagiti kangrunaan a nagtataudan ti klasiko a
mitolohia.

Dagiti inadaw a sasao a mainaig kenni Ovidio iti Wikiquote (Ingles) Midia a
mainaig kenni Ovidio iti Wikimedia Commons Dagiti obra a mainaig kenni Ovidio
iti Wikisource (Ingles)



https://ilo.wikipedia.org/wiki/Odysseas_Elytis

Ni Odysseas Elytis (Griego: Οδυσσέας Ελύτης, naipasnga a kas ni Οδυσσέας
Αλεπουδέλης; Nobiembre 2, 1911 – Marso 18, 1996) ket naipanunotan a kas maysa a
nangruna a simbolo iti romantiko a modernismo idiay Gresia ken iti Lubong. Idi
1979 isu ket nagunggunaan ti Premio Nobel iti Literatura.

Isu ket kaputotan dagiti Alepoudelis, ti maysa a daan a maipapan ti industria a
pamilia manipud idiay Lesbos, ni Elytis ket naipasngay idiay Heraklion idiay
isla ti Crete, idi Nobiembre 2, 1911. Idi kalpasanna ti pamilian ket immalisda
idiay Atenas, a daytoy a mannaniw ket nagturpos ti nangato a pagadalan ken
kalpasan daytoy ket nangala kadagiti kurso a kas maysa a mangsalaknib-gupit
idiay Pagadalan ti Linteg iti Unibersidad ti Atenas.

Idi 1935 ni Elytis ket nangipablaak ti immuna a daniwna idiay warnakan ti Baro a
Sursurat (Νέα Γράμματα) iti panangiawawis kadagiti gayyemna a kas ni George
Seferis. Ti inserrekna ket adda ti naisangsangyan a naindagaan ken kasisigud a
porma a nakaitulong ti panangirugi ti baro a panawen kadagiti Griego a daniw ken
dagiti simmaruno a panagreporma kalpasan ti Maikadua a Sangalubongan a Gubat.

Manipud idi 1969–1972, babaen ti Griego hunta ti milisia iti 1967–1974, ni
Elytis ket bukod timmalaw idiay Paris. Isu ket nairomantiko a naikapet iti
lisrisista ken musikologo a ni Mariannina Kriezi, nga isu ket nangpataud ken
nangisangaili ti naisalaysayan a radio a waragawag ti ubbing ti "Ditoy Lilliput
a Daga". Ni Elytis ket nakaro idi a pribado ken kinaykayatna ti agmaymaysa iti
panagsukisokna kadagiti kinaumnona iti naindaniwan akinapudno ken panakasanay.

Idi 1937 isu ket naserbi kadagiti milisia a kammasapulan. A kas maysa a buyot a
kadete, isu ket simre ti Nailian a Pagadalan ti Milisia idiay Corfu. Idi las-ud
ti gubat isu ket naidutoka kas Maikadua a Teniente, immuna anaikameng idiay
Kuartel ti Umuna Kuerpo ti Buyot, ken kalpasan daytoy isu ket naiyalis iti
Maika-24 a Rehimento, kadagiti umuna a linia ti gubatanon. Ni Elytis ket
sagpaminsan idi a nangipabpablaak kadagiti daniw ken salaysay kalpasan ti
panagipadasna iti literario a lubong.

Isu ket kameng idi ti Gunglo ti Griego a Kritiko ti Arte, AICA-Hellas,
Sangalubongan a Gunglo dagiti Kritiko ti Arte.

Isu ket namidua a Programa Direktor iti Griego a Nailian a Pundasion ti Radio
(1945–46 ken 1953–54), Kameng ti Administratibo a Konsilo ti Griego a Nailian a
Teatro, Presidente iti Administratibo a Konsilo iti Griego a Radio ken
Telebision ken kameng pay iti Panakiuman a Komite iti Griego a Nailian nga
Organisasion ti Turista iti Atenas a Piestal. Idi 1960 isu ket nagunggunaan ti
Premio ti Umuna nga Estado a Daniw, idi 1965 ti Urnos iti Piniks ken idi 1975
isu ket nangunggunaan ti Doctor Honoris Causa iti Pakultad iti Pilosopia idi
Unibersidad ti Thessaloniki ket nakaawat ti Pammadayaw a Panakaumili idiay Ili
iti Mytilene.



https://ilo.wikipedia.org/wiki/Nitroheno

Ti nitroheno ( /ˈnaɪtrɵdʒən/ NY-trə-jən) ket maysa a kimiko nga elemento nga
addaan ti simbolo iti N, ti atomiko a numero iti 7 ken atomiko a masa iti
14.00674 u. Ti elemento a nitroheno ket saan a namarisan, awan ti ayamuom, awan
ti naman, ken kaaduan a nalpay a diatomiko nmga alingasaw iti pagalagadan a
kasasaad, a nagbuklan ti 78.09% babaen ti tomo iti Tangatang iti Daga. Ti
elemento a nitroheno ket naduktalan idi a kas nailasin a komponente iti angin,
babaen ti Eskoses a mediko a ni Daniel Rutherford, idi 1772.

Ti nitroheno ket maysa a kadawyan nga elento iti law-ang, a nakarkulo iti agarup
a pagkapito iti dagup a kaadu iti bukod tayo nga ariwanas ken ti sistema a
solar. Iti irurumsuana idiay ket naipanunutan a gapuanan ti sintesis babaen ti
panaglunag manipud ti karbon ken hidroheno kadagiti supernova. Gapu ta nalaka a
panagbalbaliw ti elemento a nitroheno ken dagiti kadawyan a kompuestona nga
addan ti hidroheno ken oksiheno, ti nitroheno ket kadawyan a basbassit a
mabirukan kadagiti kabatbatoan a planeta iti kaunega ti sistema a solar, ken
daytoy ket minaig a narasay nga elemento ditoy Daga. Nupay kasta, a kas ti kaso
iti Daga, ti nitróheno ken dagiti kompuestona ket kadawyan a rumsua a kas dagiti
alingasaw iti tangatang dagiti planeta ken bul-bulan nga addaan ti tangatang.

Adu kadagiti naipangpangruna iti industria a kompuesto, a kas ti amoniako,
nitriko nga asido, organiko a nitrato (dagiti propulsor ken dagiti panagbumtak),
ken dagiti sianuro, ket aglaon ti nitroheno. Ti patingga a napigsa a panagpiansa
ti elemento a nitroheno ket iturayanna ti nitroheno a kimika, a punganay ti
panagrigat para iti organismo ken industria iti panagbettak ti piansa ti
panagibaliw N2 kadagiti mausar a kompuesto, ngem daytoy pay ket agibibbet ti adu
a pakadagupan iti kadawyan a maus-usar nga enerhia no dagitoy a kompuesto ket
mapuoran, bumtak, wenno agsubli a malungsot iti alingasaw a nitroheno.

Ti nitroheno ket rumsua kadagiti amin nga agbibiag nga organismo, kangrunaan
kadagiti amino nga asido ken isunga dagiti protina ken dagiti nukleiko nga asido
(DNA ken RNA). Ti bagi ti tao ket aglaon ti agarup a 3% babaen ti kadagsen ti
nitroheno, ti maikapat a kaaduan nga elemento kalpasan ti oksiheno, karbon, ken
hidroheno. Ti nitróheno ket agtaeng iti kimiko a patakder kadagiti gangani amin
a neurotransmisor, ken daytoy ket naisangayan a komponente dagiti alkaloide,
dagiti biolohiko a molekula a napataud a kas dagiti maikadkadua a metabolito
babaen kadagiti adu nga organismo. Ti nitroheno a siklo ket ilawlawagna ti
panaggunay ti elemento manipud ti angin a mapan iti biospera ken dagiti organiko
a kompuesto, ken ti panagsubli ti tangatang. Dagiti sintetiko a napataud a
nitrato ket nagruna a nailimug dagiti industria nga abuno, ken nangruna a
pagrugitan a gapunan ti eutropisasion kadagiti sistema ti danum.



https://ilo.wikipedia.org/wiki/National_Library_of_the_Czech_Republic

Ti Nailian a Biblioteka ti Republika a Tseka (Tseko: Národní knihovna České
republiky) ket ti sentral a biblioteka ti Republika a Tseka. Daytoy ket imatonan
babaen ti Ministro ti Kultura. Ti nangruna a pasdek ti biblioteka ket mabirukan
idiay historikal a pasdek ti Clementinum idiay Prague, ket idiay ti nakaikabilan
dagiti agarup a kagudua dagiti librona. Ti sabali a gudua ti urnong ket
naipenpen idiay distrito ti Hostivař. Ti Nailian a Biblioteka ket isu ti
kadakkelana a biblioteka idiay Republika a Tseka, ken addaan daytoy kadagiti
agarup a 6 a riwriw a dokumento. Ti biblioteka ket addaan kadagiti agarup a
60,000 nakarehistro nga agbasbasa. Ti bibliotek aket agipenpen kadagiti tseko a
testo ken dagiti pay naduduog a materiales manipud idiay Turkia, Iran ken India.
Ti biblioteka ket mangibalay kadagiti libro para iti Unibersidad ti Carolina iti
Prague.

Ti biblioteka ket nangabak iti internasional a pannakabigbig idi 2005 gapu ta
nakaawat daytoy ti immuna a Premio Jikji manipud ti UNESCO babaen ti
Pannakalaglagip ti Programa ti Lubong para kadagiti ganetgetna iti
panangidihitado kadagiti duog a testo. Ti proyekto a nangrugi idi 1992, ket
nangirebbeng ti panangitihitado kadagiti 1,700 a dokumento kadagiti immuna a 13
a tawtawenna.



https://ilo.wikipedia.org/wiki/Nasantuan_a_Romano_nga_Imperio

Ti Nasantuan nga Imperio a Romano (HRE; Aleman: Heiliges Römisches Reich (HRR),
Latin: Imperium Romanum Sacrum (IRS), Italiano: Sacro Romano Impero (SRI)) ket
maysa idi a transnasional nga imperio a rimsua manipud idi 962 aginggana idi
1806 idiay Tengnga nga Europa. Tinurayan daytoy babaen ti Emperador ti Nasantuan
a Romano. Ti karakterna daytoy ket bimmaliw idi panawen ti Tengnga a Panawen ken
ti Nasapa a Moderno a paset ti panawen, idi ti bileg iti emperador ket nagininut
a kimmapsut a naiparabor iti prinsesa. Kadagiti kinaudi a siglona, ti karakterna
ket nagbalin a immasideg kadagiti kappon ti teritorio.

Dagiti teritorio ti imperio ket naipatengngaan iti Pagarian iti Alemania, ken
mairaman dagiti kaarrubana ateritorio, nga idi kapigsana ket mairaman ti
Pagarian iti Italia ken ti Pagarian iti Burgundy. Para iti kaaduan a
pakasaritaanna, ti Imperio ket kaaduan a binuklan dagiti ginaut a babbabassit a
paset, dagiti prinsipalidad, dagiti dukado, dagiti kondado, dagiti Nawaya nga
Imperial a Siudad ken dagiti daddum apay a pinagturturayan.

Idi 962 Otto I ket nabalangatan nga Emperador ti Nasantuan a Romano (Aleman:
Römisch-Deutscher Kaiser), uray no ti Romano nga imperial a titulo ket immuna
anaipasubli kenni Karlomagno idi 800. Ni Otto ket isu ti immuna nga emperador
iti daytoy a pagturayan a saan a kameng iti nasapsapa a Karolingio a dinastinia.
Ti kinaudi nga Emperador ti Nasantuan a Romano idi ket ni Francis II, nga isu
ket nagikkat ken rinunawna ti Imperio idi 1806 idi panawen ti Napoleoniko a
Gubgubat. Iti bilin iti sumaganad a 1512 a Dieat iti Cologne, ti nagan ket
opisial a sinukatan ti Nasantuan nga Imperio a Romano iti Aleman a Pagilian
(Aleman: Heiliges Römisches Reich Deutscher Nation, Latin: Imperium Romanum
Sacrum Nationis Germanicæ).

Dagiti teritorio ken pagturayan iti Nasantuan nga Imperio a Romano iti termino
dagiti agdama nga estado ket buklen ti Alemania (malaksid ti Akin-abagatan a
Schleswig), Austria (malaksid ti Burgenland), ti Republika a Tseka, Suisa ken
Listenstain, ti Olánda, Belgium, Luxembourg ken Eslobenia (malaksid ti
Prekmurje), ken dagiti naisangsangayan a paset iti dumaya a Pransia (a
nangnangruna ti Artois, Alsace, Franche-Comté, Pranses a Flanders, Savoy ken
Lorraine), akin-amianan nga Italia (a nangnangruna ti Lombardia, Piedmont,
Emilia-Romagna, Tuscany, Trentino ken Abagatan a Tyrol), ken ti lumaud a Polonia
(a nangnangruna ti Silesia, Pomerania ken Neumark).

Ti termino a sacrum (i.e., "nasantuan" iti panunot a "naikonsagrar") a naikapet
iti mediebal a Romano nga Imperio ket naus-usar manipud idi 1157, babaen ni
Frederick I Barbarossa ("Nasantuan nga Imperio"; ti porma a "Nasantuan nga
Imperio a Romano" ket napasingkedan manipud idi 1254 ken dagiti sumakbay). Ti
termino ket nainayon tapno maipakita ti panagayat ni Frederick a mangituray ti
Italia ken ti Papa. Sakbay idi 1157, ti pagturayan ket makunkuna laeng a kas ti
Romano nga Imperio.

Iti bilin ti sumaganad a Dieta idi 1512 iti Cologne, ti nagan ket opisial a
sinukatan ti Nasantuan nga Imperio a Romano iti Aleman a Pagilian (Aleman:
Heiliges Römisches Reich Deutscher Nation, Latin: Imperium Romanum Sacrum
Nationis Germanicæ). Daytoy a porma ket immuna a nausar iti maysa a dokumento
idi 1474.

Ti Nasantuan nga Imperio a Romano ket naipanaganan manipud iti Romano nga
Imperio ken naikapanunutan idi a daytoy ket katuloyna. Daytoy ket naibatay iti
mediebal a konsepto iti translatio imperii.

Ti Pranses a mannurat ti Panagpalpalawag a ni Voltaire ket nasagibar a nangisao
a: "Daytoy nga aglalaok a rimpuok a tinawtawagan idi ken bokudna pay
tinawtawagan pay tatta a ti Nasantuan nga Imperio a Romano ket saan a nasantuan,
wenno Romana, wenno maysa nga imperio."



https://ilo.wikipedia.org/wiki/Martin_Van_Buren

Ni Martin Van Buren (Olandes: Maarten van Buren; Disiembrer 5, 1782 – Hulio 24,
1862) ket isu idi ti maikawalo a Presidente iti Estados Unidos (1837–1841).
Sakbay ti panaka-presidentena, isu idi ti maikawalo a Bise Presidente
(1833–1837) ken ti maikasangapulo a Sekretario iti Estado, babaen ni Andrew
Jackson (1829–1831).

Ni Van Buren ket maysa kadagiti nagruna a nagurnos iti Partido Demokratiko,
maysa anaturay a pigura iti Maikadua a Partido a Sistema, ken isu ti immuna
apresidente a saan a Britaniko wenno Irlandes a kaputotan—ti pamiliana ket
Olanda. Isu ti immuna a presidente a naipasngay nga Amerikano nga umili, ken
dagiti sinarunona a naipasngay a Britaniko a suheto sakbay ti Amerikano a
Rebolusion. Is-su laeng ti presidente a ti Inggles ket saan nga isu ti immuna a
pagsasaona, nga isu ket dimmakkel a nagsasao iti Olandés, ken ti immuna
apresidente manipud idiay New York.

A kas Sekretario iti Estado ken idi pay a kas Bise Presidente ni Andrew Jackson,
ni Van Buren ket mays aidi a nagruna a pigura iti panagpatakder ti
organisasionala patakder para iti Jacksoniano a demokrasia, a naisangsangayan
idiay Estado ti New York. A kas presidente, saanna idi a kinayat ti panakaikabit
ti Estados Unidos ti Texas, a daytoy a maysa a tignay ket nagun-od ni John Tyler
kalpasan ti walo a tawen a pinalikudan ni Van Buren. Iti nagabeten ti awan ti
nadangran a Gubat ti Aroostook ken ti Carolina a Panakibiang, dagiti
panakibiangna ti Britaniko ken dagiti koloniana idiay Kanada ket napaneknekan a
nasasagsagaba dagitoy

Ti administrasionna naidaakelan anaidasig babaen ti panagrigat ti ekonomia iti
dayata a panawenna, ti Derraaw iti 1837. Isu ket nangipangpulotan para iti
depresion ken nakunkuna a ti "Martin Van Ruin" babaen dagiti politiko a
kasuppiatna. Ni Van Buren ket nabutosan a maikkat iti opisina kalpasan ti uppat
a tawen, a naabak babaen ti Whig a kandidato a ni William Henry Harrison.

Idi 1848 ni Van Buren napaay a timmaray para iti presidente iti maysa a maikatlo
a partido nga etiketa, ti Partido ti Nawaya a Daga.



https://ilo.wikipedia.org/wiki/Lyndon_B._Johnson

Ni Lyndon Baines Johnson (Agosto 27, 1908 – Enero 22, 1973), kankanayo a
naibagbagaan ani LBJ, ket isu idi ti maika-36 a Presidente iti Estados Unidos
(1963–1969), ti maysa a puesto a tinakemna kalpasan ti panagserbisiona a kas ti
maika-37 a Bise Presidente iti Estados Unidos (1961–1963). Isu ket maysa
kadagiti uppat a tao a nagserbi kadagiti amin nga uppat a bnabutosan a pederal
nga opisina iti Estados Unidos: Representatibo, Senador, Bise Presidente, ken
Presidente. Ni Johnson, ket maysa a Texas Demokrata, a nagserbi a kas maysa a
Pannakabagi ti Estados Unidos manipud idi 1937–1949 ken kas ti maysa a Senador
manipud idi1949–1961, a maraman dagiti innem a tawwn a kas Kaaduan a Daulo ti
Senado ti Estados Unidos, dua kasa Daulo tiMinoridad ti Senado ken dua a kas
Kaaduan a Baut ti Senado. Kalpasan ti napaay a panaglampaniana para iti
Demokratiko a nominasion idi 1960, ni Johnson ket dinamag babaen ni John F.
Kennedy nga isu ti tumaray a kaduana par iti 1960 a pangbutos ti presidente.



https://ilo.wikipedia.org/wiki/Ludwig_Wittgenstein

Ni Ludwig Josef Johann Wittgenstein (26 Abril 1889 – 29 Abril 1951) ket maysa
idi nga Austriano-Britaniko a pilosopo a kangrunaan a nagobobra iti lohika, ti
pilosopia ti matematika, ti pilosopia ti isip, ken ti pilosopia ti pagsasao. Isu
idi ket propesor ti pilosopia idiay Unibersidad ti Cambridge manipud idi 1939
aginggana idi 1947. Iti kabibiagna, isu ket nangipablaak ti maymaysa a
panarepaso ti libro, maysa nga artikulo, maysa adiksionario ti ubbing, ken ti
75-a pampanid ti Tractatus Logico-Philosophicus (1921). Idi 1999, ti naipablaak
kalpasan ti ipupusayna a Pilosopiko a Panagsuksukimat (1953) ket naranggo idi a
kas maysa kadagiti kangrunaa alibro ti maika-20 a siglo a pilosopia babaen ti
Baruch a Panagbutbutos , a naidayegan a kas "...ti maysa a bimmallasiw obra
maestra iti maikaduapulo-a siglo a pilosopia, a kinaykayat dagiti nadumaduma nga
espesialisasion ken pilsopiko nga orientasion". Ti pilosopo a ni Bertrand
Russell ket nangipalpalawag kaniana a kas "ti kaperpektuan a kas pagarigan a
Naamammoak ti henio a kas tawidan a napartuat, nagartem, natukok, napeksa, ken
agturturay".

Isu ket naipasngay idiay Vienna kadagiti kabaknangan a pmiliana iti Europea,
inpadawatna amin nga intero a tinawtawidanna. Tallo kadagiti kakabsat a lalaki
ket nagpakamatay, a nagpanpanunot met tikastoy ni Wittgenstein. Isu ket pimmanaw
ti kademia kadagiti adu a beses: a nagserserbi a kas maysa nga opisial iti
sanguanan a linia idi las-ud ti Sangalubongan a Gubat I, nga isuna idi ket
nadekorasionan kadagiti adu a bilang para it kinaturedna; nangisursuro kadagiti
eskuela kadagiti adayo a purok ti Australia, nga idiay ket nakasarak kadagiti
kontrobersia kadagiti panagbaut kadagiti ubbing no nakaaramidda kadagiti biddut
iti matematika; ken nagtrabtrabaho idi las-ud ti Sangalubongan a Gubat II a kas
maysa a portero ti ospital idiay Londres, nga idiay ket nangibagbaga kadagiti
pasiente a saanda nga uminon kadagiti agas a naireseta kaniada, ken idiay ket
awan ti nakaammo nga isuna ket maysa kadagiti kadayegan a pilosopo iti lubong.
Isuna ket nangipalpalawag iti pilosopia, nupay kasta, a kas "ti laeng obra a
nangited kaniana iti pudno a pannakapnek."

Ti pilosopiana ket kankanayon a nabingbingay ti baetan ti nasapa a panawenna, a
naiyarigan babaen ti Tractatus, ken ti naud-udi a paset ti panawen, a naibagbaga
iti Pilosopikal a Panagsuksukimat. Ti kinasapa, ni Wittgenstein ket nadandanagan
idi ti lohiko a panakaikabagian a baetan dagiti singasing ken ti lubong, ken
namatmati a babaen ti panangited ti maysa a pakabilangan iti lohiko a nagtaudan
daytoy a pannakaikabagian ket nasolbarna amin dagiti maipapaan ti pilosopia a
problema. Ti kinaud-udi, ni Wittgenstein ket liniklikudaana dagiti adu
panangipatingga iti Tractatus, a nakisinsinuppaiat a ti kaibuksilan ti balikas
ket binuklan babaen ti pamay-an nga ar-aramiden iti kaunegan ti maysa a pagsasao
nga ay-ayam.

Ti impluensia ni Wittgenstein ket narikrikan kadagiti amin a pagobraan ti
nagtagitaoan ken dagiti sosial a siensia, ngem adda dagiti nawatiwat a
panagdumadumaan kadagiti pannagipatarus iti panunotna. Kadagiti balikas ti
gayyemna ket katrabahuanna a ni Georg Henrik von Wright: "Isuna ket maysa
kadagiti pamanunotan ... a dagiti panpanunotna idi ket sapasap a di maaw-awatan
ken nangruna uray kadagiti nangibagbaga a disipulona. Isu ket nagdudua a
nasaysayaat a maawatan iti masakbayan. Naminsan a kinunana idi a nakarikrikna a
kasla isuna ket agsursurat para ti tattao nga agpanpanunotto iti maysa a
nadumaduma a waya, agang-anges ti sabali nga angin ti biag, manipud iti agdama
nga aldaw a tao."



https://ilo.wikipedia.org/wiki/Louis_Armstrong

Ni Louis Armstrong (Agosto 4, 1901 – Hulio 6, 1971), a nabirngasan ti Satchmo
wenno Pops, ket maysa idi nga Amerikano trompetero ken kumakanta ti dias manipud
idiay New Orleans, Louisiana.

Isu ket nagbalin a prominente kadagiti tawtawen ti 1920 a kas maysa a
"managparnuay" nga agay-ayam ti koroneta ken trompeta,ni Armstrong ket
naikabatayan ti impluensia iti dias, a nangibalbaliw ti pakatengngaan ti isip ti
musika manipud ti naumnong nga improbisasion iti agmaymaysa a panagpabpabuya.
Nga adda ti nalaka a malasin a nauneg ken naisangsangayan a kasla graba a boses,
ni Armstrong ket maysa pay idi a manakaimpluensia a kumakanta, a nagipakpakita
ti kalaing ng agparparang-ay, a mangkilkillo kadagiti liriko ti kanta para iti
kapanggepan a panagiyebkas.

Ni Armstrong ket kankanayon a nagibagbaga nga isu ket naipasngay idi Hulio 4,
1900, ti petsa a naibagbagan kadagiti adu a biograpia. Uray no isu ket pimmusay
idi 1971, idi laeng tengnga ti tawtawen ti 1980 ti pannakadiskobre ti pudno a
petsa ti pannakaipasngay iti Agosto 4, 1901 babaen ti agsuksukimat a ni Tad
Jones babaen ti eksaminasion kadagiti rehistro ti bunyag. Ni Armstrong ket
naipasngay iti napanglaw a pamilia idiay New Orleans, Louisiana, ti apo a lalaki
dagiti aadipen. Isu ket dimmakkel a napanglaw, itinarusanger a kaarubaan, ken
ammo a kas “ti Pakigubatan”, ken paset idi daytoy ti distrito ti legado a
panagbalangkantis ti Storyville. Ti amana, ni William Armstrong (1881–1922), ket
pinanawanna ti pamiliana ken kimmuyog iti sabali a babai idi pay laeng maladaga
ni Louis. Ti inana, ni Mary "Mayann" Albert (1886–1927), ket pinanawanna met ni
Louis ken iti ub-ubing a kabasatna a babai a ni Beatrice Armstrong Collins
(1903–1987) ken inaywanan met ti aponda a babai, a ni Josephine Armstrong, ken
ti dadduma pay a panawen, ti ulitegna a ni Isaac. Idi agtawen iti lima, isu ket
immalis ken napan a nagtaeng iti inana ken dagiti kabagianna, ken nakikitana
laeng ti amana kadagiti parada.

Isu ket nagadal idiay Eskuela Fisk para iti Lallaki, a mabalin nga idiay iti
nasapa a nakaiyammuanna iti musika. Isu ket nakaited ti matgedan a kas maysa nga
agideldeliber iti diario ken ti pay panagbiruk kadagiti naibelleng a a makan ket
inlaklakona kadagiti restorante, ngem daytoy ket saan met a nakaanay a
nagpasardeng iti inana manipud ti panagbalangkantis. Isu ket napnapan kadagiti
pagsasalaan iti asideg ti balayna, nga idiay ket nagobserba kadagiti amin
manipud ti nasayet a panagsalsala aginggana ti kuadrilia. Tapno makasapul ti
nayon a kuarta isu ket nagaw-awit kadagiti uging idiay Storyville, ti naidayegan
a distrito ti panagbalangkantis, ken nagdengdengngeg kadagiti nagtoktokar a
banda kadagiti bordelo ken pagsasalaan, a naipangpangruna idiay Pete Lala nga
idiay ket nagpabpabuya ni Joe "King" Oliver ken dagiti dadduma a nadayeg a
musikero ket bumisitada tapno agdayyeng.

Kalpasan idi nagikkat iti Eskuela Fisk idi agtawen iti sangapulo ket maysa,
timmipon ni Armstrong iti kuartet ti lallaki a nagkankanta kadagiti kalsada
tapno makasapul ti kuarta. Ngem isu ket nangrugrugi met a narairo. Kinuna ti
agay-ayam iti koronet a ni Bunk Johnson a sinusuruanna ni Armstrong (agtawen idi
ti 11) nga agtokar babaen ti panagdengngeg idiay Tonk ni Dago Tony idiay New
Orleans, uray no kadagiti naladladaw a tawenna ni Armstrong ket nangited ti
daytoy a pammadayaw kenni Oliver. Ni Armstrong ket saan unay a naglaglagip iti
kinaubingna a kas dagiti kamadian a panawen ngen isu daytoy ti nangalaanna
kadagiti inspirasionna, “Iti tunggal kanito nga agkidemak no puypuyotek ti
tropetak—Kitkitaen ti puso ti naimbag a duog a New Orleans... Daytoy ket
nakaited kaniak iti pagbiagak.”

Isu ket nagtrabaho pay iti imigrante a pamilia ti Lituano-Hudio dagiti
Karnofsky, nga addaan iti negosio ti panagala kadagiti basura ken nangited
kaniana kadagiti nadumaduma a trabaho. Innalada met isunan ken trinatoda a kas
maysa a kameng ti pamilia, gapu ta ammoda met nga isu ket awanan iti ama, ken
pinakpakanda ken nagayaywanda kaniana. Isu ket nangsurat met iti panaglaglagip
iti relasionna kadagiti Karnofskys a natituluan iti, Louis Armstrong + the
Jewish Family in New Orleans, La., the Year of 1907. Iti daytoy inpalagna iti
pannakaduktalna a daytoy a pamilia ket suheto met ti diskriminasion babaen
dagiti "dadduma a puraw a tattao' dagiti nasionalidad a managrikna a
nasaysayaatda ngem ti puli ti Hudio... Agtawenak laeng idi iti pito ngem
nalakaak met a nakakita ti saan a nasayaat a panangtrato dagiti Puraw a Tattao
iti piman a pamilia ti Hudio a pagtrabtrabahuak." Ni Armstrong ket nagar-aramat
iti bitinbitin iti Bituen ni David itiamina a paset tipanagbiagna ken nagsurat
met noania tinaadalna manipud kaniada: "kasano ti agbiag—pudno a biag ken
determinasion." Ti impluensia dagiti Karnofsky ket nalaglagip idiay New Orleans
babaen ti Proyekto Karnofsky, ti saan nga agganganansia a gunglo a naidedikado
iti panagawat kadagiti donasion ti instrumento ti musika tapno "maikabil dagitoy
kadagiti ima ti maysa a sigagagar nga ubing a saanto idin a makasanay iti
nakakaskasdaaw a panagsanay iti panagadal."

Midia a mainaig kenni Louis Armstrong iti Wikimedia Commons Dagiti inadaw a
sasao a mainaig kenni Louis Armstrong iti Wikiquote (Ingles)



https://ilo.wikipedia.org/wiki/Layus

Ti layus ket isu ti panaglippias iti danum a mangirenneb ti kadawyan a namaga a
daga. Ti Direktibo dagiti Layus ti Kappon ti Europa (EU) ket mangipalplawag ti
maysa alayus a kas ti panagsakop babaen ti danum iti daga a kadawyan a saan a
nasaksakupan babaen ti danum. Iti kapanunotan a ti "agay-ayus a danum", ti
balikas ket mabalin pay a maipakat iti uneg a panagayus ti atab. Ti panag-layus
ket mabalin a mapasamak a kas ti maysa apanaglippias iti danum manipud kadagit
bagi ti danum, a kas ti maysa a karayan wenno danaw, nga iti danum ket mapunno
unay wenno dadaelenna dagiti [[tambak], a pagbanagan daytoy iti pannakatalaw ti
danum kadagiti kasisigud a pagbeddengannna, wenno mapasamak daytoy gapu ti
pannakaurnong ti danum ti tudo kadagiti nasagepsepan a rabaw ti daga iti
panaglayus ti maysa a lugar. Bayat a ti kadakkel ti danaw wenno dadduma a bagi
ti danum ket agdudumanto kadagit ipanagbalbaliw ti tiempo iti panagtudo ken
pannakatunaw ti niebe, dagitoy a panagbalbaliw iti kadakkel ket saan a mabalin
dagitoy a maikeddeng nga adu malaksid no layusenda ti tagikua wenno malmes
dagiti napaamo nga ayup.

Dagiti layus ket mabalin a mapasak kadagiti karayan no ti panagyus ket lapusenna
ti kapasidad iti kanal ti karayan, a naipangpangruna kadagiti tikor wenno dagiti
panagsiksikko iti dalan ti danum. Dagiti layus ket mabalin a gapuanan dagiti
pannakadadael dagiti balay ken dagiti negosio no adda dagitoy iti masna a tanap
ti layus dagiti karayan. Bayat a dagiti madaddadael a maipapan ti karayan a
layus ket ket mabalin a laksiden babaen ti ipapanaw manipud kadagiti karayan ken
dagiti dadduma pay a bagi ti danum , ti tattao ket tawidanda nga agnanaed ken
agtrabtrabaho kadagiti asideg ti karayan gaputa ti daga ket kadawyan a
nadalumpinas ken nalames ken gaputa dagiti karayan ket mangited ti nalaka a
panagbanniaga ken pagserkan iti komersio ken industria.

Adda dagiti layus nga agin-inut a rumang-ay, bayat a dagiti dadduma a kas dagiti
kellaat a layus, ket rumang-ay kadagiti kanito laeng a minutos ken awan dagiti
makitkita a senial iti tudo. Iti pay maipatinayon, dagiti layus ket mabalin a
lokal, a makadadael kadagiti kaarubaan ken komunidad, wenno dakkel unay,
makadadael kadagiti intero a labneng ti karayan.



https://ilo.wikipedia.org/wiki/Kolonialismo

Ti kolonialismo ket isu ti panangibangoni, eksplotasion, panagtaripatu, panagala
ken panagpadakkel kadagiti kolonia iti maysa ateritorio babaen ti tattao manipud
ti sabali a teritorio. Daytoy ket maysa a pamay-an a ti metropoli ket tuntonenna
ti kinaturay iti kolonia, ken ti sosial a patakder, gobierno, ken ekonomia ti
kolonia ket binalbaliwan babaen dagiti agkolkolonia manipud ti metropoli. Ti
kolonialismo ket maysa nga agsmang ti saan nga agpapada a pannakibiang a
nagbaetan ti metropoli ken ti kolonia ken ti ken ti nagbaetan dagii agkolkolonia
ken ti patneng a populasion.

Ti Europeano a kolonial a paset ti panawen ket isu idi ti panawen manipud idi
tawtawen ti 1500s aginggana ti, ti tawtawen idi 1900 nga idi adda dagiti
nadumaduma a bileg ti Europa (a naisangsangayan, ngem saan nga eksklusibo, ti
Espana, Portugal, Britania, ti Olanda ken Pransia)ket nangipatakderda kadagiti
kolonia idiay Asia, Aprika, ken ti Kaamerikaan. Iti immununa dagiti pagilian ket
sinursurotda dagiti mekantilista nga annuroten a naidaremdem a mangpapigsa ti
ekonomia ti pagtaenganda manipud ti gastusan dagiti kasuppiatda, isu na dagitoy
a kolonia ket kadawyan anapalubosanda nga agtagilako laeng iti ina apagilian.
Babaen ti tengnga ti maika-19 a siglo, nupay kasta, ti nabileg nga Imperio ti
Britaniko ket nangibbet ti merkantilismo ken dagiti panagiparit ti panaglaklako
ket nangipaammo ti pamunganayan ti nawaya apanaglaklako, nga adda laeng ti
bassit a panagiparparit wenno dagiti taripa.



https://ilo.wikipedia.org/wiki/Karachi

Ti Karachi ( Karācī (tulong·paammo), Urdo: كراچى‎); Sindhi: ڪراچي‎) ket isu ti
kadakkelan a siudad, kangrunaan a puerto ti baybay ken sentro ti pinansia ti
Pakistan, ken isu pay ti kapitolio ti probinsia ti Sindh. Ti siudad ket adda ti
nakarkulo a populasion ti 21 a riwriw a tattao manipud idi Abril 2012. Dagiti
nagbanagan ti senso ket mangipakpakita a ti distrito ket pagtaengan dagiti
sumurok a 21 a riwriw a tattao, iti densidad ti gangani a 6,000 a tattao ti
tunggal maysa a kuadrado kilometro (15,500 ti tunggal kuadrado milia). Ti
Karachi ket isu ti kaaduan ti populasion a siudad iti pagilian, ken ti
kadakkelan a siudad iti lubong no maipanggep ti populasion ken isu pay ti
maika-11 a kadakkelan nga urbano nga aglomerasion iiti lubong. Daytoy ti sentro
ti panagibanko, industria, ekonomiko nga aktibidad ken panaglaklako ti Pakistan
ken ti pagtaengan kadagiti kadakkelan a korporasion ti Pakistan, a mairaman
dagiti maipanggep iti tela, panangipatulod, industria ti automotor, palpaliwa,
dagiti arte, moda, panangipaskil, panagipablaak, panangiparang-ay ti sopwer ken
mediko a panagsukimat. Ti siudad ket sentro ti nangato nga edukasion idiay
Abagatan a Asia ken ti Muslim a lubong.

Ti Karachi ket nairanggo a kas maysa a Beta a siudad ti sangalubongan. Daytoy
ket isu ti kapitolio ti Pakistan aginggana idi nabangon ti Islamabad a kas
kapitolio tapno nasyaat a maiwarwaras dagii panagrangrang-ay iti ballasiw ti
pagilian ken tapno mapawilan a maisentro idiay Karachi. Ti Karachi ket isu ti
pakabirukan ti Puerto ti Karachi ken Puerto Bin Qasim, dagitoy ti dua a
kadakkelan ket kakumikoman a puerto ti rehion. Kalpasan ti pannakawaya ti
Pakistan, ti populasion ti siudad ket dimmakkel iti ginasut a ribu kadagiti
Muhajirs manipud idiay India ken dagiti dadduma pay a paset ti Abagatan nga Asia
ket immayda a nangtaeng idiay Karachi.

Ti siudad ket mabirukan idiay abagatan ti pagilian, idiay igid ti aplaya a
sumabtan ti Baybay Arabiano. Daytoy ket naigay-at ti a sumurok a 3,527 km2
(1,362 sq mi) iti kalawa, a gangani nga uppat a beses a dakdakkel ngem ti Hong
Kong. Daytoy ket lokal a naamammuan a kas ti "Siudad dagiti Silaw" (روشنیوں کا
شہر) ken "Ti Nobia dagiti Siudad" (عروس البلاد) para iti kinarag-ona, ken ti
"Siudad ni Quaid" (شہرِ قائد), nga isu ti nakaipasngayan ken lugar a
nakaitabonan ni Quaid-e-Azam, ti Nalatak a Daulo, (Muhammad Ali Jinnah), ti
nangbangon ti Pakistan, a nangaramid a pagtaenganna ti siudad kalapasan ti
pannakawaya ti Pakistan manipud ti Britaniko a Raj idi 14 Agosto 1947.



https://ilo.wikipedia.org/wiki/Kagimongan

Ti kagimongan, wenno ti kagimongan ti tao, ket maysa a grupo ti tattao a
maikabagian ti tunggal maysa babaen ti agtaltalinaed a pannakibiang, wenno ti
maysa a dakkel a pannkaigrupo a makibingbingay ti agpadpada a heograpiko wenno
pudno a teritorio, a suheto ti agpadpada a turay ti politika ken dagiti
katurayan a kultural a pannakainamnama. Dagiti kagimongan ti tao ket nailaslasin
babaen dagiti tabas ti pannakibiang (dagiti sosial a pannakibiang) a nagbaetan
ti tungngal maysa atao a nakibingbingay ti naisangsangayan a kultura ken dagiti
patakder; ti naited a kagimongan ket mabalin a maipalplawag a kas ti kadagupan
kadagitoy a pannakibiang kadagiti kontituente a kamkamengna. Kadagiti sosial a
siensia, ti dakdakkel a kagimongan ket kankanayon a parumaenna ti stratipikasion
ken/wenno dagiti panangituray a tabas dagiti apo ti grupopa

No iti pay panagtitinnulongan, ti kagimongan ket mabalin a mangpakabael kadagiti
kamengna a mangpaimbag kadagiti pamay-an a saan a mabalin kadagiti agmaymaysa a
pakaibatayan; ti agmaymaysa ken dagiti sosial a (sapasap) a pagimbagan ket
mabalin a mailasin, wenno kadagiti adu a kaso ket mabirukan nga agtutuon.

Ti kagimongan ket mabalin pay a mangbukel kadagiti agpapada ti isip a tattao a
tinurturayan kadagiti kabukbuokodanda a waya ket patpateg iti kaunegan ti
naturturay, ken dakdakkel a kagimongan. Daytoy ket sagpaminsan a makunkuna a ti
subkultura, ti termino a kaaduan a naususar ti kaunegan ti kriminolohia.

Iti pay nawatwatiwat, ti kagimongan ket mabalin a mailadawan a kas maysa nga
ekonomiko, sosial, wenno industrial nga inprastruktura, a mangbukbukel ti
nadumaduma nga urnong ti agmaymaysa a tattao. Dagiti kameng ti kagimongan ket
mabalin a maigiddiat kadagiti etniko a grupo. Ti kagimongan ket mabalina ti
maysa a naisangsangayan nga etniko a grupo, a kas dagiti Sahon; ti maysa nga
estado ti pagilian, a kas ti Bhutan; wenno ti nalawlawa a kultural a grupo, a
kas ti maysa a Lumaud a kagimongan. Ti balikas a kagimongan ket mabalin pay a
mangitudo ti maysa a maurnos a boluntario a gunglo ti tattao para kadagiti
relihioso, managayat, kultural, sientipiko, politikal, patriotiko, wenno dadduma
pay a kapanggepan. Ti "kagimongan" ket mabalin pay, nga adadu babaen ti pamay-an
ti metapora, a mangitudo ti sosial nga organismo a kas ti maysa a kolonia ti
kuton wenno ti aniaman a kooperatibo a kaurnosan a kas ti, kas pagarigan,
kadagiti dadduma pormulasion ti artipisial a kasirib.



https://ilo.wikipedia.org/wiki/Kabambantayan

Ti kabambantayan wenno kordiliera ket heograpiko a lugar nga aglaon kadagiti adu
a bilang dagiti heolohiko a mainaig a banbantay. Ti sistema ti bantay wenno
sistema dagiti kabambantayan ket inus-usar a panagtitipon dagiti nadumaduma a
heolohiko a langa a heograpiko nga agkakabagian (maipapan ti rehion).

Dagiti kabambantayan ket kadawyan nga insinsina babaen dagiti nangato a daga
wenno dagiti bessang ken dagiti ginget. Dagiti agmaymaysa a bantay iti kaunegan
ti isu met laeng a kabambantayan ket saan a nasken nga addaan ti isu met laeng
nga estruktura ti heolohia wenno petrolohia. Mabalin nga adda met dagiti
panagtitipon dagiti nadumaduma nga orohenesis a panangiyebkas ken dagiti
terrano, kas pagarigan darusdos a sabanas, dagiti naitagnay a muton, kupin a
banbantay, ken dagiti bulkaniko a porma ti daga a nagbanagan dagiti nadumaduma a
tipo ti bato.

Kaaduan kadagiti heolokhiko nga ubbing a kabambantayan iti rabaw iti Daga ket
mainaig iti Singsing ti Apuy ti Pasipiko wenno ti Alpide a Barikes. Ti Singsing
ti Apuy iti Pasipiko ken mairaman ti Andes iti Abagatan nga Amerika, gumay-at
iti Kordiliera ti Amianan nga Amerika iti igid ti Pantar ti Pasipiko, ti
Kabambantayan ti Aleutiana, ken iti Kamchatka, Hapon, Taiwan, ti Filipinas,
Papua Baro a Guinea, aginggana iti Baro a Selanda. Ti Andes ket 7,000 kilometro
(4,350 mi) ti kaatiddogna ken masansan a naikedkeddeng nga isu ti kaatiddogan a
sistema ti bantay iti lubong.

Ti barikes ti Alpide ket mairaman ti Indonesia ken abagatan a daya nga Asia,
babaen ti Himalaya, ken agpatingga iti Alpes. Ti barikes ket mangiraman pay
kadagiti sabali a kabambantayan ti Europa ken Asia. Ti Himalaya ket aglaon
kadagiti katayagan a bantay iti lubong, a mairaman ti Bantay Everest, iti
katayag iti 8,848 metro (29,029 ft).

Dagiti kabambantayan iti ruar dagitoy a sistema ket mairaman ti Kordiliera ti
Artiko, ti akin-amianan unay a sistema ti bantay iti lubong. No ti
panangipalawag ti kabambantayan ket mangiraman kadagiti banbanatay ti sirok ti
danum, ti Pantok ti Taaw ket isu ti mangporma ti kaatiddogan nga agtultuloy a
sistema ti bantay iti Daga, nga addaan iti kaatiddog iti 65,000 kilometro
(40,400 mi).

Dagiti sistema ti banatay iti daga ket nailaslasinda babaen ti estruktura a
kayo, daytoy ket ti adu a kabambantayan ken addaan kadagiti sirok a
kabambantayan iti kauneganda. Daytoy ket mabalin nga ipada iti pannakaikabagian
ti nagannak ken anak. Kas pagarigan, ti Banbanatay ti Apalaches ket isu ti
nagannak kadagiti sabali a kabambantayan a pakabuklanna, nga isu dagitoy ti
Puraw a Banbantay ken ti Banbantay ti Asul a Pantok. Ti Puraw a Banbantay ket
anak dagiti Apalaches, ken adda met dagiti annak ti Purpuraw, a mairaman ti
Kabambantayan ti Sandwich ken ti Presidensial a Kabambantayan. Iti pay
maipatinayon, ti Presidensial a Kabambantayan ket mabalin a maisinsina iti
Akinamianan a Presidensial a Kabambantayan ken Akin-abagatan Presidensial a
Kabambantayan.

Ti puesto ti banbantay ket mangimpluensia ti klima, a kas ti tudo ken niebe. No
dagiti masa ti angin ket agpangato kadagiti banbantay, mapalamiisan ti angin ken
agpataud ti orograpiko a presipitasion (tudo wenno niebe). No agpapaba ti angin
iti turong a naggapuan ti angin, papudutenna manen daytoy ken namagmaga daytoy,
gaputa naikakten ti kaaduan a kadamegna. Masansan nga iti anniniwan ti tudo ket
pagbanagenna ti kabambantayan ti turong a naggapuan ti angin.

Dagit kabambantayan ket kankanayonda a suheto ti puersa ti nurunor nga agob-obra
a mangdaddadael kaniada. Ti nurunor ket agob-obra no ti banbantay ket agdama a
maitagtagnay ken iti kapaut kalpasan dagiti banatay ket napabassitdan kadagiti
ababa a turod ken dagiti tanap. Ti lasonglasongan a topograpia ti kabambantayan
ket produkto ti nurunor. Dagiti labneng nga asideg ti nagnurunor a kabambantayan
ket mapunno kadagiti sedimento a naikali ket nagbalin a sedimentario a bato.

Ti nasapa a Cenozoico pannakaitagnay ti Nabato a Banbantay iti Colorado ket
makaited ti kas pagarigan. Idi las-ud ti pannakaitagnay adda idi ti 10,000
kadkadapan (3,000 m) iti kaaduan a Mesozoico a sedimentario ti strato a naikkat
babaen ti nurunor iti bugas ti kabambantayan ken naiwarwaris a kas darat ken
sekka iti ballasiw ti Nalatak a Tantanap iti daya. Daytoy a masa ti bato ket
naikkat idi iti las-ud idi aktibo a pannakaitagnay. Ti pannakaikkat ti kastoy a
masa manipud ti bugas ti kabambantayan ket mabalin a gapuanan ti adu pay a
pananakaitagnay idi ti rehion ket isostasia a nagsimsimpa tapno mangsungbat ti
naikkat a kadagsen



https://ilo.wikipedia.org/wiki/John_Quincy_Adams

Ni John Quincy Adams i/ˈkwɪnzi/ (Hulio 11, 1767 – Pebrero 23, 1848) ket isu idi
ti maikanem a Presidente iti Estados Unidos (1825–1829). Idu ket nagserbi idi a
kas maysa nga Amerikano a diplomatiko, Senador, ken pannakabagi ti Kongreso. Isu
ket kameng idi iti Pederalista, Demokratiko-Republikano, Nailian a Republikano,
ken ti kalpasan daytoy ti Kontra-Masoniko ken ti Whig a partido. Ni Adams ket
anak ti dati a Presidente ani John Adams ken Abigail Adams. A kas maysa a
diplomatiko, ni Adams ket adda ti importante a papel iti pannakitinnulag
kadagiti adu nga internasional a tulagan, a naisangsangayan ti Tulag iti Ghent,
a daytoy ti nagileppas ti Gubat iti 1812. A kas ti Sekretario iti Estado, isu
ket nakitinnulag iti Nagkaykaysa a Pagarian para iti amianan a pagbeddengan ti
Amerika ken ti Kanada, nakitinnulag iti Espania ti panakaikapet ti Florida, ken
sinuratna ti Monroe a Doctrina. Dagiti historiador ket umannurotda nga isu ket
maysa kadagiti kalatakan a diplomata ken sekretario iti estado iti Amerikano a
pakasaritaan.



https://ilo.wikipedia.org/wiki/Johannes_Brahms

Ni Johannes Brahms (panangibalikas [joˈhanəs ˈbʁaːms]; 7 Mayo 1833 – 3 Abril
1897) ket maysa idi nga Aleman a kompositor ken pianista.

Isu ket naipasngay idiay Hamburg, ni Brahms ket kaaduan a nagnaed kadagiti
propesional a panagbiagna idiay Vienna, Austria, nga isu idi idiay ket daulo ti
musika a buya. Iti kabibiagna, ti kadayeg ken impluensia ni Brahms ket
konsiderable; kalpasan ti maysa a komentario baban ti maikasangapulo ket siam a
siglo a konduktor a ni Hans von Bülow, isu ket sagpaminsan a maingrupgrupo kenni
Johann Sebastian Bach ken ni Ludwig van Beethoven a kas maysa kadagiti "Tallo a
B".

Ni Brahms nagkompusito para iti piano, kumaduaan ti kamara, simponia nga
orkestra, ken para iti boses ken koro. Isu ket maysa a birtuoso pianista, isu
ket immuna a nangipabpabuya kadagiti obrana; isu ket nakitrabtrabaho kadagiti
mangidadaulo nga agpabpabuya iti panawenna, a mairaman ti pianista a ni Clara
Schumann ken ti biolinista a ni Joseph Joachim. ADu kadagiti obrana ket
nagbalbalin a kammasapulan kadagiti moderno a konsierto a repertorio. Ni Brahms,
ket maysa a di maikomprimiso a perpeksionista, isu ket nagdaddadael kadagiti adu
nga obrana ken adu kadagitoy ti nabati a saan a nalpas.

Ni Brahms ken kankanayon a naipanpanunotan a maysa a tradisionalista ken maysa
nga innobador. Ti musikana ket ket natalinaed a naramutan kadagiti patakder ken
komposisional a pamay-an ti Baroko ken kadagiti Klasiko nga ap-apo. Isu ket apo
ti kontrapuntos, ti narikut ken nangato a naidisiplina nga arte a nakaindayegan
ni Johann Sebastian Bach, ken ti panagrang-ay, ti maysa a nadumduma a pammati ti
komposision babaen niJoseph Haydn, Wolfgang Amadeus Mozart ken Ludwig van
Beethoven. Ni Brahms ket nangigandat a mangpadayaw ti "kapuro"kadagitoy a
nararaeman a patakder ti "Aleman" ken ipasayaat idi iti maysa a Romantiko nga
idioma, iti maysa a pamay-an nga agpartuat ti mnatured nga arngian ti danggay
ken melodia. Bayat nga adu kadagiti kontemporario ket nakabiruk a dagiti
musikana ket akademiko unay, ti kontibusionna ken kalaingna ken dinaydayaw
babaen dagiti simmarsaruno a pigura a kas ni Arnold Schoenberg ken Edward Elgar.
Ti dilihente, nasayaat a panakaaramid a kita dagit obra ni Brahms ket isu idi ti
pangrugian a puntos ken ti pangparugso para iti kaputotan dagiti kompositor.



https://ilo.wikipedia.org/wiki/Joe_Biden

Joseph Robinette "Joe" Biden, Jr. , naipasngay idi Nobiembre 20, 1942 ket isu ti
maika-47 ken agdama nga Bise-Presidente ti Estados Unidos. Maysa a Demokrata,
ken senador ti Estados Unidos iti Estado iti Delaware manipud idi Enero 3, 1973
aginggana idi nagbabawi idi Enero 15, 2009, a sumaganad iti pinaka-butos na a
kas Bise Presidente.

Namindua a napaay ti pinagtaray na nga agbalin a Demokrata a Presidente idi 1988
ken 2008, nasapa a nagbabawi kadagiti namidua a pinagtaray na. Isuna ti pinili
ni Barack Obama nga agtaray a kas Demokrata a Bise Presidente idi 2008 a
pinagbutos iti presidennte idiay Estados Unidos. Ni Biden ket isu ti immuna a
Romano Katoliko ken isu pay ti immuna a naggapu iti Delaware a nagbalin a Bise
Presidente ti Estados Unidos.

Ni Biden ket naipasngay idiay Scranton, Pennsylvania, anak ni Joseph Robinette
Biden Sr. (1915–2002) ken ni Catherine Eugenia "Jean" Finnegan (1917–2010). Isu
ti kinaunaan kadagiti annak da iti Katoliko a pamilya, iti patneng a Irlanda ken
Ingles (nga addaan ti ramut da idiay Probinsiya ti Londonderry). Ni apong na a
baket manipud kenni tatang na, a ni Mary Elizabeth Robinette, ket naggapu iti
pamilya a patneng a Franses ken inasawa na ni Joseph H. Biden. Adda dua a kabsat
na a lalaki, James Brian Biden ken ni Francis W. Biden, ken adda met kabsat na a
babai, ni Valerie (Biden) Owens. Ti apong na, a ni Edward F. Blewitt, ket kameng
iti Senado iti Estado iti Pennsylvania.



https://ilo.wikipedia.org/wiki/Jerry_Garcia

Ni Jerome John "Jerry" Garcia (Agosto 1, 1942 – Agosto 9, 1995) ket maysa idi
nga Amerikano a kumakanta ken kaaduan nga ammo iti panangiyuna nga obrana iti
gitara, panagkanta ken panagsurat iti kanta iti banda ti Grateful Dead, a
nagbalin a nalatak idi las-ud iti panagbabuya ti panawen ti kontra-kultura
kadagiti tawen ti 1960. Urayno nanglikud iti papel, ni Garcia kaaduan a
nakitkita nga isu ti daulo wenno "ngiwat" ti grupo.

Maysa kadagiti nagpundar, ni Garcia ket kimmuyog a nagpabuya iti Grateful Dead
iti intero a tallo pulo a karerda (1965–1995). Pinundar pay ni Garcia ken
nakibinglay kadagiti nadumaduma a sabali a proyekto, mairaman ti Saunders–Garcia
Band (iti napauten a gayyemna a ni Merl Saunders), ti Jerry Garcia Band, Old and
in the Way, ti Garcia/Grisman duo ti akostiko, ti Legion of Mary, ken ti New
Riders of the Purple Sage (kimmadua a nagpundar ni Garcia kenni John Dawson ken
ni David Nelson). Isu ket nangipablaak pay kadagiti solo nga albumna, ken
nagkontribusion kadagiti nadumaduma a bilang nga album babaen dagiti sabali nga
artista kadagiti napalabas a tawen a kas musikero iti sesion. Isuket nalatak nga
ammo babaen dagiti gapu iti naisangayan a panaggitarana ken nairanggo idi a kas
maika-13 kadagiti "100 Greatest Guitarists of All Time" ti istoria ti aklub ti
Rolling Stone'.



https://ilo.wikipedia.org/wiki/James_Cook

Ni Kapitan James Cook, FRS, RN (7 Nobiembre1728[NB 1] – 14 Pebrero 1779) ket
maysa idi a Britaniko nga eksplorador, nabigador, kartograpo, ken kapitan ti
Naarian a Marina. Ni Cook ket nagaramid kadagiti naisalaysayan a mapa ti
Newfoundland sakbay a napan kadagiti tallo a panagbanbaniaga ti Taaw Pasipiko,
nga iti las-ud ti daytoy ket nakagun-od ti immuna a Europeano a panakaiyasideg
ti akin-daya nga aplaya ti Australia ken ti Is-isla ti Hawaiia, ken ti immuna a
nairehistro a panagbaniaga ti likmut ti Baro a Selanda.

Ni Cook ket nakikappon ti agtagtagilako a marina a kas maysa nga agtutubo ken
nakikappon ti Naarian a Marina idi 1755. Isu ket nakasanay ti gubat idiay Gubat
ti Pito a Tawtawen, ken dimteng a nagsuksukimat ken nagmapmapa ti kaaduan a
pagserrekan ti sabangan ti Karayan San Lorenzo idi las-ud ti panagsillong ti
Quebec. Daytoy ket nangtulong a nangiyeg kenni Cook ti pnakaikaskaso ti
Almirantasgo ken Naarian a Kagimongan. Daytoy panakaikaskaso ket dimteng ti
nnagruna adarikmat iti karrer ni Cook ken ti turong ti ballasiw taaw a
panagsuksukimat ti Britaniko, ken daytoy ti nangrugian ti panakomisionna idi
1766 a kas ti agbilbilin ti HM Bark Endeavour para iti umuna kadagiti tallo a
panagbanbaniaga ti Pasipiko.

Kadagiti tallo a panagbanbaniaga ni Cook ket naglaylayag kadagiti rinibu a milia
ti ballasiw kadagiti kaaduan a saan a naikarta a luglugar iti lubong. Isu ket
nagimapa kadagiti daga manipud ti Baro a Selanda aginggan ti Hawaii idiay Taaw
Pasipiko iti nsaysayaat a panakasalaysay ken ti gantingan a saan pay idi a
nagun-od. Idi nagrangrang-ay kadagiti panagbanbaniagana ti panagduktal isu ket
nagsukimat ken naginagan kadagiti langa t idaga, ken isu ti immuna a
nagirehistro kadagiti isla ken aplaya kadagiti Europeano a mapa. Isu ket
nangipakpakita kadagiti laok t kalaing ti panaglayag, ti kalaingan a
panagsukimat ken kartograpo a laing, ti kinaturedna ken ti abilidadna a
mangidaulo kadagiti saan a nasayaat a kondisionp.

Ni Cook ket napatay idi idiay Hawaii idi nakilablaban kadagiti Hawayano idi
las-ud ti maikatlo a panagsukimat a baniaga iti Pasipiko idi 1779. Isu ket
nangibati ti legado ti sientipiko ken heograpiko a pannakaammo a dagitoy ket
makaimpluensia kadagiti simmarsaruno kaniana iti las-ud ti maika-20 a siglo ken
adda dagiti adu a sangalubongan a pakailaglagipan a naidaton kaniana.

Midia a mainaig kenni James Cook iti Wikimedia Commons Midia a mainaig kenni
James Cook iti Wikimedia Commons Dagiti obra a mainaig kenni James Cook iti
Wikisource (Ingles)



https://ilo.wikipedia.org/wiki/Industrial_a_Rebolusion

Ti Industrial a Rebolusion ket isu idi ti nagdaliasatan dagiti proseso ti
panagpataud a napasamak idi paset ti panawen manipud idi 1760 agnggana idi
baetan ti 1820 ken 1840. Daytoy a panagdaliasat ket mangiraman a naggapuan
manipud kadagiti pamay-an a panagpataud babaen ti ima a napan kadagiti makina,
ti baro a panagpataud babaen ti kimiko ken ken dagiti proseso ti panagpataud ti
landok, ket nangpasayaat ti bileg ti danum, ti panagpaadu ti panag-usar iti
pison a bileg ken ti panagparang-ay kadagiti [ramit a makina]]. Ti panagdaliasat
ket mangiraman pay ti panagbalbaliw manipud ti tarikayo ken dagiti dadduma a
bio-sungrod iti karbon. Ti Industrial Rebolusion ket nangrugi idiay Gran
Britania ken iti kaunegan ti bassit laeng a dekada, daytoy ket naiwarwaras idiay
Lumaud a Europa ken idiay Estados Unidos.

Ti Industrial a Rebolusion ken nangmarka puntos s nagsikkuan iti pakasaritaan;
gangani amin nga aspeto ti inaldaw a panabiag ket naimpluensiaan idi kadagiti
nadumaduma a waya. A naipangpangruna ti natimbeng a matgedan ken ti populasion
ket nangrugi a nangipakpakita ti di pay nakitkita a natalinaay nga idadakkel.
Kadagiti balikas ti nagunggunaan ti Premio Nobel a ni Robert E. Lucas, Jr.,
"Para iti kaunaan iti pakasaritaan, dagiti kasasaad ti panagbiag iti masa ti
ordinario a tattao ket mapmapanen iti natalinaay nga idadakkel ... Awan pay ti
asideg a kastoy a panagkukua a naibagbaga babaen dagiti klasiko nga ekonomista,
uray ti teoretiko a posibilidad."

Ti paset ti panawen a nasakupan babaen ti Industrial a Rebolusion ket
aggigiddiat kadagiti nadumaduma a historiador. Ni Eric Hobsbawm ket
nagtengtengngel a daytoy ket 'nangrugi' iidiay Britania idi tawtawen ti 1780 ken
saan a napno a narna aginggana idi tawtawen ti 1830s weno tawtawen ti 1840,
bayat a ni T. S. Ashton ket nagtengtengngel a daytoy ket napasamak idi baetan ti
1760 ken 1830.

Adda dagiti historiador ti maika-20 a siglo a kas ni John Clapham ken ni
Nicholas Crafts ket nakisinnuppiat a dagiti proseso iti ekonomiko ken ti sosial
a panagbalbaliw ket nagin-inut a nangrugi ken ti termino a rebolusion ket saan a
husto. Daytoy ket suheto pay laeng a suppiatan kadagiti historiador. Ti GDP ti
tunggal maysa atao ket nawatiwat a natalinaay sakbay ti Industrial a Rebolusion
ken ti irurumsua ti moderno a kapitalista nga ekonomia. Ti Industrial a
Rebolusion ket nangirugi ti panawen iti ekonomiko nga idadakkel ti tunggal maysa
a tao kadagiti kapitalista nga ekonomia. Dagiti historiador ti ekonomia ket
nakitunosda a ti pannakagteng ti Industrial a Rebolusion ket isu ti kangrunaan a
pasamak iti pakasaritaan ti nagtagitaon manipud kadagiti panagpaamo ti ayup ken
mulnula.

Ti Immuna nga Industrial a Rebolusion ket nagbalin iti Maikadua nga Industrial a
Rebolusion kadagiti nagdaliasatan a a tawen a baetan ti 1840 ken 1870, idi ti
teknolohiko ken ekonomiko a panagparang-ay ket pimmardas gapu ti kadda ti
immad-adu a panagampon kadagiti napataray ti pison a bangka, dagiti bapor ken
dagiti perokaril, ti adu a gatad a panagpataud kadagiti ramit a makina ket ti
immad-adu a panagusar kadagiti napataray ti pison a paktoria.

Ti kasapaan a panag-usar ti termino nga "Industrial a Rebolusion" ket mabalin a
ti surat idi Hulio 6, 1799 babaen ti Pranses a naibaon a ni Louis-Guillaume
Otto, a nagirangrangarang a ti Pransia ket simreken iti lumba ti
industrialisado. Iti librona idi 1976 Nagruna a balbaikas: Ti Bokabulario ti
Kultura ken Kagimongan, ni Raymond Williams ket nangibagbaga iti iseserrek para
iti "Industria": "Ti kapanunotan iti baro a sosial nga urnos a naibatay kadagiti
nagruna a panagbalbaliw ti indistria ket nalawag idi kenni Southey ken ni Owen,
idi nagbaetan ti 1811 ken 1818, ken nasapsapa a nalawag met idi kenni Blake
kadagiti kasapaan a tawtawen ti 1790s ken ni Wordsworth iti sikko ti maika-19 a
siglo." Ti termino nga Industrial a Rebolusion ket naipakat iti teknolohiko a
panagbalbaliw ken kanknayonen a kadawyan babaen ti naladaw a tawtawen ti 1830, a
kas ti panangipalplawag ni Jérôme-Adolphe Blanqui idi 1837 iti la révolution
industrielle. Ni Friedrich Engels iti Ti Kasasaad ti Agtrabtrabaho a Klase idiay
Inglatera idi 1844 ket nangibagbaga iti "maysa nga industrial a rebolusion, ti
rebolusion nga iti isu met laeng a panawen a nanngibalbaliw ti napno a sibil a
kagimongan". Nupay kasta, urayno ni Engels ket nangisurat idi tawtawen ti 1840,
ti librona ket saan a naipatarus iti Inggles aginggana idi naladaw a maika-19 a
siglo, ken ti panangiyebkasna ket saan a simrek iti inaldaw a panangisao
aginggana idin. Ti pammadayaw iti pannakaidayeg ti termino ket naited kenni
Arnold Toynbee, a dagiti lekturana a naited idi 1881 ket nangited ti
naisalaysayan a pannkalagip iti daytoy.

Ti panagpatingga ti Industrial a Rebolusion ket asideg a naisilpo iti bassit a
bilang dagiti panagbabaro, a nangrugi idi maikadua a gudua ti maika-18 a siglo.
Babaen ti tawtawen ti 1830 dagiti sumaganad ket naaramiden a pannakagun-od
kadagiti nangruna a teknolohia:



https://ilo.wikipedia.org/wiki/Iloko

Ti Ilokano (wenno Iloko, Iluko, mabalin met nga Ilocano) ket maysa kadagiti
kangrunaan a pagsasao ken ti maikatlo a kadakkelan ti bilang ti patneng nga
agsasao iti Filipinas.

Mairaman ti Ilokano iti pamilia ti Sasao nga Austronesio a nagpuonan dagiti
pagsasao kadagiti puro iti Pasipiko ken Akin-abagatan a daya nga Asia. Kabagian
ti Ilokano dagiti nadumaduma a dildila kas iti Bahasa Indonesia, Bahasa Melayu,
Maori, Fijiano, Hawayano, Malagasi, Samoano, Tahitiano, Chamorro, Tetum, ken
Paiwan. Daytoy ket asideg a kabagian dagiti dadduma a sasao nga Austronesio iti
Akin-amianan a Luzon, ken addaan bassit iti agsinnaranay a pannakaawat iti
pagsasao a Balangao ken dagiti akindaya a dialekto ti pagsasao a Bontoc.

Adu a paset ti lubong, a napanan ken pagnanaedan dagiti Ilokano, ti pakasarakan
met iti dakkel a porsiento dagiti agsasao iti Ilokano, kas kadagiti estado ti
Hawaii ken California iti Estados Unidos.

Idi Septiembre 2012, inpasa ti probinsia ti La Union ti maysa nga ordinansia a
mangbigbig iti Ilokano a kas maysa nga opisial a pagsasao ti probinsia a
kakuyogna ti Filipino ken Ingles a kas dagiti nailian ken opisial a pagsasao ti
Filipinas. Daytoy ti immuna a probinsia idiay Filipinas a nangipasa ti maysa nga
ordinansia a mangprotekta ken mangpadur-as iti patneng a pasasao, urayno adda
dagiti sabali a pagsasao a naisasao iti probinsia ti La Union a mairaman ti
Pangasinan ken Kankanaey.

Ti Ilokano ket isu ti kakaisuna a sanga ti pamilia lingguistika a Kordiliera ti
Filipinas, maibilang nga inauna wenno kabaketan kadagiti pagsasao iti amianan.
Kakabsatna ti Pangasinense, Ibanag ken dagiti nadumaduma a pagsasao iti
kabambantayan ti Kordiliera. Daytoy ket naisasao a kas patneng a pagsasao babaen
dagiti pito a riwriw a tattao.

Daytoy ti pagsasao a kangrunaan nga aramat (lingua franca) ti agarup nga isu
amin a pakabuklan ti Amianan a Luzon, nangruna iti Rehion ti Ilocos, iti Tanap
ti Cagayan ken iti adu a paset ti Abra, Pangasinan, ken Zambales. Adu met ti
agsasao iti Ilokano iti Nueva Ecija, Tarlac, Mindoro ken iti dadduma a probinsia
iti Mindanao. Naisasao pay daytpy a kas maikadua a pagsasao babaen dagiti ad-adu
ngem dua a riwriw a patneng nga agsasao iti Pangasinan, Ibanag, Ibatan, ken
dagiti dadduma pay a pagsasao iti Akin-amianan a Luzon.

Dua ti makuna a dialekto ti Ilokano: ti maawagan iti “Umamianan” wenno “nauneg
nga Ilokano,” pagsasao dagiti taga-Ilokos, ken ti “Umabagatan,” a kaaduan a
pagsasao dagiti adda iti probinsia ti La Union ken Pangasinan. Agassideg ketdi
dagitoy a dialekto. Bassit ti pagdumaanda, ti laeng panangibalikas iti letra nga
e.

Maysa laeng ti balikasna daytoy a letra para kadagiti "umamianan"—nakalukat,
tengnga’t-sango, ken di nabukel a bokal. Dagiti met "umabagatan" ket dua ti
balikasna. Kas kadagiti "umamianan," no ti sao ket ganggannaet ti naggapuananna,
wenno nakarikep, ket impalikud, ken di nabukel a bokal, no ti agsarita ket
patneng nga Ilokano. Daytoy a panangibalikas ket naiseknan iti pagsasao dagiti
sabsabali kas iti Pangasinense ken Kankanaey.

Saan ketdi a madlaw unay dagitoy a naggidiatan kadagiti talaga a patneng nga
Ilokano iti man abagatan wenno abagatan nga Ilocos. Madlaw laeng ti naiduma a
panangibalikas iti e kadagiti saan a patneng nga Ilokano wenno dagiti nasanay
iti Tagalog wenno Ingles a saan unayen nga agsasao iti Ilokano. Wenno dagiti
nakasursuro iti Ilokano a saan a natibo nga Ilokano (kas pagarigan maysa a
natibo a Tagalog wenno Bisayano a nakasursuro nga agsao iti Ilokano).

Dagiti patneng nga Ilokano ken umiiloko, maymaysa ti panangisaoda iti letra e
kadagiti balikas a kas koma "wen," "met," "bedbed," "ilem," "isem," "panagem,"
"nakem," "timel," "belleng," "aweng," "palileng," "baket," "ubet," "gawed,"
"kerret," "siket," "lengleng" "alimuteng," "alsem," "pekkel," "kuribetbet,"
"pamulinawen" ken dadduma pay.

Ti moderno nga Alpabeto nga Ilokano ket buklen dagiti 28 a letra. Ti umuna a
bingay ket buklen dagiti duapulo a letra ti Abakada Ilokana ken ti maikadua a
bingay ket buklen dagiti walo a letra a nabulod manipud iti pagsasao nga
Espaniol ken Ingles.

Amin dagiti klase ni Ilokano iti sakbay ti kolonia ket nagsuratda iti sistema ti
silabiko sakbay ti isasangpet dagiti Europeano. Inus-usarda ti sistema a
naitermino a kas maysa nga abugida, wenno alpasilabario. Daytoy idi ket kapada
dagiti sinuratan ti Tagalog ken Pangasinan, nga iti tunggal karakter ket
nangirepesenta iti panagsasaruno iti konsonante-bokal, wenno iti pangyababaan
iti Ingles iti CV (consonant-vowel). Ti bersion ti Iloknao, nupay kasta, ket isu
idi ti immuna a nangidesignado kadagiti koda a konsonante nga agraman iti marka
ti diakritiko – ti krus wenno virama – a naipakita iti Doctrina Cristiana ti
1621, ti maysa kadagiti kasapaan a nabatbati a pablaak iti Ilokano. Sakbay ti
pananginayon ti virama, awan idi ti waya dagiti mannurat a mangidesignado
kadagiti koda a konsonante. Dagiti met agbasbasa ket pugtuanda no ti bokal ket
mabasa wenno saan, gapu kadagiti bokal ti"e" ken "i" ket mabalinda a
maipasinnukat, kas pagarigan dagiti letra ti "o" ken "u" para iti "tendera" ken
tindira".

Kadagiti nabiit a panawen, adda metten dagiti dua a sistema a naus-usar: Ti
sistema ti "Espaniol" ken ti sistema ti Tagalog "Tagalog". Iti sistema ti
Espanol, dagiti balikas a nagtaud iti Espaniol ket intalinaayda dagiti
pannakailetrada. Dagiti met patneng a balikas, ket naitunos kadagiti alagaden ti
panangiletra ti Espaniol. Ita met nga aldawen, dagiti laeng lallakayen a
kaputotan ni Ilokano ti agus-usar iti sistema ti Espaniol.

Iti sistema a naibatay iti Tagalog, ad-adu iti pannakaisurat ti ponema iti
letra, ken nasaysayaat a mangipaltiing ti pudno a pannakaibalikas ti balikas.
Dagiti letra ti ng ket buklen ti digrapo ken maibilang a kas bugbugtong a letra,
ken sarunuenna ti n iti alpabeto. Kas resulta, ti numo ket agparang sakbay ti
ngalngal kadagiti barbaro a diksionario. Dagiti balikas iti ganganaet a
nagtaudan, ken kaaduan kadagiti nagtaud manipud iti Espaniol, ket nasken a
mabaliwan iti pannakailetra tapno nasaysayaat iti pannakaipaltiingna iti
ponolohia ti Ilokano. Dagiti balikas a nagtaud iti Ingles ket mabalin wenno saan
a mabalin a maitunos iti daytoy nga ortograpia. Ti nangruna a pagarigan nga
agus-usar iti daytoy a sistema ket ti linawas a magasin ti Bannawag.

Iti pannakaisayankat ti sistema ti bilingual nga edukasion ti Espaniol iti 1897,
ti Ilokano, ken maikuyog dagiti pito a nangruna a pagsasao (dagiti addaan iti
saan a basbassit ngem maysa a riwriw nga agsasao), ket naipalubos idi a kas
panangisuro aginggana iti maikadua a grado. Daytoy ket bigbigen babaen ti
Komision iti Pagsasao a Filipino a kas maysa kadagiti kangrunaan a pagsasao iti
Filipinas. Babaen iti batay-linteg, ti Ilokano ket maysa a katakunaynay nga
opisial a pagsasao kadagiti rehion a nakaisasaoanna ken agserbi a kas
katakunaynay a panangisuro kadagita a lugar.

Kadagiti napalabas a tawen, ti tignay iti Akinbaba ken Akinngato a Kamara iti
Kongreso ket nagiyunay-unay para iti panagusar iti nakayanakan a pagsasao a kas
panangisuro aginggana iti maikanem a grado.



https://ilo.wikipedia.org/wiki/Homero

Iti Lumaud a klasiko a tawid, ni Homero ( /ˈhoʊmər/; Griego: Ὅμηρος, Hómēros)
ket isu ti nangsurat ti Iliad ken ti Odisea, ken nairaraeman a kas ti kalatakan
a taga-ugma a Griego nga epiko a mannaniw. Dagitoy nga epiko ket naisanglad iti
rugi ti Lumaud a kanon ti literartura, ken adda ti adu a impluensia iti
pakasaritaan ti literatura.

Ti panagbiagna ket di ammon. Ni Herodoto ket nagkarkarkulo a ni Homero ket
nagbiag idi 400 a tawtawen sakbay ti panagbiag a panawen ni Herodoto, a
mangikabil kaniana idi agarup a 850 BC; bayat a dagiti dadduma apamunganayan ket
nagtuntonda nga isu ket nagbiag iti naipagarup nga asasideg a panawen ti Trojan
a Gubat, idi nasapa a maika-12 a siglo BC. Dagiti moderno nga agsuksukimat ket
naiparparang a agikabkabilda kenni Homero iti maika-7 a siglo wenno maika-8 a
siglo BC.

Ti pormatibo nga impluensia a panakaay-ayam babaen dagiti Hoeriko nga epiko iti
panagsukog ti Griego a kultura ket nawatiwat a nabigbigan idi, ken ni Homero ket
naipalpalawagan a ka ti manursuro ti Gresia. Dagiti obra ni Homero, a dagitoy
ket agarup a limapulo a porsiento dagiti bitla, ket nangited kadagiti modelo iti
makaawawis a panagsasao ken panagsursurat a tinultulad kadagiti taga-ugma ken
mediebal a lublubong ti Gresia. Dagiti pirgis ti panakalaglag para iti gangani
kadagit amin a malaslasin a Griego a nabirbirukan a literario ti papiro.

Dagiti inadaw a sasao a mainaig kenni Homero iti Wikiquote (Ingles) Midia a
mainaig kenni Homero iti Wikimedia Commons Dagiti obra a mainaig kenni Homero
iti Wikisource (Ingles)



https://ilo.wikipedia.org/wiki/Hainismo

Ti Hainismo ket tradisional a naamammuan iti Haina darma, ket maysa a Indiano a
relihgion a mangpatuldo iti maysa adalan iti saan kinaranggas kadagiti amin a
sibibiag a parsua. Daytoy ket maysa kadagiti kaduogan a relihion iti lubong a
matugotan kadagiti ramutna iti taga-ugma nga India. Ti kinunkuna ti tradision
iti daytoy a pammati ket insersermon babaen dagiti duapulo ket uppat a
nagsasaruno a nangitaktakder iti pammati a naamammuan a kas ti tirthankara. Ti
Hainismo ket mangiyunay-unay ti espiritual a kinawaya ken panagpapada a baetan
kadagiti amin a porma ti biag. Dagit iagsansanay iti daytoy a relihion ket
namatmatidad a ti di naranggas ken kabukbokodan a panagtengngel ket isu ti
pamay-an a pakabalinanda a makagun-od ti pannakawaya manipud ti siklo dagiti
panagungar manen.

Ti Hainismo ket maysa a relihioso a minoridad idiay India, nga adda dagiti 4.2
riwriw a sumursurot, ken dagiti sumorsurot kadagiti imigrante a komunidad idiay
Belhika, idiay Estados Unidos, idiay Kanada, Hong Kong, Hapon ken Singapur.
Dagiti Hain ket addaanda kadagiti kangatuan a degrado iti literasia para
kadagioti amin a relihioso a komunidad idiay India, ken dagiti biblioteka ti
manuskritoda ket isu ti kaduogan iti pagilian.

Ti Hainismo ket maysa a representatibo iti shramana a tradision, nga isu idi ket
mays a saan a Vedic a tignay a maipada iti naipakasaritaan a relihion ti Vedic.
Ti tunggal may kadagitoy a sanga ti taga-ugma a relihion ti Indian ket
nakaimpluensia met laeng kadagiti kaniada. Ti shramana a tradision ket
akinrebbeng idi para kadagiti mainaig a konsepto iti saṃsāra ken moksha. Adda
pay reperensia iti Rishabha, ti immuna a jaina tirthankara, iti Vedic a
literatura.

Ti pannakaipakita ti labus a pigura ti maysa a lalaki iti puseto nga nakatakder
nga agmetmeditasion ket adu a makita idiay Ginget ti Indus a Sibilisasion, a
mangipakpakita ti pannakaikapetna iti Hainismo. Ni Ram Prasad Chanda, nga isu
idi ti nangimaton ti panagkalkali iti Ginget ti Indus a Sibilisasion, ket
nangibagbaga:

Ni Pārśva ket isu ti kasapaan a tirthankara a mabalin a makedngan amapetsaan;
isu ket nagbiag idi maika-9 a siglo BCE. Dagiti tradision ket nangibagbaga a
dagiti nagannak kenni Mahavira' ket sinursurotda dagiti insursurona. Nupay
kasta, isu ket saan a maikeddeng a kas ti nangibangon ti Hainism. Ni Herman
Jacobi, ti maysa a nalatak nga indologista, ket nangisurat:

Ii maika-6 a BCE, ni Vardhamana Mahavira ket nagbalin a maysa kadagiti
kaimpluensiaan a manursuro iti Hainismo. Isu ket nangbangon ti dakkel a grupo
dagiti disipulo a nakaadal ken simmursurot kadagiti insursurona. Dagiti disipulo
ket tinawtawaganda isuna a kas ti jina, a literal a maipatarus a kas
agparparikma. Dagiti kinaudi a simmursurot kaniana ket nagus-usarda ti nabaliwan
a titulo a mangitudo kaniada: Hain, dagiti sumursurot ti jina.

Idi las-ud ti maika-4 a siglo BCE, ti Mauryan a Dinastia ket dimteng a nagturay.
Ti immuna nga emperador ti Mauryan, ni Chandragupta, ket nagbalin a Hain
kadagiti kinaudi a paset ti panagbiagna. Isu idi ket disipulo ni Badhrabahu, ti
maysa a Hain ācārya nga akinrebbeng para iti pannakaiyaddang ti Hainismo idiay
abagatan nga India. Ti Kalinga ket taengan idi dagiti Haina. Ti mannakigubat nga
emperadorna a ni Kharavela ket akinrebbeng idi para iti pannakaiyaddang ti
Hainismo iti ballasiw ti Indiano a subkontinente. Ti taga-ugma asiudad ti
Pithunda, kapitolio iti Kalinga, ket naipalplawag iti jaina a testo ti
Uttaradhyana Sutra a kas maysa a nangruna a sentro idi panawen ti Mahavira, ken
kankanayon idi a papanan babaen dagiti agtagtagilako manipud idiay Champa. Ni
Rishabha, ti immuna a tirthankara, ket rinaraeman ken dinaydayawan idi idiay
Pithunda ken naamammuan a kas ti Kalinga Jina. Idi maika-4 a siglo BCE, ni
Mahapadma Nanda ket pinarukmana ti Kalinga ken nangala ti maysa nga estatua ni
Rishabha manipud idiay Pithunda ken inpanna idiay kapitoliona a Magadha. Ti
panagraut ni Ashoka ken ti panagay-ayat ti annuroten a Budista ket nagpakaro a
nagparmek kadagiti Hain iti Kalinga. Nupay kasta, idi umuna a siglo BCE ti
empedor Kharvela ket pinarukmana ti Magadha, innalana ti estatua ni Rishabha ken
inkabilna idiay Udaygiri, idiay asideg ti kapitoliona a Shishupalgadh. Dagiti
rukib ti Khandagiri ken Udaygiri idiay asideg ti Bhubaneswar ket isu laeng
dagitoy ti nabatbati a bato a monunento ti Hain idiay Orissa.



https://ilo.wikipedia.org/wiki/Guglielmo_Marconi

Ni Guglielmo Marconi, Umuna a Markes ti Marconi (Italiano‎: [ɡuʎˈʎɛlmo
maɾˈkoːni]; 25 Abril 1874 – 20 Hulio 1937) ket maysa idi nga Italiano nga
inbentor ken inhenniero a maipapan ti elektrisidad, ken naam-ammuan para iti
pionero nga obrana iti adayo a distansia a transmision ti radio ken para iti
panangidur-asna iti linteg ni Marconi ken ti sistema ti telegrapo ti radio. Ni
Marconi ket kankanayon a naipammadayawan nga isu ti inbentor ti radio, ken isu
ket nakibinningay iti Premio Nobel iti Pisika idi 1909 kenni Karl Ferdinand
Braun "iti pannakabigbig kadagiti kontribusionda iti panagpadur-as iti awan
barot a telegrapia". Maysa nga empresario, negosiante, ken pundador idiay
Britania idi 1897 iti Kompania Ti Awan Barot a Telegrapia ken Senial (a nagbalin
nga iti Marconi Company), Ni Marconi ket nagballigi iti panagaramid ti komersial
a panagballigi iti radio babaen ti panagpabaro ken panagpuonan iti obra dagiti
dati a nagparnuay ken dagiti pisiko. Idi 1924 ti Ari ti Italia ket pinatan-okna
ni Marconi a kas Markes.



https://ilo.wikipedia.org/wiki/Gubat_ti_Sangagasut_a_Tawtawen

Ti Gubat ti Sangagasut a Tawtawen ket dagidi serie ti suppiat a nailaban manipud
idi 1337 aginggana idi 1453 a nagbaetan ti Inglatera ken Pransia. Daytoy ket
nagbanagan ti maysa a dinastiko a suppiat a nangrugi manipud idi ni Guillermo ti
Agparparukma a nagbalin nga Ari ti Inglatera bayat a nagtultuloy a Duke ti
Normandia. A kas ti duke ti Normandia, dagiti Inggles nga ari adda utangda nga
agraem ti Ari ti Pransia ngem kasla dagiti immununa a duke dagitoy ket
nagtaginayonna ti adu nga autonomia. Ti riri a panagraem ket maysa idi a
seremonia a ti riri nga agup-upa wenno basalo ket nangisalda ti panagraem ken
panagparukma kadagiti apona ti riri. Daytoy a panagsanay ket napasardeng idi
maikasangapulo ket uppat a siglo idi ni Eduardo III ket napaay a nakaited ti
panagraem kenni Philip VI ti Pransia ken ni Philip ket saan a nangtaripatu ti
inkarina a panagisubli ti paset ti Guienne nga innala ni CarlosIV. Dagiti
dadduma pay a nangruna a banag ket mairaman dagiti nadumaduma a naggigiddiat a
panagpadas a panagtengngel ti paglakkuan ti Inggles a lana.

Ti Anglo-Normando a dinastia a nagturay ti Inglatera, manipud ti Normando a
Panagrukma ti 1066, ket naipatingga idi babaen ti maysa panakikaduaan a
nagbaetan ni Geoffrey ti Anjou ken Roberto ti Gloucester, a ti anak a lalaki ni
Geoffrey a ni Enrique ket nagbalin a ti immuna kadagiti Angevino nga ari ti
Inglatera idi 1153. Ti Ari ti Inglatera ket dagus a nagturturay kadagiti adadu a
teritorio iti kontinente ngem ni ti Ari ti Pransia. Ti panakabalin daytoy a
parikut ket dagiti idi duke ti Normandia, dagiti Inggles nga ket nakautangda ti
panagraem ti Ari ti Pransia, nupay kasta dagiti duke ket adda isuda kadagiti adu
nga autonomia manipud idi maika-11 a sigloken dagiti masakbayan ken saan idia
daytoy a parikut iti panagsanay.

Ni Ari Juan ket nakatawid ti adu nga estado manipud kenni Ari Ricardo I. Nupay
kasta, ni Philip II ti Pransia ket nakeddeng a nagtignay a nangala ti gundaway
ti kinakapsut ni Ari Juan, iti kinalegado ken maipapan ti milisia, ken babaen
idi 1204 ket nagballigi iti panagtengngelna kadagiti kaaduan a taga-ugma a
teritoria a tagtagikua. Ti simmarsaruno a Gubat ti Bouvines (1214), a mairaman
ti Saintonge a Gubat (1242) ken ti kanungpalan ti Gubat ti Santo-Sardos (1324),
ket nagpabassit kadagit itinengtengngel ti Inglatera iti kontinente kadagiti
bassit a probinsia idiay Gasconia, ken ti kompleto a panakapukaw ti Normandia.



https://ilo.wikipedia.org/wiki/Grover_Cleveland

Ni Stephen Grover Cleveland (Marso 18, 1837 – Hunio 24, 1908) ket isu idi ti
Maika-22 ken maika-24 Presidente iti Estados Unidos. Ni Cleveland ket isu laeng
ti presidente a nagserbi ti dua a saan a nagsaruno a termino (1885–1889 ken
1893–1897) ken isu ti agmaymaysa a namindua a naibilang ti panagibilang kadagiti
presidente. Isu ti nangabak iti nadayeg a butos para iti presidente ti tallo a
beses iti 1884, 1888, ken 1892—ken isu laeng ti Demokrata a nabutosan ti
panakapresidente iti panawen ti politiko a panakaturay ti Republikano a nagpaut
manipud idi 1861 aginggana idi 1913.

Ni Cleveland ket isu idi ti daulo ti nagay-ayat ti negosio a dagiti Bourbon a
Demokrata a nagsuppiat kadagiti nagina a taripa, Nawaya a Pirak, panagpabussog,
imperialismo ken naited a kuarta a tulong kadagiti negosio, dagiti agtaltalon
wenno dagti beterano. Dagiti pannakigubatna para iti politiko a panagreporma ken
piskal a konserbatismo ket nagaramid kaniana ti maysa nga ikono para kadagiti
Amerikano a konserbatibo ti dayta a panawen. Ni Cleveland ket nakagun-od
kadagiti pammadayaw para iti pannakaregtana, panakawayawaya, integridad, ken
panagitalek kadagiti pamunganayan iti klasiko a liberalismo. Ni Cleveland ket
saan nabanbannog a nakilaban ti binalintungeg a politiko, pannakisuki, ken
manangituray. Ti kinapudno, a kas maysa nga agrepreporma tipannakaidaydayawna
ket napigsa unay idi a ti reporma apayak ti Partido Republikano, a makunkuna a
ti "Mugwumps", ket kaaduan kadagitoy ti pimmanaw ti GOP nga etiketa ken napanda
anagsuporta kaniana idi 1884.

Adda nakapunta a didigra ti pagilian idi isu ket nangrugi ti maidua a terminona
idi ti Derraaw iti 1893 ket nakapataud ti nailiana a panagsagsagaba a saan a
naipasanud ni Cleveland. Daytoy ket nagdadael ti partidona Demokratiko, a daytoy
ket naglukat ti dalan para iti maysa a Republikano aguedday idi 1894, ken para
iti agrario ken naipirakan a panagagaw ti bikodna a partido Demokratiko idi
1896. Ti nagbanagan daytoy ket ti maysa a panagilinia manen ti politiko a
naglippas ti Tallo a Partido a Sistema ken nangirugi ti Uppat a Partido a
Sistema ken ti Narang-ay a Panawen.

Ni Cleveland ket nangala kadagiti napigsa a puesto ken napigsa a nadildillaw
idi. Ti panakibiangna iti Welga ti Pullman idi 1894 tapno agnanayon nga aggunay
dagiti perrokarrilto ket nanggura dagiti nailian a kappon dagiti agob-obra ken
nanggura ti partido idiay Illinois; ti panagsuportana iti balitok a pagalagadan
ken ti panagsuppiatna ti Nawaya a Pirak ket nangisina kadagiti agrario a payak
ti Partido Demokratiko. Ti maysa pay, dagiti kritiko ket umusasugda nga isu ket
adda laeng ti bassit a kapanunotan ken lasla naturturan kadagiti ekonomiko a
didigra ti pagilian a panagsagsagaba ken dagiti welga iti maikadua a terminona.
Nupay kasta, ti dayawna ti panakaregta ken nasayaat a karakter ket nalaben
kadagiti riribok iti maikadua a terminona. Ti biograpo a ni Allan Nevins ket
sinuratna ti kastoy: "ti kalatakan ni Grover Cleveland ket naisanglad ti tipiko
ngem saan a dagiti saan a kadaywan a kababalin. Isu ket awan kadagiti sagut nga
awan kadagiti rinibo a tattao. Isu ket nagtagikua ti panakaregta, kinatured,
panakatibker, panakawayawaya, ken naisangsangayan a kapanunotan. Ngem isu ket
nagtagikua kadagitoy ti degrado nga awan kadagiti sinoman."



https://ilo.wikipedia.org/wiki/Golpo_ti_Mehiko

Ti Golpo ti Mehiko (Espaniol: Golfo de México) ket napalikmutan bassit ti
dagdaga a labneng ti taaw a kaaduan a napalikmutan daytoy ti kontinente ti
Amianan nga Amerika ken ti isla ti Kuba. Nabeddengan daytoy idiay amianan a
daya, amianan ken amianan a laud babaen ti Golpo a Pantar iti Estados Unidos,
iti abagatan a laud ken abagatan babaen ti Mehiko, ken iti abagatan a daya
babaen ti Kuba. Idiay Texas ken Louisiana makunkuna daytoy a ti "Maikatlo a
Pantar," a maigiddiat daytoy kadagiti pantar ti Estados Unidos nga Atlantiko ken
Pasipiko. Ti sukog daytoy a labneng ket kasla maratimbukel ken agarup a 810
nautika milia (1,500 km) ti kalawa na ken napno kadagiti sedimentario a batbato
ken tinumek. Naikabit daytoy ti Taaw Atlantiko babaen ti Kipkipet ti Florida a
nagbaetan ti Estados Unidos ken Kuba, ken ti Baybay Karibe (a daytoy ket
nakaporma ti Baybay Amerikano Mediterraneo) babaen ti Kanal Yucatan a nagbaetan
ti Mehiko ken Kuba. Iti daytoy a nailet a panakakabit ti Atlantiko, daytoy a
Gólpo ket makapadpadas ti bassit a sakup ti úgot. Ti kadakkel ti labneng ti
Golpo ket agarup a 615,000 mi² (1.6 a riwriw km²). Gangani a kagudua iti labneng
ket ababaw a kontinental a banilag a dandanum. Ti kaadaleman a paset na ket
14,383 a pies (4,384 m) idiay Adalem a Sigsbee, ti maysa a rinangis a depaar a
sumurok a 300 nautika milia (560 km) (550 km) a kaatiddog. Ti labneng ket
naglaon ti tomo iti agarup a 660 kuatrillon a galon (2.5 × 106 km3). Naporma
daytoy idi agarup a 300 a tawtawen a kas resulta iti plato a tektoniko.



https://ilo.wikipedia.org/wiki/Golpo_ti_Aqaba

Ti Golpo ti Aqaba wenno Golpo ti Eilat (Arabiko: خليج العقبة‎, naitransliterado:
Khalyj al-'Aqabah; Hebreo: מפרץ אילת‎, naitransliterado: Mifratz Eilat) ket ti
dakkel a golpo idiay akin-amianan nga ungto ti Baybay Nalabbasit, iti daya ti
Peninsula Sinai ken iti laud ti nangruna a daga ti Arabia. Ti aplayana ket
nabingbingay iti nagbaetan dagiti uppat a pagilian: ti Ehipto, Israel, Hordania,
ken Saudi Arabia.

Ti golpo ket daya ti Peninsula Sinai ken laud ti Peninsula Arabiano. No ti adda
Golpo ti Suez iti laud, daytoy ket gumay-at manipud iti akin-amianan a paset ti
Baybay Nalabbasit. Daytoy ket makaabot iti kaadalenm iti 1,850 m iti tengnga a
lugarna: ti Golpo ti Suez ket nalawlawa ngem naab-ababaw ngem 100 m.

Ti golpo ket agruko iti 24 kilometro (15 mi) iti kalawaan apuntona ken gumay-at
iti agarup a 160 kilometro (99 mi) iti amianan manipud iti Linglingsat ti Tiran
nga idiay ti pagsabtan ti Israel iti Ehipto ken Hordania.

Ti Gunglo ti Internasional a Hidrograpiko ket mangipalawag ti akin-abagatan a
patingga ti golpo a kas "Ti linia nga agtartaray manipud iti Ràs al Fasma
agpaabagatan a laud iti Isla Requin (27°57′N 34°36′E﻿ / ﻿27.950°N 34.600°E﻿ /
27.950; 34.600) babaen ti Isla Tiran aginggana iti abagatan a laud a punto ken
kalpasanna agpalaud a paralelo (27°54'N) iti aplaya ti Peninsula Sinai".



https://ilo.wikipedia.org/wiki/George_H._W._Bush

Ni George Herbert Walker Bush (naiyanak idi Hunio 12, 1924) ket maysa nga
Amerikano a politiko a nagserbi idi a kas ti maika-41 a Presidente iti Estados
Unidos (1989–93). Isu ket dati a nagserbi a kas ti maika-43 a Bise Presidente
iti Estados Unidos (1981–89), maysa a kongregista, maysa nga embahador, maysa a
Direktor ti Tengnga a Saririt, ken ti agdama a kalakayan a sibibiag a
presidente.

Ni Bush ket naipangay idi idiay Milton, Massachusetts, manipud ti maysa a
Senador a ni Prescott Bush kenni Dorothy Walker Bush. Kalpasan ti panakaraut ti
Pearl Harbor idi 1941, ni Bush ket intontongkuana panagbasan ti kolehio, ken
nagenlista iti Marina ti Estados Unidos idi maika-18 a kasangayanna, ken isu ket
nagbalin a ti kaubingan a agpatpatayab idiay Marina iti dayta a panawen. Isu ket
nagserbi aginggana ti gibus ti gubat, kalpasan dayto y napan nagadal idiay
Unibersidad ti Yale. Nagturpos idi 1948, isu ken ti pamiliana ket immalisda
idiay Laud a Texas ken simrek ti lana a negosio, ken nagbalin a milionario
babaen ti tawen iti 40.



https://ilo.wikipedia.org/wiki/Ferdinand_Magellan

Ni Ferdinand Magellan (Portuges: Fernão de Magalhães, IPA: [fɨɾˈnɐ̃w ðɨ
mɐɣɐˈʎɐ̃jʃ]; Espaniol: Fernando de Magallanes, IPA: [ferˈnando ðe maɣaˈʎanes];
c. 1480 – 27 Abril 1521) ket maysa idi a Portuges nga eksplorador. Isu ket
naipasngay idiay Sabrosa, iidiay akin-amianan a Portugal, ken isu ket nagserbi
kenni Ari Karlos I iti Espana iti panagbiruk ti maysa nga agpalaud a dalana
idiay "Is-isla ti Rekado" (moderno a ti Is-isla ti Maluku idiay Indonesia).

Ti panagbaniaga ni Magellan idi 1519–1522 ket nagbalin daytoy a ti immuna a
panagbaniaga tapno aglayag manipud ti Taaw Atlaniko a mapan idiay Taaw Pasipiko
(a nanaganan idi daytoy a kas ti "nakapia a baybay" babaen ni Magellan; ti
panaglasat ket naaramid babaen ti Kipet ni Magellan), ken isu ti immuna a
bimmallasiw ti Pasipiko. Isu pay daytoy ti immuna a nakakompleto ti
panag-sirkumnabigasion iti Daga, urayno ni Magellan ket saanna naileppas ti
intero a panagbaniaga, nga isu ket pinatay idi panawen ti Gubat iti Mactan idiay
Pilipinas. (Para iti adu pay a paaamo kitaen ti Eksplorasion iti Pasipiko).

Ni Magellan ket nagited pay tinaganna ti Magallanes a Pinguino, nga ket ti
immuna a Europeano a nagiyammo, ken ti Magallanes nga ul-ulep, a tattan ket
naamammoan a dagiti asideg nga ansisit nga ariwanas.

Ni Magellan ket naipasngay iditi lawlaw ti 1480 baka idiay Vila Nova de Gaia,
nga asideg ti Porto, idiay Probinsia ti Douro Litoral, wenno idiay Sabrosa, nga
asideg ti Vila Real, idiay Probinsia ti Trás-os-Montes e Alto Douro, idiay
Portugal. Isu ket anak ni Rodrigo de Magalhães, alcaide-mór iti Aveiro
(1433–1500) (anak ni Pedro Afonso de Magalhães ken ti asawana ani Quinta de
Sousa) ken ti asawana ani Alda de Mesquita ken kabsat ni Leonor wenno Genebra de
Magalhães, nga asawa ni João Fernandes Barbosa. Kalpasan ti ipupusay dagiti
nagannak kaniana idi agtawen ti sangpulo isu ket nagbalin nga ayaban kenni Queen
Leonor idiay Portuges a naarian akorte gapu ti pinakatawtawid ti pamiliana.

Idi Marso 1505, iti tawen a 25, ni Magellan ket nag-enlista kadagiti plota iti
22 a barko a naipatulod a mangsangaili kenni D. Francisco de Almeida a kas isu
ti immuna a biseroy ti Portuges nga India. Urayno ti naganna ket saan nga
agparang kadagiti kronika, naamammoan nga isu ket nagtalinaed idiay iti walo a
tawen, idiay Goa, Cochin ken Quilon. Isu ket nakibinglay kadgiti nadumaduma a
gubat, a mairaman ti gubat iti Cannanore idi 1506, nga isu ket nasugatan idiay.
Idi 1509 isu ket nakilaban iti gubat iti Diu ken kalpasan daytoy ket naglayag
babaen ni Diogo Lopes de Sequeira iti immuna a Portuges nga embahada iti
Malacca, a kaduna ni Francisco Serrão, ti gayyemna ken baka pay kasinsinna. Idi
Septiembre, kalpasan ti isasangpetna idiay Malacca, ti panagbaniga ket nabiktima
iti maysa apannakikumplot a nagbanagan daytoy ti panagsanod. Ni Magellan ket
adda iti nangruna apapel, a nagballaag kenni Sequeira ken nangisalakan kenni
Francisco Serrão, nga isu ket simmanglad. Daytoy a pannakaaramid ket
nakagunodanna kadagiti pammadayaw ken panakaipangato.

Idi 1511, iti babaen ti baro a gobernador a ni Afonso de Albuquerque, ni
Magellan ken Serrão ket nakibinglayda iti panagrukma iti Malacca. Dagitoy dua
ket nagsinada kalpasan ti daytoy a panagrukma: ni Magellan ket naipangato idi,
gapu ti nabaknang a nasamsamna, ken ti panakikaduana ti maysa a Malay a
kinontratona ken panagbuniagna kenni Enrique iti Malacca, keen nagsubli idiay
Portugal idi 1512. Ni Serrão ket pimmanaw iti immuna a panagbaniaga a panagbiruk
ti "Is-isla tiRekado" idiay Moluccas, nga isu ket nagtalinaed idiay, a nangasawa
ti maysa a babai a napipud idiay Amboina ken nagbalin nga agbalbalakad ti
milisia ti Sultan iti Ternate, Bayan Sirrullah. Dagiti suratna kenni Magellan
ket nasunda daytoy a panakaikeddeng, a daytoy ket nakaited dagiti pakaammo a
maipanggep kadagiti teritorio nga agpatpataud ti rekado.

Kalpasan ti panagbakasionna nga awan ti pammalubos, ni Magellan ket naawanan
tiparabor. Isu ket nagserbi idiay Morocco ken nasugatan ken isu ket permanente a
nagpilpilay. Isu ket napabasol pay ti awan linteg a panagkomersio kadagiti Moro.
Daytoy a panagpabasol ket naisunda a saan nga husto, ngem awanen dagiti
simmaruno pay a daton a panagtrabaho kalpasan idi 15 Mayo 1514. Kalpasan idi
1515, isu ket naidatonan nga agtrabaho a kas maysa a kameng iti Portuguese a
barko, ngem isu ket saan a naawat. Idi 1517 kalpasan ti panakiringgorna kenni
Ari Manuel I, ng aisu ket naglibak ti panagipilpilitna a mangidaulo ti
panagbabiga a makaabut dagiti isla ti rekado manipud ti daya (a kas ti, bayat
nga aglaylayag nga agpalaud, nga agbirbiruk a mangliklik ti nasken a panaglayag
ti lawlaw ti ungto ti Aprika), isu ket pimmanaw ken napan idiay Espana. Idiay
Seville isu ket nakigayyem ti kapagilianna a ni Diogo Barbosa ken kalpasan
daytoy inasawana ti anakna a babai babaen ti maikadua nga asawana a ni María
Caldera Beatriz Barbosa a nagannakda ti dua: Ni Rodrigo de Magalhães ken Carlos
de Magalhães, a dagitoy dua ket pimmusay idi ubingda pay. Ti asawan ket natay
met idi idiy Seville idi lawlaw ti 1521.

Isu ket nagipasnek ti panagadalna kadagiti kinaudi a grapiko, nga isu ket
nagsuksukisok, a kumaduaana ti kosmograpo a , ni Rui Faleiro, ti maysa a ruangan
manipud ti Atlantiko amapan iti Abagatn a Pasipiko ken ti posibilidad ti
Moluccas ket tagikua nga Espaniol segun ti panakasinsina iti Tulag iti
Tordesillas.

Ti panggep ni Christopher Columbus iti 1492–1503 a panagbanigana a mapan ti Laud
ket isu idin ti kayatna a panakabot ti Indias ket ti mangipatakder ti komersio a
panakibiang a nagbaetan ti Espania ken dagiti pagarian iti Asian. Dagiti
Espaniol ket nakitada a dagiti dagdaga ti Kaamerikaan ket saan a paset iti Asia,
ngem daytoy ket baro a kontinente. Ti 1494 a Tulag iti Tordesillas a naireserba
para iti Portugal dagiti dumaya a dalan a malawlaw ti Aprika, ken Vasco da Gama
ken dagiti Portuges ket simmangladda idiay India idi 1498. Nagbalin a masapul
unay para iti Espania nga agbiruk ti baro a dalan ti komersio a mapan idiay
Asia, ken kalpasan ti Junta de Toro konperensia iti 1505, ti Espaniol a Balangat
ket napan nagdiskobre ti dalan a mapan ti laud. Ti Espaniol nga eksplorador a ni
Vasco Núñez de Balboa ket naabotna ti Taaw Pasipiko idi 1513 kalpasan ti
panagballasiwna ti Istmo iti Panama, ken ni Juan Díaz de Solís ket pimmusay
idiay Río de la Plata idi 1516 bayat nga agsuksukisok ti Abagatan nga Amerika a
panagserbina iti Espana.



https://ilo.wikipedia.org/wiki/Deoksiribonukleiko_nga_asido

Ti Deoksiribonukleiko nga asido (Ingles: Deoxyribonucleic acid)) DNA) ket maysa
a nukleiko nga asido nga aglaon ti henetiko a mangisursuro ti panag-usar iti
panagrang-ay ken pamay-an kadagiti amain a naamammoan a sibibiag nga organismo
(malaksid kadagitiRNA birus). Ti DNA a paset nga umawawir iti daytoy a henetiko
a pakaammo ket makunkuna a dagiti hene. Ken dagiti dadduma pay a panagsasaruno
ti DNA ket adda dagiti kapanggepanna a patakder, wenno mairaman ti panagtimbeng
ti panag-usar iti daytoy a henetiko a pakaammo. No mairaman dagiti RNA ken
dagiti protina, ti DNA ket maysa kadagiti tallo a kangrunaan a makromolekula
akammasapulan para kadagiti amain a naamammoan a porma iti biag.

Ti DNA ket buklen dagiti dua nga atiddog a polimero iti naampapaok a paset a
tinawtawagan a dagiti nukleotido, nga adda dagiit duri a napartuat dagiti asukar
ken pospato a grupgrupo a nagtitipon babaen dagiti bedbed nga ester. Dagitoy dua
a baraan ket adda kadagiti dua nga agsumbangir a turong ken isu dagitoy ket
kontra-paralelo. Ti naikabit ti tunggal maysa nga asukar ket maysa kadagiti
uppata a kita dagiti milekula a makunkuna a nukleobases (inpormal a kas ti,
bases). Isu daytoy ti panagsarsaruno kadagitoy nga uppat a nukleobase ti igiid
ti duri nga agikodigo kadagiti pakaammo. Daytoy a pakaammo ket mabasa ti
panagusar ti henetiko a kodigo, a mangibaga ti panagsarsaruno dagiti amino nga
asido iti uneg ti protina. Ti kodigo ket mabasa babaen ti panagkopia dagiti
nabennat a DNA idiay minaig a nukleiko nga asido a RNA iti pamay-an a makunkuna
a ti transkripsion.

Iti uneg dagiti selula a DNA ket naururnos kadagiti attiddog a patakder a
tinawtawagan a dagiti kromosoma. Bayat ti panagbingbingay ti selula dagitoy a
kromosoma ket mapaminduanda iti pamay-an ti DNA a panagpamindua, nga agited ti
tunggal maysa a selula ti bukodna a kompleto a agasmang dagiti kromosoma. Ti
Eukariotiko nga organismo (dagiti ayup, dagiti mula, hongo, ken dagitii
protista) ket agidulinda a kaaduan kadagiti bukodda a DNA ti uneg ti tennga ti
selula ken dagiti dadduma pay a DNA kadagidiay organulo, a kas ti mitokondria
wenno kloroplasto. Iti naigiddiatan, dagiti prokariota(bakteria ken arkuea) ket
idulinda laeng ti bukodda DNA iti sitoplasma.Iti uneg dagiti kromosoma, dagiti
kromatina a protina a kas dagiti histona a kompakto ekn naurnos a DNA. Dagitoy a
kompakto a patakder ket mangiturong kadagiti panagtignay a nagbaetan ti DNA ken
dagiti nadumaduma aprotina, a tumultulong a tengngel no ania kadagiti paset ti
DNA ti maisuratan.



https://ilo.wikipedia.org/wiki/Dagiti_numero_ti_telepono_idiay_Filipinas

Dagiti numero ti telepono idiay Filipinas ket sumursurot da kadagiti naluktan a
panggep a panag-numero ti telepono‎ ken ti maysa a naluktan a panggep ti
panag-dial. Dagitoy dua a panggep ket alalagaden babaen ti Nailian a Komision ti
Telekomunikasion, maysa a bagi a nasakup ti Departamento iti Pagluganan ken
Komunikasion a kasla maysa a naikapet nga ahensia.

Ti Filipinas ket nainaganan ti maysa a sangalubongan a panag-dial a kodigo iti
63 babaen ti ITU-T. Dagiti numero ti telepono ket naitalinaed iti pito a dihito
(ti innem a dihito ket inus-usar idi tennga a 1990; ti uppat ken lima ket
inus-usar kadagiti aw-away), dagiti kodkodigo ti luglugar ket naitalinaed iti
maysa, dua wenno tallo a dihito. No agtawag ti adayu idiay Filipinas, sukatan ti
0 para iti domestiko a panagtawag ken 00 para iti internasional a panagtawag.

Dagiti kodkodigo ti lugar idiay Filipinas para iti naitalinaed a linia dagiti
telepono ket naitalinaed ti dua a dihito, mailaksisid ti Metropolitano a Manila,
ti probinsia ti Rizal, ken ti ili ti Obando idiay Bulacan, nga agus-usar ti
kodigo ti lugar a 2. Adda dagiti bassit nga agawawit a naummong iti maysa a
naisangyan a heograpiko a lugar ket mabalin nga agited ti uppat wenno lima a
kodkodigo ti lugar. Nupay kasta, dagitoy a kodkodigo ti lugar ket masuksukatan
dan iti naparabor a pagalagadan a dua a dihito a kodkodigo ti lugar.

Adda dagiti daduma a kodkodigo ti lugar a nagbibingayan a baetan dagiti adu a
probinsia. Iti kastoy a kaso ket dagiti sub-probinsia, a kasla ti Guimaras ken
Iloilo, dagiti kabarbaro a probinsia, kasla ti Zamboanga Sibugay ken Zamboanga
del Sur, wenno dagiti probinsia nga addaan dagiti bassit a populasion, nga kasla
ti Marinduque ken Quezon. Iti naipatingga a kaso, dagiti kodigo ti lugar ket
naibingningay kadagiti sibubukel nga isla, kasla iti Leyte ken Samar, wenno ti
maysa a sibubukel a rehion, kasla ti Rehion Administrativo ti Cordillera. Iti
dagitoy amia kaso, dagiti kodigo ti lugar ket nagbibingayan tapno makaaduan
kadagiti panagusar da. Tapno malasin ti naggapuan ti timmawag, ti tallo a dihito
a panagsukat ti telepono a pasaruno ket kinitkita.

Dagiti kodkodigo ti lugar para iti mobile a telepono ket tallo a dihito ken
agnanayon a mangrugi ti numero a 9. Saan a kasla dagiti natalinaed a linia ti
telepono, ti porma a panag-dial ti adayu a panagtawag ket agnanayon a
napalpaliiw no agus-usar iti kinuti a telepono.

Kasisigud idi, nga adda laeng tallo a kodigo ti lugar para kadagiti kinuti a
telepono:917 para iti Globe Telecom, 918 para iti Smart Communications ken 973
para iti Express Telecom, dagitoy nga addaan a kinuti a kompania idi a panawen.
Idi dimmaras a dimmakkel ti serbisio idi 1990 ken tatta pay nga aldaw, dagiti
barbaro a kodkodigo ket nainayon tapno matungpal dagiti masapsapul ngamin ket
dagiti addaan a kodkodigo ket naibusan dan. Dagiditi mainaynayon a kodkodigo ket
kadawyan a maala no naibusanen dagiti kinaudi a kodigo.

Dagiti kodkodigo ti lugar ket naigrupo babaen dagiti nagipaay nga awan ti maysa
a nakapet a sakup dagiti kodigo para iti maysa a nagipaay. Dagitoy a kompania
ken dagiti bukodda a kodkodigo ti lugar ket nailista dita baba:



https://ilo.wikipedia.org/wiki/Dagiti_Krusada

Dagiti Krusada ket dagidi serie dagiti relihioso nga ekspedisionario a gubat a
binendisionan babaen ti Papa ken ti Katoliko a Simbaan, nga adda ti naisao a
pagtungpalan iti panangisubli ti Kristiano a pagserkan kadagiti nasantuan a
lugar idiay ken ti asideg ti Herusalem. Dagiti Krusada ket kasisigud a nairugi
para itipanagsungbat manipud kadagit panagtawag babaen dagiti daulo ti Imperio a
Bisantino para iti panagtulong a makilaban ti panakairaman a panagpadakkel idiay
Anatolia babaen dagiti Muslim a Seljuk Turk a naglaped ti panagserrek dagiti
Kristiano idiay Herusalem, ken daytoy pay ket nairissik babaen ti panakadadael
kadagiti adu a sagrado a pagsaadan ti Kristiano ken ti panagirurumen dagiti
Kristiano babaen ti Fatimid caliph Al-Hakim. Dagiti krusada a binukel dagiti
Romano a Katoliko manipud kadagiti amin a lumaud ti Europa, ken saanda idi a
nagkaykaysa a nabilbilinan. Dagiti kangrunaan a serie dagiti Krusada, a
kangrunaan para iti panasuppiat kadagiti Muslim idiay Levant, ket rimsua idi ti
nagbaetan ti 1095 ken 1291. Dagiti historiador ket nagited kadagiti adu a bilang
dagiti immuna a krusada. Kalpasan dagiti nasapa a panagbalballigi, dagiti
naududi a kusada ket napayda ken dagiti krusada ket naabakda ket napilitda a
napasubli kadagiti naggapuanda..

Dagiti ginasut a ribo a soldado ket nagbalinda kadagiti Krusada babaen ti
panagsapata; ti Papa ket nangited kaniada ti plenario a panuynuy. Ti kayariganda
ket ti krus — ti termino a "krusada" ket naala manipud ti termino a Pranses para
iti panagala ti krus.Adu kadagitoy ket nanipud idiay Pransia ken tinawtawaganda
ti bagbagida a kas dagiti "Pranko," nga isu daytoy ti nagbalin a sappasap a
termino nga inus-usar babaen dagitiMuslim.

Idi panawen ti Kristianidad a saan pay a nabingbingay kadagiti dadakkel a bilang
iti heograpiko a nagtitipon a sangsanga a naporma kalpasan daytoy, ti (lumaud)
Romano Katoliko ken (dumaya) dagiti simbaan ti Bisantino nga Ortodokso ket isu
dagitoy ti kangrunaan a grupo; dagiti Krusada ket inbagbgada kaniada a dagiti
"Kristiano" ngem dagiti "Katoliko" wenno "Ortodokso".

Ti termino a "krusada" ket naus-usay pay a mangpalawag kadagiti naipanggep ti
relihioso a kampania a naaramid iti nagbaetan ti 1100 ken 1600 kadagidiay
teritorio ti ruar ti Levant a kadawyan ti panagsuppiat kadagiti pagano,
heretiko, ken dagiti tattao babaen ti panakaiparitan ti ekskomunikasion para
kadagiti panaglalaok a rason ti relihioso, ekonomiko, ken politiko. Dagiti
sinuppiatan ti bileg ti Kristiano ken Muslim ket nangiturong dagiti nakikaduaan
a nagbaetan dagiti relihioso a grupo a nakisuppiat kadagiti kabusorda, a kas
dagiti kimmaduaan ti Kristiano ken dagiti Islamiko a Sultanato iti Rûmidi
panawen ti Maikalima a Krusada.

Dagiti Krusada ket taudan dagiti nagruna nga impakto ti politika, ekonomiko, ken
sosial idiay lumaud a Europa. Daytoy ket nagbanagan nakaro a panakakapsutan ti
Kristiano nga Imperio ti Bisantino, a natnag kadagiti sumaganad a siglo babaen
dagiti Muslim a Turko.

Ti Rekonkista, ti maysa nga atiddog a paset t panawen a gubgubat idiay Espania
ken Portugal (Iberia), a ditoy ket innala manen dagiti puersa ti Kristiano ti
peninsula manipud kadagiti Muslim, ket asideg a mairamraman daytoy kadagiti
Krusada



https://ilo.wikipedia.org/wiki/Ciro_ti_Natan-ok

Ni Ciro II ti Persia (Persiano: کوروش بزرگ ‎, Daan a Persiano: Kuruš; c. 600 SK
wenno 576 SK–530 SKref>(Dandamaev 1989, p. 71)</ref>), sapasap a naamammoan a
kas ni Ciro ti Natan-ok, naamammoan pay a kas ni Ciro ti Laklakay, ket isu idi
ti nangbangon ti Akamenida nga Imperio.Babaen ti panagturayna, ti imperio ket
nangararakup kadagiti amin a napalabas a sibilisado nga estado ti taga-ugma nga
Asideg a Daya, ken nawatiwat a nagpadakkel ken dimteng a kaaduan a nagparukma ti
Abagatan a laud nga Asia ken ti kaaduan ti Tengnga nga Asia ken ti Kaukaso.
Manipud ti Baybay Mediteraneo ken Helesponto iiti laud aginggana idiay Karayan
Indus iti daya, ni Ciro ti Natan-ok ket nagpartuat ti kadakkelan nga imperio a
nakitkita ti lubong. Dagiti napno a panagturayna idi a titulo ket Ti Nalatak nga
Ari, Ari ti Persia, Ari ti Anshan, Ari ti Media, Ari ti Babilonia, Ari ti Sumer
ken Akkad, Ari dagiti uppat a suli ti lubong. Isu pay ti nangipalpalawag a
naipanpanunotan ti kaaduan a ti maysa kadagiti naipakasaritaan a kangrunaan a
panakairangarang ti karbengan ti nagtagitaoan babaen ti Ciro a Silindro idi
baetan ti 539 ken 530 SK.

Midia a mainaig kenni Ciro ti Natan-ok iti Wikimedia Commons Dagiti inadaw a
sasao a mainaig kenni Ciro ti Natan-ok iti Wikiquote (Ingles)



https://ilo.wikipedia.org/wiki/CiNii

Ti CiNii (/ˈsaɪniː/ ) ket serbisio ti bibliograpiko a database para iti
akademiko a panagipablaak, a nangruma a mangigandat kadagiti obra iti Hapon ken
dagiti Inggles nga obra a naipablaak idiay Hapon. Ti database ket napundar idi
Abril 2005 ken tinartaripato babaen ti Nailian nga Instituto ti Inpormatika. Ti
serbisio ket agbiruk manipud ti uneg dagiti database a tinartaripato babaen ti
NII [NII Electronic Library Service (NII-ELS) and Citation Database for Japanese
Publications (CJP)], ken dagiti pay database a maited babaen ti Nailian a
Biblioteka ti Dieta ti Hapon, dagiti pagipenpenen nga instituto, ken dagiti
dadduma pay a gunglo.

Ti database ket aglaon ti ad-adu ngem 15 a riwriw nga artikulo manipud kadagiti
ad-adu ngem 3600 a pablaak. Ti kadawyan a bulan (idi 2012) ket nakakita ti
ad-adu ngem 30 a riwriw a panagserrek manipud kadagiti 2.2 a riwriw a
naisangayan a bisitas, ken ti kadakkelan ken kakomprehensibuan a kita ti
database idiay Hapon. Urayno ti database ket adu ti kita a displinario, ti
kadakkelan a paset dagiti maawatna a panag-usisa ket ti nagtagitaon ken ti
pagobraan ti siensia sosial, mabalin daytoy a gapu ti CiNii ket is-isu ti
database a mangsakop kadagiti eskolar nga obra ti Hapon iti datoy a pagobra (aa
kasumbangir ti natural, pormal, ken dagiti medikal a siensia ti a makaserbi
manipud kadagiti sabali a database).

Ti database ket mangikeddeng ti naisangayan a panangilasin, NII nga ID ti
Artikulo (NAID), para kadagiti amin a maikabkabil.



https://ilo.wikipedia.org/wiki/Charles_de_Gaulle

Ni Charles André Joseph Marie de Gaulle (/ˈtʃɑrlz/ wenno /ˈʃɑrl dəˈɡɔːl/;
Pranses: [ʃaʁl də ɡol] ( denggen); 22 Nobiembre 1890 – 9 Nobiembre 1970) ket
maysa idi a Pranses a heneral ken estadista a nangidaulo dagiti Nawaya a Puersa
ti Pransia idi las-ud ti Maikadua a Sangalubongan a Gubat. Isu ket nangbangon
pay ti Maikalima a Republika ti Pransia idi 1958 ken nagserbi a kas ti immuna a
Presidente manipud idi 1959 aginggana idi 1969. Ti beterano ti Umuna a
Sangalubongan a Gubat, kadagiti tawtawen ti 1920 ken 1930, ni de Gaulle ket
immay ti puersa a kas maysa a nangipangpangruna dagiti nakuti a nakalasagan a
dibision, nga inpanpanunotanna nga agbalin a sentro iti moderno a pannakigubat.
Idi las-ud ti Maikadua a Sangalubongan a Gubat II, isu ket nakagun-od ti ranggo
a brigadier heneral (nga inususarna iti amin a kabibiagna), a nangidaulo
kadagiti bassit a nagballigi a nakalasagan a kontra a panagraut idi las-ud ti
1940 a Gubat ti Pransia idi Mayo iti las-ud ti Montcornet, ken nabiit a nagserbi
iti gobierno ti Pransia idi matmatnag ti Pransia. Ni De Gaulle ket isu idi ti
kangatuan nga opisial ti milisia ti Pransia a nanglikud ti Hunio 1940 a
panagipasardeng ti gubat iti Nazi nga Alemania manipud idi naiparugi daytoy.

Midia a mainaig kenni Charles de Gaulle iti Wikimedia Commons Dagiti inadaw a
sasao a mainaig kenni Charles de Gaulle iti Wikiquote (Ingles) Dagiti obra a
mainaig kenni Charles de Gaulle iti Wikisource (Ingles)



https://ilo.wikipedia.org/wiki/Calabria

Ti Calabria (panangibalikas [kaˈlaːbrja]; kadagiti Calabriano a dialekto:
Calabbria wenno Calavria, iti kinaugma ket naamammoan a kas ti Bruttium wenno
-dati- a kas tiItalia, ket maysa a rehion isiay akin-abagatan nga Italia, nga
abagatan ti Napoles, a mabirukan idiay "ramay ti saka" ti Italiano a Peninsula.
Ti kapitolio a siudad ti Calabria ket ti Catanzaro. Ti kaaduan ti populasion a
siudad ti Calabria ket ti Reggio, ken daytoy pay ti tugaw ti konsilo ti gobierno
ti Calabria.

Daytoy key nabeddengan iti amianan babaen ti rehion ti Basilicata, iti abagatan
a laud babaen ti rehion ti Sicilia, iti laud babaen ti Baybaya Tirreno,ken iti
daya babaen ti Baybay Honiko. Ti rehion ket sakupenna ti15,080 km2 (5,822 sq mi)
ken adda ti populasion ti sumurok a 2 a riwriw. Ti demonimo ti Calabria iti
Inggles ket ti Calabrian (Italiano: calabrese). Kadagiti taga-ugma apaset ti
panawen ti nagan a Calabria ket inus-usar idi ti akin-abagatan a peninsula ti
Apulia a nakunkuna pay a kas ti mikod ti Italia.



https://ilo.wikipedia.org/wiki/Bokm%C3%A5l

Ti Bokmål ([ˈbuːkmɔːl], literal a "dila ti libro") ket maysa nga opisial a
naisurat nga alagaden para iti Pagsasao a Norwego, a kakuyogna ti Nynorsk. Ti
Bokmål ket isu ti kinaynayat a maisurat nga algaden iti Norwego para kadagiti
85–90% a populason idiay Norwega, ken isu ti alagaden a kadawyan a naisursuro
kadagiti ganganaet nga estudiante iti pagsasao a Norwego.

Ti Bokmål ket tinartaripato babaen ti maipanggep ti gobierno a Konseho ti
Pagsasao a Norwego. Ti nakonkonserbatibo nga ortograpiko nga alagaden a kadawyan
a naamammuan a kas ti Riksmål, ket tinartaripato babaen ti saan a maipanggep ti
gobierno a Norwego nga Akademia para iti Pagsasao ken Literatura.

Ti immuna a Bokmål nga ortograpia ket opisial a naampon idi 1907 babaen ti nagan
a Riksmål kalpasan ti pannakaidur-asna manipud idi 1879. Dagiti arkitekto iti
likudan ti reporma ket ni Marius Nygaard kenni Jacob Jonathan Aars. Daytoy idi
ket maysa nga inampon iti naisurat a Danes, nga idi ket kadawyan nga inus-usar
manipud idi napalabas a pannakaikapponna iti Dinamarka, iti Dano-Norwego a koiné
nga insasao babaen ti Norwego nga urbano a babaknang, a naipangpangruna idiay
kapitolio. Idi ti dakkel a konserbatibo a warnakan ti Aftenposten ket nangampon
ti 1907 nga ortograpia idi 1923, Ti Danes a panagisurat ket saanen a naus-usar
idiay Norwega. Ti nagan a Bokmål ket opisial a naampon idi 1929 kalpasan ti
proposision a tawagan ti naisurat a pagsasao iti Dano-Norwego ket naabak babaen
ti agmaymaysa a butos idiay Lagting (ti kamara idiay parlamento ti Norwega).

Ti gobierno ket saan a mangtartaripato ti maisasao a Bokmål ken mangisingasing a
ti normalisado a pannakaibalikas ket nasken a surotenna ti ponolohia ti lokal a
dialekto ti agsasa. Urayno kasta, adda met ti naisasao a karuay ti Norwego a
kadawyan a nakitkita a kas ti de facto nga alagaden para iti naisasao a Bokmål.



https://ilo.wikipedia.org/wiki/Baybay_Tirreno

Ti Baybay Tirreno (/tɨˈriːniən ˈsiː/; Korseka: Mari Tirrenu, Pranses: Mer
Tyrrhénienne [mɛʁ tiʁenjɛn], Italiano: Mar Tirreno [mar tirˈrɛːno], Napolitano:
Mar Tirreno, Sardo: Mare Tirrenu, Sisiliano: Mari Tirrenu) ket parte ti Baybay
Mediteraneo idiay akinlaud nga aplaya ti Italia. Daytoy ket nainagan manipud
kadagiti Tattao a Tirrenio, ken nainagananen daytoy manipud idi maika-6 a siglo
BCE babaen dagiti Etrusko ti Italia.

Ti baybay ket nabeddengan babaen ti Corsica ken Sardinia iti laud, ti peninsula
Italiano kadagiti rehion ti Toscana, Lazio, Campania, Basilicata, ken Calabria)
iti daya, ken ti Sicilia iti abagatan.

Ti Baybay Tirreno ket mabirukan idiay asideg a pagsasabtan ti Plata ti Aprika
ken Plata ti Eurasia; isu a dagiti kabambantayan ken dagiti aktibo a bulkan a
kas ti Bantay Marsili ket mabirukan kadagiti sirokna. Dagiti walo nga Is-isla
Aeolia ken Ustica ket mabirukan dagitoy idiay akin-abagatan a parte ti baybay
iti amianan ti Sicilia.

Ipalawag ti Gunglo ti Internasional a Hidrograpiko dagiti patingga ti Baybay
Tirreno a kas dagiti sumaganad:

Ti Baybay Tirreno ket nabingbingay kadagiti dua a labneng (wenno tantanap), ti
tanap Vavilov ken ti tanap Marsili. Dagitoy ket naisina babaen ti pantok ti
rangtay ti sirok ti baybay nga ammo a kas ti Rangtay Issel, a nainaganan kenni
Arturo Issel.

Ti naganna ket naala manipud iti Griego a nagan para kadagiti Etrusko, a
naibagbaga kano a dagiti emigrante manipud iti Lydia ken indauluan babaen ni
prinsipe Tirreno. Dagiti Etruskano ket tinagtagitaoda ti aplaya ti moderno a
Tosvana ken inbagbagada ti danum a kas ti "Baybay dagiti Etrusko".

Dagiti nangruna a puerto ti Baybay Tirreno idiay Italia ket ti Napoles, Palermo,
Civitavecchia (Roma), Salerno, Trapani ken Gioia Tauro. Idiay Pransia ti
kangrunaan a puerto ket ti Bastia.

Ti Giglio Porto ket ti bassit a puerto ti isla iti daytoy a lugar. Daytoy ket
nagbalin a prominente idi linmed ti Costa Concordia itidiay aplaya ti Giglio.

Iti Griego a mitolohia, naipampamattian a dagiti derrraas iti ngato ti Baybay
Tirreno ket nagibalbalay kadagiti uppat nga angin nga induldulin babaen ni Eolo.
Dagiti angin ket ti Mistral manipud iti ginget ti Rodano, ti Libeccio manipud
iti abagatan a laud, ken ti Sirocco ken Ostro manipud iti abagatan.



https://ilo.wikipedia.org/wiki/Baybay_Timor

Ti Baybay Timor (Indones: Laut Timor; Portuges: Mar de Timor) ket ti saan unay a
naadalem a baybay a bineddengan iti amianan babaen ti isla ti Timor, iti daya
babaen ti Baybay Arafura, iti abagatan babaen it Australia ken iti laud babaen
ti Taaw Indiano.

Ti baybay ket aglaon kadagiti nadumaduma a raw-ang, dagiti natagtagitao nga isla
ken dagiti adu a reserba ti hidrokarbon. Dagiti sangalubongan a suppiat ket
rimsua kalpasan idi naduktalan ti reserba a nagresultaan iti panagpirma ti Tulag
ti Baybay Timor.

Ti Baybay Timor ket nakapasamakan idi ti kadaksan a pannakaibuknay ti lana
kadagiti napalabas a 25 a tawtawen idi 2009.

Dagiti danum iti daya ket ammo a kas ti Baybay Arafura. Ti Baybay Timor ket
kadennana ti tallo a dakkel a sumrekan ti danum iti amianian ti aplaya ti
Australia, ti Golpo Joseph Bonaparte, Golpo Beagle ken ti Golpo Van Diemen. Ti
siudad ti Australia ti Darwin ket isu laeng ti dakkel a siudad a kaariping ti
baybay. Ti bassit nga ili ti Wyndham ket mabirukan iti laud nga ima ti Golpo
Cambridge, ti maysa a sumrekan ti Golpo Joseph Bonaparte.

Dagiti karayan a sumrek iti Baybay Timor manipud ti Akin-amianan a Teritorio ket
mairaman ti Karayan Fish, Karayan King, Karayan Dry, Karayan Victoria ken ti
Karkarayan Alligator. Dagiti karayan idiay rehion ti Kimberley nga agayus idiay
Baybay Timor ket mairaman ti Karayan Ord, Karayan Forrest, Karayan Pentecost ken
Karayan Durack.

Ti baybay ket agarup a 480 km (300 iti kalawa, ken sumakop iti kalawa iti agarup
a 610,000 km². (235,000 milia kuadrado). Ti kaadaleman a puntosna ket ti
Kulluong Timor (nga adda met dagiti heolohista a mangikeddeng a daytoy ket ti
abagatan-daya a pagpaatiddog ti Trinsera ti Java, ngem dagitidadduma ket
makitkitada a kas kasakbayan ti daga a kulluong iti "kabambantayan" ti Isla
Timor), a mabirukan idiay akin-amianan a parte ti baybay, a makaabot iti
kaadalem iti 3,300 m (10,800 ft). Ti nabati a paset ti baybay ket naab-ababaw,
kaaduan daytoy ket agpakatengnga iti basbassit ngem 200 m (650 ft) iti kaadalem,
gapu ta naisanglad iti labes ti Samang Sahul, ti parte ti samang ti kontinente
ti Australia.



https://ilo.wikipedia.org/wiki/Baybay_Filipinas

Ti Baybay Filipinas ket pingir a baybay iti daya ken amianan ti Filipinas a
sumakop ti aganay a rabaw a kalawa iti 2 a riwriw mi² (5 a riwriw km²) iti
akinlaud a paset ti Amianan a Taaw Pasipiko. Daytoy ket nabeddengan babaen ti
purpuro ti Filipinas (Luzon, Samar, Leyte ken Mindanao) iti abagatan a laud;
Palau, Yap, ken Ulithi (iti Carolinas) iti abagatan a daya; ti Marianas, a
mairaman ti Guam, Saipan, ken Tinian, iti daya; ti Bonin ken Iwo Jima iti
amianan a daya; dagiti isla ti Hapon ti Honshu, Shikoku, ken Kyūshū iti amianan;
ti Is-isla ti Ryukyu iti amianan a laud; ken Taiwan iti laud.

Ti baybay ket addaan ti narikut ken naindumadumaan a reliba ti sirok ti baybay.
Ti sirokna ket naporma iti estruktural a labneng babaen dagiti serie ti
heolohiko a pakababasan ken dagiti sona ti pannakabungtol. Dagiti arko ti isla,
dagiti pantok iti rabaw ti taaw gapu ti aktibidad ti plaka tektoniko iti lugar,
ket kulongenna ti Baybay Filipinas iti amianan, daya ken abagatan. Dagiti kas
pagarigan ket ti purpuro ti Filipinas, Is-isla ti Ryukyu, ken ti Marianas. Ti
sabali pay a prominente a langa ti Baybay Filipinas ket ti kaadda dagiti adalem
a trinsera ti baybay, ti Trinsera ti Filipinas ken ti Trinsera ti Mariana, ken
aglaon dagitoy ti kaadaleman a puntos iti planeta.

Ti Baybay Filipinas ket bineddengan babaen ti Filipinas ken Taiwan iti laud, ti
Hapon iti amianan, ti Marianas iti daya ken ti Palau iti abagatan. Dagiti
kaaripingna a baybay ket mairaman ti Baybay Celebes nga insinsina daytoy babaen
ti Mindanao ken dagiti babassit nga isla iti abagatan, ti Baybay Abagatan Tsina
nga insinsina babaen ti Filipinas, ken Baybay Daya a Tsina nga insinsina babaen
ti Is-isla ti Ryukyu.

Ti Gunglo ti Sangalubongan a Hidrograpiko ket mangipalawag ti Baybay Filipinas a
kas "ti lugar iti Amianan a Taaw Pasipiko idiay daya nga aplaya ti Is-isla ti
Filipinas", a nabeddengan dagiti sumaganad:

Ti Plaka ti Baybay Filipinas ket mangporma ti datar ti Baybay Filipinas. Daytoy
ket maipasirok babaen ti Agkutkuti a Barikes ti Filipinas a kaaduan a mangawit
ti purpuro ti Filipinas ken ti akindaya a Taiwan. Ti baetan dagitoy dua a plaka
ket ti Trinsera ti Filipinas.

Ti Baybay Filipinas ket mangsangaili iti eksotiko nga ekosistema ti marina.
Aganay a lima gasut dagiti sebbangan iti natangken ken nalukneng a koral ket
adda kadagiti pantar a dandanum ken 20 porsiento ti sangalubongan a naam-ammuan
a sebbangan ti batbato ti baybay ket mabirukan kadagiti danum ti Filipinas.
Dagiti pawikan, pating, moray nga igat, kurita ken uleg ti baybay ken dagiti
dadduma pay a sebbangan ti ikan a kas ti tuna ket kadawyan a makitkita. Iti pay
maipatinayon, ti Baybay Filipinas ket agserbi pay a pagbugian a lugar para
dagiti igat ti Hapon, tuna ken dadduma pay a sebbangan ti balyena.

Ti immuna nga Europeano a nangdaliasat idi ti Baybay Filipinas ket ni Ferdinand
Magellan in 1521, a nnaginagan iti Mar Filipinas idi isu ken dagiti kaduana ket
addada idi idiay Is-isla ti Mariana sakbay ti ekplorasion ti Filipinas.
Kalpasanna daytoy ket naduktalan babaen ti dagiti Kastila nga ekplorador manipud
idi 1522 aginggana idi 1565 ken daytoy ket lugar idi ti nalatak a dalan ti
galeon a panagtagilako.

Idi baetan ti 19 ken 20, 1944, ti Gubat ti Baybay Filipinas, ket dakkel idi ken
mangikeddeng a gubat ti marina ti Sangalubongan a Gubat II a nagbaetan ti Hapon
ken ti Estados Unidos, daytoy ket napasamak idiay akin-daya a Baybay Filipinas,
idiay asideg ti Is-isla ti Mariana. Dagiti agawit ti eroplano ti Taihō, Shōkaku,
Junyō, Hiyō ken ti Ryuho ken nabombada, natorpedo ken pinalenned dagiti naibatay
ti agawit nga eroplano dagiti Amerikano ken nagraut manipud kadagiti dadduma pay
a bapor. Daytoy ket lugar pay idi ti “Great Marianas Turkey Shoot” sakbay ti
panagrukma dagiti Aliado iti Saipan, Guam ken Tinian idiay Marianas, ti Palau
iiti abagatan a laud, ken ti Filipinas.

Kalpasan ti pannakaikarkaro ti suppiat ti Is-isla ti Spratly idi 2011, dagiti
nadumaduma nga ahensia ti Filipinas ket nangrugrugida nga agus-usar iti
neolohismo ti "Baybay Laud Filipinas" tapno mangibaga ti Baybay Abagatan Tsina.
Nupay kasta, ti ngiwat ti PAGASA ket kinunana a ti baybay iti daya ti Filipinas
ket agtultuloyto a matawagan ti Baybay Filipinas.



https://ilo.wikipedia.org/wiki/Banbantay_Ural

Ti Banbantay Ural (Ruso: Ура́льские го́ры, tr. Uralskiye gory;
IPA: [ʊˈralʲskʲɪjə ˈgorɨ]; Baskir: Урал тауҙары), wenno simple laeng a dagiti
Ural, ket ti kabambantayan nga agarup a mapan manipud iti amianan aginggana iti
abagatan babaen ti akinlaud a Rusia, manipud iti aplaya ti Taaw Artiko aginggana
iti Karayan Ural ken ti akin-amianan a laud ti Kazakhstan. Ti kabambantayan ket
mangporma ti parte ti kombensional a pagbeddengan a pagabetan dagiti kontinente
ti Europa ken Asia. Ti Isla Vaygach ken dagiti isla ti Novaya Zemlya ket
mangporma pay ti ad-adu a kawar iti amianan a mapan iti Taaw Artiko.

Dagiti bantay ket mabirukan iti kaunegan ti heograpikal a rehion ti Ural ken adu
a mangtuon iti Distrito Pederal ti Ural ken iti rehion ti ekonomia ti Ural.
Nabaknang dagitoy kadagiti rekurso, mairaman dagiti mina ti metal, uging,
napateg ken napateg bassit a batbato. Manipud idi maika-18 a siglo, ti banbantay
ket adun a nagkontribusion iti sektor ti mineral iti ekonomia ti Rusia.

Midia a mainaig iti Banbantay Ural iti Wikimedia Commons Pakaammo ti panagbiahe
idiay Banbantay Ural manipud iti Wikivoyage (Ingles)



https://ilo.wikipedia.org/wiki/Bambi

Ti Bambi ket maysa nga Amerikano nga animado a pelikula idi 1942 nga inturong
babaen ni David Hand (nangimaton ti timpuyogan dagiti nagsarsaruno a direktor),
a pinataud babaen ti Walt Disney ken naibatay ti libro iti Bambi, Ti Maysa a
Biag iti Kabakiran babaen ti Austriano a mannurat a ni Felix Salten. Ti pelikula
ket inpablaak babaen ti RKO Radio Pictures idi Agosto 13, 1942, ken isu daytoy
ti maikalima a pelikula dagiti serie ti Klasiko nga Animado ti Animado Walt
Disney.

Dagiti kangrunaan a karakter ket ni Bambi, ti maysa a puraw ti ipusna nga ugsa,
dagiti nagannak kaniana (ti Nalatak a Prinsipe iti kabakiran ken ti saan a
nainaganan nga inanan), dagiti gayyemna a ni Thumper (ti de-rosas ti agongna a
kuneho), ken ni Flower (a mopeta), ken ti kinaubinganna a gayyem ken masakbayan
a kaduana, a ni Faline. Para iti daytoy a pelikula, ti Disney ket nagbalbaliw ti
sebbangan ni Bambi iti maysa a puraw ti ipusna nga ugsa manipud ti kasisigud a
sebbanganna iti korso nga ugsa, gaputa dagiti korso nga ugsa ket awan idiay
Etados Unidos, ken ti puraw ti ipusna nga ugsa ket adadu a naam-ammuan dagiti
Amerikano. Ti pelikula ket nakagun-od kadagiti tallo a nominasion ti Gunguna ti
Akademia : Kasayaatan nga Uni (Sam Slyfield), Kasayaatan a Kanta (para iti "Ti
Ayat ket Maysa a Kanta" a kinanta babaen ni Donald Novis) ken Kasisigud a
Kalidad ti Musika.

Idi Hunio 2008, ti Instituto ti Amerikano a Pelikula ket nangirepresenta ti
maysa a listaan kadagiti bukodna a "10 a Kasayaatan a 10"—dagiti kasayaatan a
sangapulo a pelikula kadagiti tunggal maysa a sangapulo a klasiko a kita ti
Amerikano a pelikula kalpasan ti panagsukisok iti 1,500 a tattao manipud ti
kreatibo a komunidad. Ti Bambi ket maikatlo a naipuesto iti animasion. Idi
Disiembre 2011, ti pelikula ket nainayon idiay Nailian a Rehistro ti Pelikula
iti Biblioteka ti Kongreso.



https://ilo.wikipedia.org/wiki/Atomiko_a_numero

Iti kimka ken pisika, ti atomiko a numero (naamammoan pay a kas ti proton a
numero) ket isu ti numero dagiti proton a mabirukan idiay pakatengngaan iti
maysa nga atomo ken daytoy ngarud ket kapadpada ti karga a numero dagiti
katengngaan. Daytoy ket kadawyan a mairepresenta babaen ti simbolo a Z. Ti
atomiko a numero ket naisangsangayan nga inaganan ti maysa a kimiko nga
element0. Iti maysa nga atomo iti agmangngamangnga a karga, ti atomiko a numero
ket kapadpadana ti bilang dagiti elektron.

Ti atomiko a numero, Z, ket saan koma a mairiro iti masa a numero, A, a daytoy
ket ti dagup a bilang dagiti proton ken dagiti neutron iti katengngaan iti maysa
nga atomo. Dagiti bilang iti neutron, N, ket naamammoan a kas ti neutron a
numero iti atomo; isu a ti, A = Z + N. Yantangay a dagiti proton ken dagiti
neutron ket addaanda ti agarup nga agpadpada a masa (ken ti masa dagiti elektron
ket maliwayan para kadagiti adu a kapanggepan), ken ti masa a kurang ket
kadawyan a bassit laeng a no maipada it masa, ti atomiko a masa iti maysa nga
atomo ket agarup a kapadpada ti A.

Dagiti atomo nga addaan ti kapadpada nga atomiko a numero a Z ngen addan ti
sabalia numero ti neutron N, ngarud ket addaan ti sabali nga atomiko a masa, ket
dagitoy ket naamammoan a kas dagiti isotopo. Kaaduan kadagiti masna a rumsua nga
elemento ket rumsuada a kas samusam nga isotopo, ken ti kalalainganna nga
atomiko a maso kadagitoy a samusam ket agikeddeng kadagiti atomiko a kadagsen
dagiti elemento.

Ti kadawyan a simbolo a Z ket naipagarup a naggapu ti balikas nga Atomzahl
(atomiko a numeror) iti Aleman .



https://ilo.wikipedia.org/wiki/Ateismo

Ti ateismo , iti maysa a nawatiwat a kapanunotan, ket ti panaglikudan ti pammati
iti kaada kadagti kinadios. Iti naak-akikid a kapanunotan, ti ateismo ket ti
naisangsangayan a puesto nga awan dagiti kinadios. A ti pannakairaman unay, ti
ateismo ket ti kaawan ti pammati ti irurumsua kadagiti ania man a kinadios. Ti
ateismo ket maigiddiat ti teismo, nga iti sapasap a terminona ket ti pammati nga
adda ti maysa a dios.

Ti termino nga ateismo ket nagtaud manipud iti Griego a ἄθεος (atheos), a
kayatna a sawen ket "awan ti dios (wenno awan dagiti dios)", nga inus-usar a kas
ti panagdadael a termino a maipakat kadagiti maikapanunot a mangilikud kadagiti
dios a karkararagan babaen dagiti dakdakkel a kagimongan. Ti adda a
pannakaiwaran ti nawaya a panunot, eskeptiko a panagusig, ken dagiti
simmarsaruno a panagadu ti panagdillaw iti relihion, ti panakaipakat iti daytoy
a termino ket bimmassit ti kalawana. Dagiti immuna a tattao a nagilasin kaniada
a nagus-usar ti balikas nga "ateista" ket nagnaed idi maika18 a siglo.

Dagiti ateista ket maimatonan nga eskeptiko kadagiti panagtunton a datdatlag, a
nagdakamatda ti kinaawan ti panagpalpaliiw nga ebidensia para kadagiti kinadios.
Ti managpanunot para iti saan mamatmati iti ania man a dios ket mairaman ti
problema iti diablo, ti panagsuppiat manipud iti bangking a palgak, ken ti
panagsuppiat manipud iti saan a panakamatmati. Dagiti sabali pay a panagsuppiat
para iti ateismo ket maisakup manipud iti pilosopiko aginggana ti sosial ken
aginggana ti naipakasaritaan. Urayno adda dagiti ateista a nakaampon kadagiti
sekular pilosopia, awan ti maysa nga ideolohia wenno agasmang dagiti ugali a
kapponan dagiti ateista. Adu kadagiti ateista nga agtengtengngel a ti ateismo
ket adadu a naagum a panakakita ti lubong ngen ti teismo, ken isu ngarud a
daytoy ket ti dagsen iti paneknek ket saan a maisanglad a mangipaneknek ti
ateista ti kaadda iti Dios, ngem ti teista ti mangted ti nakem para iti teismo.

Ti ateismo ket maawawat kadagiti bassit nga uneg ti relihion ken naikararua a
sistema ti pammati, a mairaman ti Hainismo, Budismo, Hinduismo, Neopagano a
tigtignay a kas ti Wicca, ken dagiti di-teistiko a relihion. Ti Hainismo ken
dagiti dadduma a porma iti Budismo ket saanda a mangitakder ti pammati kadagiti
dios, a ti Hinduismo ket agtengngengela ti ateismo ket umiso, ngem adda dagiti
pagadalan a makakitkita ti dalan iti maysa nga ateista ket narigat a masurotan
kadagiti banag ti panakakararua.

Gapu ta dagiti konsepto ti ateismo ket nadumaduma, ti panagilasin ti kaadu
dagiti ateista nga adda ti lubong tatta nga ladaw ket narigat. Segun ti maysa a
karkulo, dagiti ateista ket buklen ti agarup a 2.3% iti populasion ti lubong,
ken dagiti pay 11.9% ket saan a relihioso. Segun ti sabali pay, dagiti gatad ti
bukod a nagreporta ti ateismo ket kaaduan kadagiti Lumaud a pagiliana, a dagitoy
ket adda dagati nadumaduma a degrado: ti Estados Unidos (4%), Italia (7%),
Espania (11%), Gran Britania (17%), Alemania (20%), ken Pransia (32%). Segun ti
maysa a reporta idi 2009 babaen ti Amerikano a Panagsukisok ti Reliohioso a
Panakailasin, dagiti tattao nga agitunton a kumappon ti "awan ti relihion" ket
mangbukel kadagiti 15% iti populasion ti Estados Unidos.

Dagiti mannurat ket saanda nga umanamong no kasano ti kasayaatan a panagipalawag
ken panangidasig ti ateismo, a nagisupsuppiat no ania dagiti nalatak a masna nga
entidad a pakaipakatan dagitoy, no dagitoy ket panagitalgedan a kabukodanna
wenno gapu ti kaawanna, wenno makasapul ti siaammo, a nalawag a panaglikud. Ti
ateismo ket naikapanunotan a maipadpada ti agnostisismo, ken naisupadi pay
daytoy. Ti nadumaduma a kita ti kategoria ket naus-usar a panagilasin kadagiti
nadumaduma aporma ti ateismo.

Adda dagiti saan a nalawag ken kontrobersia a maipanggep ti panagipalpalawagan
ti ateismo ket taudan manipud iti karigat ti panakaabot ti konsenso para iti
panagipalpalawag kadagiti balikas a kas ti kinadios ken dios'. Ti kinaad-adu
ngem maysa a paggidgiddiatan dagiti panakapartuat ti Dios ken dagiti kinadios
ket mangiturong kadagiti naidumaduma a kapanunotan a maipanggep ti panakaipakat
ti ateismo. Dagiti taga-ugma a Romano ket pinabasolda dagiti Kristiano nga isuda
ket ateista gapu ti saanda a panagraem kadagiti pagano a kinadios. Nain-inot, a
dagitoy a panagsirmata ket napaay ti pannakapaborna gapu ti teismo ket
naawaawatan a kas mangbukel ti pammati kadagiti ania man a kinasantuan.

No ti kapanggepan ti sakup iti datdatlag a linikudan, ti ateismo ket mabalin a
mangsuppiat ti ania man mmanipud iti kaadda ti kinadios, aginggana ti kaadda ti
ania man a espiritual, nalatak a masna, wenno dagiti transsendental a konsepto,
a kas kadagiti Budismo, Hinduismo, Hainismo ken Taoismo.

Ti panangipalpalawag ti ateismo ket agdumaduma pay iti grado a konsiderasion ti
panakaikabil ti kapanunotan kadagiti dios tapno matawagan ti maysa nga tao ket
ateista. Ti ateismo ket sagpaminsan pay a naipalpalawag a ti nalaka a
panakairaman ti kaawan ti pammati ti kaaada dagiti kinadios. Daytoy a nawatiwat
a panangipalpalawag ket mangiraman kadagiti kayananak ken dagiti attao a saan
pay a naisarsarak kadagiti teistiko a kapanumotan. Idi nabaybayag pay ngem idi
1772, ni Baron d'Holbach ket kinunana nga "Amin nga ubbing ket nayanak nga
Ateista; awan ti kapanunotanda iti Dios." Ti kapada pay daytoy, ni George H.
Smith (1979) ket nangisingasing a: "Ti tao nakaammo ti teismo ket maysa nga
ateista gapu ta isu ket saan a namatmati ti dios. Dagyto y a kategoria ket
mangiraman ti ubing nga adda ti konseptona a makaawat kadagiti banag a
maipanggep, ngem isu ket saan pay a siaammo kadagittoy a panggep. Ti kinapudno a
daytoy nga ubing ket saan a namatmati ti dios ket mangikari kaniana a kas maysa
nga ateista." Ni Smith ket nangaramid ti termino a natalipuspos nga ateismo
tapno mangitudo ti "kaawan ti teistiko a pammati nga awan ti siaammo a
panaglikud ti daytoy" ken nalawag nga ateismo tapno mangitudo ti nasapsapasap a
panagipalpalawag ti siaammo a saan a panakamatmati. Ni Ernest Nagel ket
suppiatenna ti panagilawlawag ni Smith iti ateismo a kas laeng ti "kaawan ti
teismo", a nagawawat laeng ti nalawag nga ateismo a kas ti agpayso nga
"ateismo".

Dagiti pilosopo a kas ni Antony Flew ken ni Michael Martin ken adaanda ti
sabsabali a positibo (napigsa/natangken) nga ateismo nga adda ti negatibo
(nakapsot/nalukneng) nga ateismo. Ti positibo nga ateismo ket isu ti nalawag a
panagpaneknek nga awan dagiti dios. Ti negatibo nga ateismo ket mangiraman
kadagiti amin a porma ti saan a teismo. Segun ti daytoy a pannakaikategoria, ti
sinoman a saan a teista ket negatibo wenno positibo nga ateista. Dagiti termino
a nakasot kennapigsa ket kabarbaroda laeng, bayat a dagiti termino a negatibo
ken positibo nga ateismo ket nadadaan ti nagtaudanda, a dagitoy ket naus-usar
(kadagiti nadumaduma a pamay-an) iti pilosopiko a literatura ken dagiti Katoliko
nga apolohetiko. Babaen ti daytoy a pannakisina ti ateismo, kaaduan kadagiti
agnostiko ket maikarida a kas dagiti negatibo nga ateista.

Bayat a ni Martin, kas pagarigan, ket mangipatpataged a ti agnostiko ket
buklenna ti negatibo nga ateismo, kaaduan kadagiti agnostiko ket makakita
kadagiti kapanunotanda a naisangsangayan manipud iti ateismo,[masapul a
dakamaten] a mabilinda a mangusig a saan a mangpaneknek ngem ti teismo wenno
makasapul ti kapadpadana a pakinakem. Ti panagipatalgedan ti panakaala ti
pannakaammo para iti weeno ti panagisuppiat ti kaadda ti dios ket sagpaminsan a
nakitkita a daytoy ket mangitudo a ti ateismo ket makasapul ti nasken a pammati.
Ti sapasap a panagsungbat dagiti ateista ti daytoy a suppiatan ket mairaman ti
saan pay a napasingkedan a relihioso a preposisio ket marembengan kadagiti
kaaduan a saan a pannakamatmati a kas dagiti amin a sabsabali a saan pay a
napasingkedan a preposision, ket ti saan a pannakaipasingkedan ti kaadda ti dios
ket saan nga agibagbaga ti kapadpadan a probabilidad ti ania man kadagioy a
posibilidad. Ti Eskoses a pilosopo a ni J. J. C. Smart ket nagisuppiat pay a
"sagpaminsan a ti maysa a tao ket ilanadna ti bagina, urayno nasgedan unay, a
kas maysa nga agnostiko gapu ti di mataldedan a panagisapasap ti pilosopiko nga
eskeptisismo a mangikkat kadatayo manipud iti panangibaga nga ammotayo amin ti
uray ania, malaksid ngata dagiti kipapudno ti matematika ken pormal a
lohiko."Gapu ti daytoy, adda dagiti mannurat nga ateista a kas ni Richard
Dawkins ket kaykayatda ti panagilasin ti teista, agnostiko ken ateista ti
pannakairaman ti maysa a espektro iti teistiko a probabilidad—ti pannakabalin a
ti tunggal maysa ket mangibaga ti panagisao a ti "Dios ket adda".

Sakbay ti maika-18 a siglo, ti kaadda ti Dios ti sapasap nga inaw-awat idiay
akinlaud a lubong a ti pannakabalin ti agpayso nga ateismo ket sinalsalusod.
Daytoy ket tinawtawagan a kas ti teistiko innatismo—ti pakinakem nga amin a
tattao ket namatmati iti Dios manipud idi naipasngayda; iti uneg daytoy a
kapanunotan ket ti pammati a dagiti ateista ket agliblibakda.

Adda pay ti puesto a mangitunton a dagiti ateista ket napardasda a namatmati ti
Dios ti oras dagiti didigra, a dagiti ateista ket makaar-aramid kadagiti insasao
ti ipupusay, wenno ti "awan dagiti ateista idiay trinsera." Adda pay dagiti kas
pagarigan a mangsuppiat kadagitoy, kadagitoy ket ti kas pagarigan ti literal a
"ateista idiay trinsera."

Adda dagiti ateista ket nagdudua ti kammasapulan ti termono nga "ateismo". Idiay
librona Surat para iti Kristiano a Pagilian, ni Sam Harris ket nagsurat ti:



https://ilo.wikipedia.org/wiki/Anthony_Hopkins

Ni Philip Anthony Hopkins, (naiyanak idi 31 Disiembre 1937), ket Gales nga aktor
iti pelikula, entablado, ken telebision, kompositor ken pintor. Kalpasan ti
panagturpos manipud iti Royal Welsh College of Music & Drama idi 1957, isu ket
nagsanay iti Royal Academy of Dramatic Art idiay Londres, ken nasiim idi babaen
ni Laurence Olivier a nagawis kaniana a tunipon iti Royal National Theatre. Idi
1968, immuna a nagpapel iti pelikula iti The Lion in Winter, ken nagpapel a kas
ni Ricardo I.

Naikeddeng isuna a kas maysa kadagiti kalatakan a sibibiag nga aktor, Ni Hopkins
ket kaaduan nga ammo iti panangiladawanna kenni Hannibal Lecter iti The Silence
of the Lambs, a nagabakanna iti Kalaingan nga Aktor, ti pangsaruno daytoy a
Hannibal, ken ti pangsakbay iti Red Dragon. Dagiti dadduma pay a pelikulana ket
mairaman ti The Mask of Zorro, The Bounty, Meet Joe Black, The Elephant Man,
Magic, 84 Charing Cross Road, Bram Stoker's Dracula, Legends of the Fall, Thor,
The Remains of the Day, Amistad, Nixon, The World's Fastest Indian, Instinct,
ken ti Fracture.



https://ilo.wikipedia.org/wiki/Anarkismo

Ti anarkismo ket sapasap a naipalpalawagan a kas ti politiko a pilosopia nga
agtengtengngel ti estado ket saan kakayatan, saan a masapul, ken makadangran,
wenno ti sabali a a kas ti panaglikudan ti turay ken pagsasarunuan nga
organisasion iti maysa a panagkukua iti panakibiang ti tao. Dagiti
mangpakpatakder ti anarkismo, a naamammoan a kas ti "anarkista", ket
mangipatakderda kadagiti awan estadona akagimongan a naibatay iti saan a
mapagsasarunuan dagiti boluntario nga asosasion.

Adda dagiti nadumaduma a tinawtawid ti anarkismo, a saan amin a dagitoy ket
eksklusibo. Dagiti anarkista apagadalan ti panunot ket mabalin a maigiddiatan ti
kammasapulan, nga agsupsuporta ti aniaman manipud ti patingga a panagmaymaysa
aginggan ti kompleto a kolektibismo. Dagiti nadumaduma a kita ti anarkismo ket
naikategoria iti sosial ken indibidualista nga anarkismo wenno ti kapadpadana
adua a panakaidasig. Ti anarkismo ket kanayon a naikapanunotan a maysa a radikal
a kanigid a payak nga ideolohia, ken adu kadagiti anarkista nga ekonomiko ken
anarkista a legado a pilosopia ket mangipakita ti kontra-estatista a
panagipatarus iti komunismo, kolektibismo, sindikalismo wenno makibinglay nga
ekonomia. Nupay kasta, ti anarkismo ket agnaynayon nga agiramraman ti maysa a
indibidualista a kita, egoista a kita, ken nawaya a tiendaan a kita. Adda dagiti
indibidualista nga anarkista nga isuda pay ket sosialista wenno komunista Bayat
nga adda dagiti anaarko-komunista nga isuda ket dagiti indibidualista.



https://ilo.wikipedia.org/wiki/Amman

Ti Amman (Arabiko: عمّان‎) ket ti kapitolio ken ti kaaduan ti populasion a
siudad ti Hordania. Daytoy ket sentro pat ti aekonomia, politika ken kultura.
Mabirukan iti amianan-sentral ti Hordania, ti Amman ketisu ti administrtibo a
sentro ti Gobernorato ti Amman. Daytoy ket addaan iti populasion iti 4,007,526
ken ti daga ket aglawa iti 1,680 kuadrado kilometro (648.7 sq mi). Ita nga
aldaw, ti Amman ket naikeddeng a maysa kadagiti liberal ken naipalaud a siudad
ti Arabo. Daytoy ket nangruna a papanan dagiti turista iti rehion, ken
naisangayan kadagiti Arabo ken Europeano a turista.

Ti kasapaan nga ebidensia ti pannakaitaeng ti lugar ket ti lugar ti Neoletiko
nga ammo a kas ti 'Ain Ghazal. Ti sinarunona ket ammo idi a kas ti "Rabbath
Ammon", ken isu idi daytoy ti kapitolio dagiti Ammonitas, idi a kas
"Philadelphia", ken itikanungpalan a kas Amman. Daytoy ket immuna a nabangon iti
pito a turod ngem itan ket umabot kadagiti sumurok a 19 a turod a mangitipon
kadagiti 7 a distrito, nga inadministro babaen ti Munisipalidad ti Kalatakan nga
Amman nga idauluan ababen ti mayor. Dagiti lugar ti Amman ket mabalin a
nagun-odda dagiti naganda manipud kadagiti turod (Jabal) wenno dagiti ginget
(Wadi) a pakabirukanda, kas ti Jabal Lweibdeh ken Wadi Abdoun. Ti Daya nga Amman
ket kaaduan a napunno kadagitinaipakasaritaan alugar a kankanayon a
mangsangsangaili kadagiti aktibidad ti kultura, bayat a ti Laud nga Amman ket
modmoderno ken agserbi a kas ti sentro ti ekonomia ti siudad.

Agarup a 1.9 a riwriw a bisbisita ti simmangpet idiay Amman idi 2014, ken
mairanggo daytoy a kas maika-84 a kaaduan a mabisbisita a siudad iti lubong ken
ti maika-4 a mabisbista nga Arabo a siudad. Ti Amman ket addaan iti relatibo a
napardas nga agrangrang-ay nga ekonomia, ken nairanggo a Beta− iti pagsurotan ti
global a siudad. Iti pay maipatinayon, daytoy ket nanaganan a kas maysa
kasayaatan a siudad ti Tengnga a Daya ken Amianan nga Aprika babaen dagiti banag
iti ekonomia, trabaho, enbironmento and socsio-kultura. Ti siudad ket maysa
kadagiti kadayegan a lokasion iti Arabo a lubong para iti pangibangonan dagiti
rehional nga opisina dagiti multinasional a korporasion, a mairaman ti Doha ken
unaan laeng ti Dubai. Daytoy ket manamnama a dagiti sumaruno a 10 a tawtawen,
dagitoy tallo a siudad ket mangala kadagiti kadakkelan a bingay dagiti aktibidad
ti multinasional a korporasion iti rehion.

Midia a mainaig iti Amman iti Wikimedia Commons Pakaammo ti panagbiahe idiay
Amman manipud iti Wikivoyage (Ingles)



https://ilo.wikipedia.org/wiki/Amianan_nga_Asia

Ti Amianan nga Asia wenno Akin-amianan nga Asia ket ti subrehion oti Asia, a
mangbukel ti Siberia iti Asia a paset ti Rusia – ti daya a lugar ti Banbantay
Ural.

Kaaduan kadagiti karkulo ket adda dagiti agarup a Ruso nga agtataeng iti daya
iti Banbantay Ural, ti kaaduan a mabigbigan ngem saan a pormal a pannakabingay
iti nagbaetan ti Europa ken Asia. Dagiti indehio a Taga-Siberia ket minoridad
iti Siberia/Amianan nga Asia gapu ti naibatay iti Europeano a proseso ti
Rusipikasion iti las-ud dagiti naudi a tallo a siglo. Dagiti rehistro dagiti
senso ti Rusia ket mangipakpakita ket nakarkuloda laeng a 10% iti populasion ti
rehion kadagiti Buryat nga agdagup iti 445,175, a mangaramid kaniada a ti
kadakkelan nga etniko a grupo ti minoridad idiay Siberia. Adda dagiti agarup a
443,852 a Yakut (senso ti Rusia idi 2002) nga agtataeng idiay Siberia. Segun
kadagiti senso idi 2002 adda dagiti 500,000 a Tataro idiay Siberia, ngem 300,000
kadagitoy ket Volga a Tataro a nagtaeng idiay Siberia idi las-ud dagiti paset ti
panawen ti kolonisasion. Dagiti sabali pay nga etniko a grupo nga agtataeng iti
rehion ken mangiraman kadagiti adu a paset ket dagiti etniko nga Aleman ken ti
populasionda ket agarup a 400,000.

Idi 1875, inreporta ti Chambers a ti populasion ti Amianan nga Asia ket 8 a
riwriw. Idi nagbaetan ti 1801 ken 1914 adda iti maysa a nakarkulo a 7 a riwriw
nga agtataeng iti immalis manipud iti Europeano a Rusia a napan idiay Siberia,
85% ket idi las-ud ti pagkapat a siglo sakbay ti Sangalubongan a Gubat I.



https://ilo.wikipedia.org/wiki/Albert_Camus

Ni Albert Camus (Nobiembre 7, 1913 – Enero 4, 1960), mannurat ken pilosopo a
Pranses, ket maysa kadagiti kangrunaan ken kalatakan a nangidur-as iti pilosopia
iti eksistensialismo (kaduana ni Jean-Paul Sartre). Isu ti maikadua a kaubingan
a nangabak iti pammadayaw a Premio Nobel iti Literatura (ni Rudyard Kipling iti
kaubingan) idi maawatna daytoy a gunggona idi 1957.

Naipasngay ni Camus idiay Mondovi, Arhelia iti maysa a pamilia a Pranses a
nagtalinaed idiay Algeria. Ni nanangna, maysa nga Espaniola. Ni tatangna, maysa
a Pranses, ket natay idi 1914, iti Umuna a Sangalubongan a Gubat a kas soldado.
Dimmakkel ni Camus iti napanglaw a purok iti siudad ti Algiers sakbay a napan
nagbasa idiay Unbersidad ti Algiers, a nangturposanna iti pilosopia.

Nagbalin a kameng isuna iti partido a komunista idiay Pransia idi 1934 (a
ginubya ti panakabangon ti gobierno ni Francisco Franco iti Espania) ken iti
partido a komunista iti Algiers idi 1936. Nagbalin a mannurat isuna iti maysa
pagiwarnak a sosialista idiay Algiers.

Idi 1934, inkasarna ni Simone Hie, ngem apagbiit ti panagdennada ta nagsinada
gapu iti pannakikamkamalala ni Simone ken iti pannakailuodna iti morpina. Idi
1940, nagkasar manen ni Camus ket inasawana ni Francine Faure. Nangrugi nga
agsurat para ti maysa a magasin idiay Paris. Bayat ti Maikadua a Sangalubongan a
Gubat , immakar idiay Bordeaux ket ditoy ti nangleppasanna iti umuna nga obrana
a Ti Ganggannaet ken Ti Mito ni Sisipus.

Nagayyemna ni Jean-Paul Sartre bayat ti gubat, idi nagtrabaho a mannurat ken
editor iti pagiwarnak dagiti Pranses a gerilia. Kalpasan ti gubat, nagbalin a
kameng ti bunggoy ni Sartre a mangipangato iti eksistensialismo a Pranses.

Idi 1949, nagsubli ti sakitna a sarut ket impaknina ti bagina iti dua a tawen.
Idi 1951, impablaakna ti Ti Rebelde a nangiwaksi iti komunismo. Adu iti narurod
itoy, agraman ni Sartre.

Ti kangrunaan a kontribusionna iti pilosopia ket ti pamanunotanna nga
absurdismo.

Pimmusay ni Camus idi Enero 4, 1960 iti pannakadesgrasiana iti kotse idiay Sens,
kaduana iti gayyemna nga agiwarwarnak a ni Michel Gallimard.



https://ilo.wikipedia.org/wiki/Akinlaud_a_Hemisperio

Ti Akinlaud a Hemisperio ket ti heograpikal a termino para iti gudua ti Daga ta
naisanglad iti laud ti Kangrunaan a Meridiano (a mangballasiw ti Greenwich,
Londres, Nagkaykaysa a Pagarian) ken ti daya ti Antimeridiano, ti sabali a gudua
daytoy ket tinawtawagan ti Akindaya a Hemisperio.

Iti daytoy a kapanunotan, ti Akinlaud a Hemisperio ket buklen ti Kaamerikaan,
dagiti akinlaud a paset ti Europa ken ti Aprika, ti adayo nga akindaya nga ungto
ti Rusia, dagiti nadumaduma a teritorio idiay Oceania, ken ti paset ti
Antartika, bayat a saan a mangiraman dagiti dadduma nga Is-isla ti Aleutiana iti
abagatan a laud ti nangruna a daga ti Alaska.

Ti termino ket masansan a naus-usar iti politikal a retoriko tapno mangibaga
laeng ti Amianan ken Abagatan nga Amerika (wenno ti Baro a Lubong) ken dagiti
kadenna nga isla; nupay kasta, ti Akinlaud a Hemisperio ket teknikal a
mangiraman amin kadagiti teritorio a naibagbaga dita ngato.

Iti maysa a ganetget tapno maipalawag ti Akinlaud a Hemisperio a kas dagiti
paset ti lubong a saan a paset ti Daan a Lubong, adda met dagiti proyeksion nga
agus-usar ti maika-20 a meridiano laud ken ti diametriko a kasumbangir iti
maika-60 a meridiano daya tapno maipalawag ti hemisperio. Daytoy a proyeksion
ket saan a mangiraman dagiti nangruna a daga ti Europa ken Aprika ken ti bassit
a paset ti amianan a daya a Greenland, ngem mangiraman ti ad-adu nga akindaya a
Rusia ken Oceania (kasla ti Baro a Selanda).

Ti kangatuan a bantay iti Akinlaud a Hemisperio ket ti Aconcagua iti 6,960.8
metro (22,837 ft).

Ti adda dita baba listaan ket dagiti pagilian nga adda kadagiti Akinlaud ken
Akindaya a Hemisperio iti Reperensia ti Meridiano ti IERS, iti urnos manipud ti
amianan aginggana iti abagatan:

Ti adda dita baba a listaan ket dagiti pagilian nga adda kadagiti Akinlaud ken
Akindaya a hemisperio iti igid ti maika-180 a meridiano, iti urnos manipud ti
amianan aginggana ti abagatan:



https://ilo.wikipedia.org/wiki/Akbar

Ni Abu'l-Fath Jalal ud-din Muhammad Akbar, popular nga ammo a kas ni Akbar
(IPA: [əkbər], literal a "ti natan-ok"; 14 Oktubre 1542 – 27 Oktubre 605), ammo
pay a kas ni Akbar thi Natan-ok wenno Akbar I, ket isu idi ti Mogol nga
Emperador manipud idi 1556 aginggana idi pimusay. Isu idi ti maikatlo ken maysa
kadagiti nalatak a nagturturay iti Mogol a Dinastia idiay India. Ni Akbar
sinarunona ti amana, ni Humayun, babaen ti rehente, a Bairam Khan, a nangtulong
ti ubing nga emperador a nangpadakkel ken nangikaykaysa dagiti dominio ti Mogol
idiay India. Ti napigsa ti personalidad ken naballigi a heneral, ni Akbar ket
nagin-inut a nagpadakkel ti Moggol nga Imperio tapno mairaman iti gangani amin
nga Indiano a Subkontinente iti amianan ti karayan Godavari. Ti bileg ken
impluensiana, nupay kasta, ket naigay-at iti intero a pagilian gapu ti kinaturay
ti militar, politikal, kultural, ken ekonomia ti Mogol. Tapno maikaykaysa
tinawatiwat ng estado ti Mogol, ni Akbar ket nangbangon ti setralisado a sistema
ti administrasion iti amin a paset ti imperio ken nangampon ti annuroten iti
panagikappia dagiti naparukama a nagturturay babaen ti pannakiassawa ken
diplomasia. Tapno mapreserba ti kappia ken urnos iti agdumaduma iti relihion ken
kultura nga imperio, isu ket nangampon kadagiti annuroten a nakaala kaniana iti
suporta kadagiti saan a muslim a suheto. Binalbaliwanna dagiti piansa ti tribu
ken identidad ti Islamiko nga estado, ni Akbar ket nangregget iti
panangikaykaysa kadagiti adayo a daga iti pagturayanna babaen ti tulnog, a
naiyebkas babaen ti Persiano a kultura, iti bagina a kas maysa nga emperador nga
addaan idi iti gangani a nainlangitan a kasasaad.

Ti Mogol nga India ket nakaparang-ay iti napigsa ken natalinaay nga ekonomia,
ken nakaiturongan daytoy ti panagpadakkel ti komersio ken ti ad-adu a panagsurot
iti kultura. Ni Akbar met idi ket patron ti arte ken kultura a patron. Isu ket
nagay-ayat iti literatura, ken nagpartuat iti biblioteka kadagiti sumurok a
24,000 tomtomo iti naisurat iti Sanskrito, Indostaniko, Persiano, Pagsasao a
Griego, Latin, Arabiko ken Kashmiri, nga addaan kadagiti empleado dagiti
eskolar, agipatpatarus, dagiti artista, kaligrapo, dagiti agsursurat, dagiti
agur-urnos iti libro ken dagiti agbasbasa. Dagiti nasantuan a tattao kadagiti
adu a pammati, dagiti mannaniw, dagiti arkitekto ken dagiti artisano ket
nangarkos ti kortena manipud kadagiti amina a paset ti lubong para iti panagadal
ken pannakitungtung. Dagiti korte ni Akbar idiay Delhi, Agra, ken Fatehpur Sikri
ket nagbalin dagitoy a sentro dagiti arte, letletra, ken panagadal. Ti kultura
ti Perso-Islamiko ket nangrugi a naitipon ken nailaok kadagit indehenio nga
indiano nga elemento, ken ti naisalunima nga Indo-Persiano a kultura ket rimsua
a nailaslasin babaen ti estilo dagiti arte ti Mogol, pinintaan, ken ti
arkitektura. Napukpukaw iti pakinakem iti ortodokso nga Islam ken mabalin a
nagnamama a makaited iti panagkaykaysa ti relihion iti uneg ti imperiona, ni
Akbar ket nangiragpat iti Din-i-Ilahi, ti sinkretiko a kredo a naala manipud ti
Islam, Hinduismo, Soroastrianismo, ken Kristianidad. Ti nalaka, monoteistiko a
kulto, managbaybay-a iti panangisakbay, daytoy ket naisentro kenni Akbar a kas
propeta, a daytoy ket nakapungtotan ti ulema ken dagiti ortodokso a Muslim.

Ti turay ni Akbar ket adu a nakaimpluensia ti kurso ti pakasaritaan ti India.
Iti las-ud ti panagturayna, ti imperio ti Mogol nagpamitlo iti kadakkelna ken
kabaknang. Isuket nangpartuat iti nabileg a sistema ti militar ken nangipatakder
kadagiti epektibo a reporma iti politika ken sosial. Babaen ti panagikkat iti
sekteriano a buis kadagiti saan a Muslim ken ti panangidutok kaniada kadagiti
nangato a puesto ti sibil ken militar, isu idi ti immuna a nagturay a Mogol iti
nakaala iti talek ken tulnog kadagiti patneng a suheto. Isu ket nagipatarus iti
Sanskrito a literatura, nakibinglay kadagiti patneng a piesta, ken
pinampanunotna a ti natalinaay nga imperio ket agdepdepende iti panagtitinnulong
ken naimbag a pammati kadagiti suhetona. Isu a dagiti pundasion para iti
multikultural nga imperio babaen ti turay ti Mogol ket naipundar iti las-ud iti
panagturaynaa. Ni Akbar ket sinaruno idi a kas emperador babaen ti anakna a
lalaki a ni Jahangir.



https://ilo.wikipedia.org/wiki/Agsinnaranay_a_maawatan

Iti lingguistika, ti agsinnaranay a maawatan ket ti pannakaikabagian a nagbaetan
dagiti pagsasao wenno dagiti dialekto a dagiti agsasao kadagiti nadumaduma ngem
agkakabagian a karkaruay ket dagusda a makaawat iti tunggal maysa nga awan ti
naigaggagara a panagadal wenno naisangayan a ganetget. Daytoy ket kadawyan nga
inus-usar a kas ti kangrunaan a kriteria para iti panangilasin kadagiti pagsasao
manipud kadagiti dialekto, urayno dagiti banag a sosiolingguistiko ket
kankanayon pay a maus-usar.

Ti pannakaawat a nagbaetan dagiti pagsasao ket mabalin nga asimetriko, ken
dagiti agsasao ti maysa ket ad-aduda a maakaawat ngem dagiti sabali nga agsasao
iti sabali iti pannakaawatna iti immuna. No relatibo nga asimetriko daytoy,
daytoy ket maidasig a kas 'agsinnaranay'. Daytoy ket adda kadagiti aggigiddiat a
grado kadagiti adu nga agkakabagian wenno heograpikal a kinnaasideg dagiti
pagsasao iti lubong, ken masansan nga iti kontesto iti dialekto a lugar.

Tapno magun-od dagiti tao ti kalalainganna a kalaing wenno pannakaawat iti
pagsasao (tinawtawagan ti L2) iti sabali ngem ti umuna a pagsasao (L1) tipiko
daytoy a makasapul ti adu a panawen ken ganetget babaen ti panagadal ken/wenno
praktikal a panangipakat. Nupay kasta, adu kadagiti grupo ti pagsasao ket
sangkapaset laeng nga agsinnaranay a maawatan, kasla ti kaaduan nga agsasao ti
maysa a pagsasao ket mabirukanna a nalaka unay ti manggun-od iti grado a
pannakaawat iti (dagiti) mainaig a pagsasao. Kankanayo a dagiti pagsasao ket
henetiko nga agkabagian, ken mabaln a dagitoy ket agpada iti tunggal maysa iti
gramatika, bokabulario, pannakabalikas, wenno dadduma pay a langa. Ti kas
pagarigan ket dagiti agparis a henetiko nga agkakabagian a pagsasao ket ti kreol
ken ti nagannak a pagsasao.

Ti pannakaawat kadagiti pagsasao ket mabalin nga agdumaduma kadagiti agmaymaysa
wenno grupgrupo iti uneg ti maysa a populasion ti pagsasao segun ti pannakaamoda
kadagiti nadumaduma a rehistro ken bokabulario iti bukodda a pagsasao, ti
interesadoda iti wenno pamiliaridad kadagiti sabali a kultura, ti dominio ti
tungtungan, dagiti kababalin ti siko-kognitibo, ti moda ti panag-usar ti
pagsasao (naisurat wenno naisao), ken dagiti dadduma pay a banag.

Awan ti pormal a nagbaetan a panangilasin ti dua a naisangayan a pagsasao ken
dua a karkaruay iti agmaymaysa a pagsasao, ngem dagiti lingguista ket kadawyanda
nga us-usaren ti agsinnaranay a pannakaawat a kas maysa kadagiti kangrunaan a
banag iti panangikeddeng a nagbaetan dagiti dua a kaso.Adda dagiti lingguista
nga agtunton a ti agsinnaranay a maawatan, iti kapanunotan ket saan a basbassit
ngem, ti kangrunaan a kriteria iti panangisina kadagiti pagsasao manipud
kadagiti dialekto. Iti sabali met, dagiti agsasao ti asideg nga agkakabagian a
pagsasao ket masansanda a mabalin a makisao iti tunggal maysa iti nasayat
kadagiti sabli; isunga adda met dagiti agdumaduma a grado iti agsinnaranay a
pannakaawat, ken masansan nga adda dagiti sabali a kriteria nga inus-usar. Kas
pagarigan, iti kaso ti nailinia a panagsisinnaruno ti dialekto nga agin-inut a
maigiddiat kadagiti nagbaetan ti karuay, ken dagiti agsasao nga asideg iti
tengnga ket maawatanda dagiti karuay kadagiti dua nga ungto, ngem dagiti agsasao
iti maysa nga ungto ket saan a makaawat kadagiti agsasao iti sabali nga ungto,
ti intero a panagsasaruno ket naikedkeddeng nga agmaymaysa a pagsasao. No matay
dagiti sentral a karuay ken dgaiti laeng karuay iti tunggal maysa nga ungto ti
agbaiag, mabalinton dagitoy a maikeddeng manen a kas dagiti dua a pagsasao,
urayno awan ti pudno a rimsua a panagbaliw ti pagsasao.

Iti pay maipatinayon, dagiti taripnong ti politikal ken sosial ken masansan a
mangtuon kadagiti panangikeddeng iti agsinnarany a pannakaawat. Kas pagarigan,
ti karkaruay ti Insik ken ti Arabiko ket masansan dagitoy a naikedkeddeng a kas
agmaymaysa a pagsasao urayno awan ti masansan nga agsinnaranay a pannakaawat a
nagbaetan iti naisinsina iti heograpiko a karkaruay. Iti pakaigiddiatan, adda
met dagiti adu a a pannakaawat a nagbaetan dagiti nadumaduma a sasao nga
Eskandinabia, ngem gapu ta iti tunggal maysa kaniada ket addaan ti bukodda a
porma, dagitoy ket naidasig a kas dagiti agmaymaysa. Ti panangirebbeng kadagiti
a paggigiddiatan kadagiti kaso a kas ti Arabiko, Insik, ken Aleman, ti termino a
Dachsprache (ti sosiolingguistiko a 'payong ti pagsasao') ket sagpaminsan a
makitkita: ti Arabiko, Insik, ken Amleman ket dagiti pagsasao iti
sosiolingguistiko a kapanunotan urayno adda met dagiti agsasao a saan a makaawat
iti tunggal maysa nga awan it ipamuspusan iti alagaden wenno pammadayaw a porma.



https://ilo.wikipedia.org/wiki/Abruzzo

Ti Abruzzo (panangibalikas [aˈbruttso]) ket maysa a rehion idiay Italia, ti
lumaud a beddengna ket mabirukan ti basbassit ngem 50 milmilia (80 km) iti daya
ti Roma. Ti Abruzzo ket kabeddengna ti rehion ti Marche iti amianan, ti Lazio
iti laud ken abagatan a laud, ti Molise iti abagatan a daya, ken ti Baybay
Adriatiko iti daya. Urayno daytoy ket adadu a heograpiko ti tengnga ngem ti
akin-abagaan a rehion, ti ISTAT (ti Italiano a turay ti estadistika) ket
naipanpanunotanna a daytoy ket paset ti Akin-abagatan nga Italia, ti nabatbati a
naipakasaritaan a panakagimongan ti Abruzzo ti Pagarian ti Dua a Sicilia.

Ti Abruzzo ket mabirukan idiay tengnga nga Italia, a gumaygayat manipud ti puso
ti Apennines aginggana idiay Baybay Adriatiko, kadagiti kaaduan a kabanbantayan
ken naatap a daga. Ti kabanbantayan a kaunegan adaga ket sinakupan babaen ti
nawatiwat a banak a ti kangatuan atuktokna ket ti Gran Sasso (2,912 m) ken
Bantay Majella (2,793 m). Ti Adriatiko nga igid ti aplaya ket naidasdasig babaen
ti atiddog ken kadaratan nga igid ti baybay iti amianan ken kabatbatuan nga igid
ti baybay aidiay abagatan.



https://ilo.wikipedia.org/wiki/Abagatan_nga_Ungto

Ti Abagatan nga Ungto, makunkuna pay a kas ti Heograpiko nga Abagatan nga Ungto
wenno Naindagaan nga Abagatan nga Ungto, ket maysa kadagiti dua a puntos a ti
pakbu a pagtayyekan ti Daga ket pagsabtan ti rabawna. Daytoy ti akin-abagatan
unay a puntos ti rabaw ti Daga ken naisanglad idiay kasumbangir a paset ti Daga
manipud ti Amianan nga Ungto. Daytoy ket mabirukan idiay kontinente ti
Antartika, daytoy ket isu ti pakakitaan ti Estasion ti Abagatan nga Ungto ti
Amundsen-Scott ti Estados Unidos , a naipatakder idi 1956 ken isun ti permanente
nga adda empleadona nga estasion manipud ti dayta a tawen. Ti Heograpiko nga
Abagatan nga Ungto ket nasken a saan nga allilawen iti Abagatan a Magnetiko nga
Ungto, nga urayno daytoy ket heograpiko nga asideg, ket naipalpalawag a naibatay
iti magnetiko a lugar ti Daga.

Para iti kaaduan a panggep, ti Heograpiko nga Abagatan nga Ungto ket naipalawag
a kas ti akin-abagatan a puntos dagiti dua a puntos a ti patayyekan a
paglikmutan ti Daga ket agsabat iti rabaw (ti sabali ket ti Heograpiko nga
Amianan nga Ungto). Nupay kasta, ti pagtayyekan a paglimutan ti Daga ket pudno a
suheto ti bassit unay a 'kalog', isu a daytoy a panangipalawag ket saan a
makaanay para iti umiso unay nga obra; kitaen ti Ganay a Polar para iti adu pay
a pakaammo.

Dagiti heograpikal a nagsasabtan iti Abagatan nga Ungto ket kadawyan a simple a
naited a kas 90°S, gapu ta ti longitudna ket heometrikal a saan a naipalawag ken
di maitunos. No kayaten ti longitus, mabalin a maited daytoy a kas 0°. Idiay
Abagatan nga Ungto amin a direksion ket sumango iti amianan. Gapu ti daytoy a
rason, amin a direksion idiay Ungto ket naited a mainaig iti "grid nga amianan",
a mangiturong nga agpaamianan iti igid ti kangrunaan a meridiano.

Ti Heograpiko nga Abagatan nga Ungto ket mabirukan idiay kontinente ti Antartika
(urayno daytoy ket saan a kastoy a kaso para iti amin a Pakasaritaan ti Daga
gapu ti panaganud ti kontinente). Daytoy ket nakatugaw iti ngato ti awan langa,
lupes, naangin, nayelo a banak iti altitud iti 2,835 metmetro (9,301 ft) iti
ngato ti pantar ti baybay, ken mabirukan iti agarup a 1,300 km (800 mi) manipud
ti kaasitgan a nawaya a baybay iti Luek dagiti Balyena. Ti yelo ket nakarkulo
nga agarup a 2,700 metmetro (9,000 ft) a kapuskol idiay Ungto, isu a ti rabaw ti
daga iti sirok ti sabanas ti yelo ket pudno nga asideg ti pantar ti baybay.

Ti polar a sabanas ti yelo ket aggungunay iti gatad ti agarup a 10 metmetro iti
tunggal maysa a tawen iti direksion ti nagabetan ti 37° ken 40° laud ti grid nga
amianan, nga agpababa a mapan idiay Baybay Weddell. Isu a ti puesto ti estasion
ken dagiti daduma nga artipisial a langa a mainaig iti heograpiko nga ungto ket
agin-inut a maiyanud kadagioti napalabas a panawen.

Ti Heograpiko nga Abagatan nga Ungto ket namarkaan babaen iti Aldaw ti Baro a
Tawen a ti bassit a senial ken ti wagayway ti Amerika ket maiyalis, ken maikabil
ti baro pasok iti yelo, ken dagitoy ket maipuesto iti tinawen tapno matangdanan
ti pananggunay iti yelo. Ti senial ket mangirehistro kadagiti respektibo a petsa
idi naabot ni Roald Amundsen ken ni Robert F. Scott ti Ungto, fa sinaruno ti
baassit nga insasao iti tunggal maysa a tao, ken mangited ti kangato a kas ti
2,835 metro (9,301 ft). Ti agdama a pasok ket addaan kadagiti puesto dagiti
planeta, Init, ken ti Bulan idi Enero 1, ken ti pay gambang a bituen a mangmarka
iti ungto.

Ti Seremonial nga Abagatan nga Ungto ket ti maysa a lugar a nailasin para
kadagiti opurtunidad ti panagretrato idiay Estasion Abagatan nga Ungto. Daytoy
ket mabirukan iti likmut ti 180 metro (590 ft) manipud ti Heograpiko nga
Abagatan nga Ungto, ken buklen dagiti metaliko nga espera iti plinto, a
napalikmutan babaen dagiti wagayway dagiti signatoria dagiti estado ti Tulag ti
Antartiko.

Ti Tolda Amundsen: Ti tolda a naipatakder babaen ti Norwego nga ekspedision nga
indauluan babaen ni Roald Amundsen idi simmangpet idi 14 Disiembre 1911. Daytoy
ket agdama a naitabon iti niebe ken yelo idiay asideg ti Ungto. Daytoy ket
naidesignado a Historiko a Sitio wenno Monumento (HSM 80), kalapsan ti singasing
babaen ti Norwega iti miting ti Sistema ti Tulag ti Antartiko.

Ti Flagpole ti Arhentina: Ti flagpole a naipatakder idiay Heograpiko nga
Abagatan nga Ungto idi Disiembre 1965 babaen ti Immuna a Polar nga Ekspedision
ti Arhentina ket naidesignadon a kas Historiko a Sitio wenno Monumento (HSM 1)
kalpasan ti singasing ti Arhentina iti miting ti Sistema ti Tulag ti Antartiko.

Iti las-ud ti akin-abagatan a (austral) panaglam-ek (Marso–Septiembre), ti
Abagatan nag Ungto ket saan a makaawat iti lawag ti init, ken manipud ti Mayo
aginggana ti Hulio, kadagiti nagbaetan ti paset ti panawen ti sumipnget, daytoy
ket kompleto a nasipnget (malaksid ti lawag ti bulan). Iti kalgaw
(Septiembre–Marso), ti init ket agnanayon nga adda iti ngato ti horisonte ket
agparparang nga aggunay iti sirkulo nga agpakanigid. Nupay kasta, daytoy ket
kankanyon nga ababa iti langit, a makabot iti kangato iti 23.5° iti Disiembre.
Kaaduan ti lawag ti init a saan a makaabot iti rabaw ket maiballatek babaen ti
puraw a niebe. Daytoy a kaawan ti pudot manipud ti init, a mairaman iti nangato
nga altitud (agarup a 2,800 metro (9,200 ft)), ket kaibuksilanna a ti Abagatan
nga Ungto ket addaan kadagiti maysa a panaglalam-ek a klima iti Daga (ngem saan
met nga isu ti kalamiisan; ti rekord ket mapan iti rehion iti asideg ti Estasion
Vostok, ken adda pay daytoy idiay Antartika, a naisanglad iti nangatngaton).
Dagiti temperatura idiay Abagatan nga Ungto ket ab-ababa ngem ti Amianan nga
Ungto, gapu ta ti Abagatan nga Ungto ket mabirukan iti altitud iti tengnga ti
masa ti daga ti kontinente, bayat a ti Amianan nga Ungto ket adda iti pantar ti
baybay iti tengnga ti taaw (nga agtignay a pagidulinan iti pudot).

Iti tengnga ti kalgaw, no ti init ket makaabot iti kangato iti agarup a 23.5
gradgrado, dagiti nangato a temperatura idiay Abagatan nga Ungto iti Enero ket
agpakatengnga iti −25.9 °C (−15 °F). Kalpasan ti innem a bulan nga "aldaw" ket
malpasen ken bumabbaba ti init, dagiti temperatura ket lumaiisda met: makaabot
dagitoy ti −45 °C (−49 °F) itiilelennek ti init (naladaw a Marso) ken ti
ileleggak iti init (naladaw a Septiembre). Iti panaglam-ek, ti natimbeng a
temperetura ket agtalinaay iti agarup a −58 °C (−72 °F). Ti kangatuan a
temperatura a nairehistro idiay Estasion ti Abagatan nga Ungto ti Amundsen-Scott
ket −12.3 °C (9.9 °F) idi Disiembre 25, 2011, ken ti kababaan ket −82.8 °C
(−117.0 °F) idi Hunio 23, 1982 (ti kababaan a nairehistro iti ania man a lugar
iti Daga ket −89.2 °C (−128.6 °F) idiay Estasin Vostok idi Hulio 21, 1983).

Ti Abagatan nga Ungto ket addaan iti kasla desierto a klima, ken gangani a saan
a makaawat iti panagtudtudo. Ti dam-eg ti angin ket gangani a sero. Nupay kasta,
dagiti napigsa nga angin ket agpataud kadagiti agpulpul-oy a niebe, ken ti
panagpaadu ti niebe ket agdagup iti agarup a 20 cm (7.9 in) iti tunggal maysa a
tawen. Ti dati a simboro kadagiti retrato ti estasion ti Amundsen-Scott ket
gangani a naitabon gapu kadagiti bagio ti niebe, ken ti pagserrekan iti simborio
ket kankanayon a maboldoser tapno makali. Dagiti kinaudi a pasdek ket
naipatakder kadagiti salingkadang tapno saan a maitabon dagitoy iti niebe.



https://ilo.wikipedia.org/wiki/Webmaster

Ti webmaster (manipud ti web ken master), matawtawagan pay ti arkitekto ti web,
agparparang-ay iti web, mannurat ti sitio,wennoadministrador ti website, ket isu
ti tao nga akinrebbeng para iti panagtaripato ti maysa weeno dagiti adu a
website. Dagiti rebbeng ti webmaster ket mabalin a mairaman ti panangisegurado a
nasayaat nga agan-andar dagiti server ti web, hardware ken sopwer, mangidaremdem
iti website, agpataud ken mangbaliw kadagiti panid ti web, A/B a panagsubok,
mangsungbat kadagiti komentarios, ken mangsukisok ti trapiko babaen ti sitio.
Kas sapasap nga alagaden , dagiti propesional a webmaster ken "naskenda a
nalaing kadagiti sopwer ti negosio ti Web, sopwer ti panagproseso ti bayad, ken
sopwer ti seguridad. Dagiti webmaster ket mabalinda a heneralista iti kalaing
iti HTML a mangimaton kadagiti amin wenno amin nga aspeto ti panagpaandar ti
web. Depende iti kasasaad dagiti imatonanda a website, dagiti webmaster ket
kadawyan nga ammoda dagiti lengguahe ti eskritu a kas ti JavaScript, ColdFusion,
.Net, PHP ken Perl. Mabalinda pay nga mmo koma a mangpataray kadagiti server ti
web a kas ti Apache HTTP Server (Apache) wenno ti Internet Information Services
(IIS) ken isuda ket mabalinda nga administrador ti server.



https://ilo.wikipedia.org/wiki/Wagayway_ti_Filipinas

Ti nailian a wagayway ti Filipinas (Tagalog: Pambansang Watawat ng Pilipinas),
(Aleman: Flagge der Philippinen), ket addaan ti nakailad a dua a kolor nga
agpadpada a kadakkel a naarian nga asul ken nalabbaga, nga iti tengnga ti
trianggulo ket addaan iti nabalitokan a duyaw nga init nga addaan kadagiti walo
a raya, nga itakderan dagiti immuna a kameng iti probinsia iti daytoy a pagilian
a nangrugi iti Rebolusion ti Filipinas a nagsupiat it Espania idi 1896; ken iti
tunggal maysa a suli iti trianggulo ket addaan ti nagmurdongan ti lima a dagiti
nabalitokan a duyaw a bit-bituen, nga itakderan dagiti tallo a nangruna nga
is-isla, ti Luzon, Visayan ken Mindanao. Daytoy a wagayway ket makaipatuldo iti
kasasaad ti gubatan no idaya ti rabaw ti nalabbaga a paset.

Ti kaatiddog iti daytoy a wagayway ket mamindua iti kaakabana a maipatarus kas
iti parang a pannakaibagi a 1:2. Ti kaatiddog dagiti sikigan iti puraw a
trianggulo ket kapadpada ti kaatiddog ti kaakaba iti wagayway. Tunggal maysa a
bituen ket naidaya a pamay-an a maysa kadagiti murdongda ket naiturong iti suli
ti nagyanan da.

Dagiti kolor iti daytoy a wagayway ket nainaganan babaen ti Linteg ti Republika
8491 iti banag idiay sagayad a numero iti sistema a naaramid babaen ti Gunglo ti
Kolor iti Estados Unidos. Ti opisial a kolor ken dagiti surmurok ken kumurang a
dagiti sabsabali a kolor a lugar wenno luglugar ket nailista dita baba:

Ti Filipinas ket saan nga agus-usar iti sabali a Wagayway ti gubat: imbes ket,
ti nailian a wagayway ket inus-usar iti daytoy a panggep. Daytoy a wagayway ket
napuot a naisangsangayan ngamin ket makainaganan ti kasasaad ti gubat no ti
nalabbaga a paset naiparang iti rabaw, wenno ti kannigid ti kumitkita no
naiparangay daytoy nga agpangato (a ti puraw a trianggulo ket adda ti rabaw).

Iti panawen ti kappia, nupay kasta, ti asul a paset ket ti kangatuan a paset (a
kas dita ngato a naipakita). Dagiti pakasaritaan a kas pagarigan iti daytoy a
panawen ti gubat a pannaka-iyallatiw ti panangidaya idi nagdama ti Rebulosion
iti 1896, Maikadua a Sangalubongan a Gubat, ken addaan dagiti wagayway nga
inaw-awit dagiti demostrador a nagraut iti Palasio Malacañng iti Rebolusion ti
EDSA idi 1986.

Ti nailian a wagayway ti Filipinas ket addaan ti rektanggulo a tabas nga addaan
ti agpapada a rukud ti trianggulo, a tanda iti panagpapada ken pagkakabsatan; ti
maysa a nagilad a raya nga asul ket para iti kappia, kinapudno ken hustisia; ken
ti maysa a nakailad a raya a nalabbaga ket para iti panagayat iti ili ken
kinatured. Iti tengnga ti puraw a trianggulo ket ti maysa a nabalitokan nga init
nga addan ti walo a raya a nagtanda iti panagkaykaysa, kawayaan, demokrasia ti
tattao ken katurayan. Tunggal maysa kadagiti raya ti init ket naitakderan
kadagiti immuna a walo a probinsia a nangrugi ti Rebulosion ti Filipinas idi
1896 a panagsupiat ti Espania. Ni Ambrosio Rianzares Bautista, a nangisurat ti
Deklarasion ti Wayawaya ti Filipinas ken ti nagbasbasa a patinayon idi
naiwaragawag idi Hunio 12, 1898, ket nailista na dagiti walo a probinsia a kas
Manila, Cavite, Pampanga, Nueva Ecija, Tarlac, Laguna, ken Batangas. Dagiti
tallo a nagmurdong ti lima a bit-bituen, maysa iti tunggal maysa a suli ti
trianggulo, ket naitakderan para kadagiti tallo nga is-isla a makaaramid ti
Filipinas: Luzon, Visayas, Mindanao.

Daytoy a simbolo a naited iti Deklarasion ti Wayawaya ti Filipinas idi 1898 ket
addaan ti paggiddiatan iti agdama nga opisial a panangipalpalawag. Ti kunanna
ket ti puraw a trianggulo ket kayat na a sawen ti kayarigan ti Katipunan, ti
nalimed a kagimingan a nagsupiat ti panagturay dagiti Kastila. Ti kunanan ket,
dagiti kolor ti wagayway ket parubaen na ti wagayway ti Estados Unidos a kas
pannakaipakita ti panagyaman ti panangsalaknib ti Amerika iti panagsupiat
kadagiti Kastila idi Rebolusion ti Filipinas. Ti kunana pay a ti maysa kadagiti
tallo a bituen ket itakderanna ti isla ti Panay, nga ad-adda ngem ti sibubukel
nga is-isla ti Visayas. Ti warragawag ket nairawagawagna pay a ti init a
naitakderanna dagiti nalayog nga addang a naaramid dagiti annak ti pagilian nga
agpatuloy iti Rang-ay ken Sibilisasion, ken inlistana ti Bataan a maysa kadagiti
walo a probinsia a naitandaan babaen ti ray-raya ti init.



https://ilo.wikipedia.org/wiki/Tsokolate

Ti tsokolate ket ti naproseso, kadawyan a nasam-it a makan a napataud manipud ti
bukel ti tropikal a kayo ti Theobroma cacao. Ti kakaw ket naimuyonganen kadagiti
napalabas a tallo a milenio idiay Mehiko, Tengnga nga Amerika ken Akin-amianan
nga Abagatan nga Amerika. Ti kasapaan a nadokumentuan a panag-usar ket idi 1100
SK. Ti kaaduan ti Mesoamerikano a tattao ket nagar-aramidda ti mainum a
tsokolate, a mairaman dagiti Aztec, nga isuda ket nagar-aramid iti mainum a
naamammuan a kas ti xocolātl [ʃo'kolaːt͡ɬ], ti balikas ti Nahuatl a ti
kaibuksilanna ket "napait a danum". Ti bukbukel ti kayo ti kakaw ket adda ti
nakaro a nanam iti kinapait, ken mabalin a nabubodan tapno makananam ti kasta.

Kalpasan ti panagibubod, ti bukbukel ket mabilag, madalusan, ken kalpasanna ket
matuno, ken maikkat ti kontsa tapno mapataud ti bagas ti kakaw. Magilingto
dagiti bagas ti kakaw iti masa ti kakaw, ti puro a tsokolate iti nakersang a
porma. Gaputa daytoy a masa tikakaw ket kadawyan a maipatubboog ken masukog nga
adda wenno awan dagiti nailalaok, daytoy ket tinawtawagan ti arak a tsokolate.
Ti arak ket mabalin a maproseso kadagiti dua a komponenete: dagiti solido ti
kakaw ken mantekilia ti kakaw. Ti saan a nasam-itan a panangiyurno a tsokolate
(napait a tsololate) ket nangruna nga aglaon kadagiti solido ti kakaw ken
mantekilia ti kakaw kadagiti nadumaduma a proporsion. Kaaduan kadagiti makmakan
a tsokolate tatta nga aldaw ket isu ti porma ti nasam-it a tsokolate, ti
panagtitipon dagiti solido ti kakaw, mantekilia tikakaw weeno dadduma pay taba,
ken asukar. Ti gatas a tsokolate ket isu ti nasam-it a tsokolate nga aglaon ti
tinimok ti gatas wenno kondensada a gatas. Ti puraw a tsokolate ket aglaon ti
mantekilia ti kakaw, asukar, ken gatas ngem saan nga aglaon kadagiti solido ti
kakaw.



https://ilo.wikipedia.org/wiki/Suppiat_nga_Arabo-Israeli

Ti suppiat nga Arabo–Israeli (Arabiko: الصراع العربي الإسرائيلي‎ Al-Sira'a
Al'Arabi A'Israili; Hebreo: הסכסוך הישראלי-ערבי‎ Ha'Sikhsukh Ha'Yisraeli-Aravi)
ket mangitudo ti politikal nga irteng ken dagiti suppiat a militar a nagbaetan
ti Liga ti Arabo ken Israel ken ti nagbaetan dagiti Arabo ken dagiti Israeli.
Dagiti tinaudan ti moderno a suppiat nga Arabo–Israeli ket nagtaud ti
panagrang-ay ti Sionismo ken Arabo a nasionalismo iti patingga ti maika-19 a
siglo. Ti teritorio nga inkedkeddeng babaen dagiti tattao a Hudio a kas ti
bukodda a naipakasaritaan a pagilian ket inkedkeddeng met babaen ti Pan-Arabo a
tignay a kas naipakasaritaan ken agdama a tagikua dagiti Palestino nga Arabo,
ken iti Pan-Islamiko a kontesto, a kas dagdaga ti Muslim. Ti suppiat a nagbaetan
dagiti Palestino a Hudio ken dagiti Arabo ket rimsua idi nasap anga maika-20 a
siglo idi las-ud ti riribok ti 1920 Nebi Musa, a dimmakkel iti napno a gatad ti
sibil a gubat idi 1947 ken naipadakkel kadagiti pagilian ti Liga ti Arabo iti
pannakapartuat ti moderno nga Estado ti Israel idi Mayo 1948.

Ti suppiat, a nangrugi a kas maysa a politikal ken nasionalista a suppiat
kadagiti binglayan a panagtunton ti teritorio kalpasan ti pannakarebba ti
Otomano nga Imperio, ken napan kadagiti napalabas a tawen manipud ti dakkel ti
gatadna arehional a suppiat iti ad-adu a lokal a suppiat ti Israeli–Palestinio,
a dagiti dakkel ti gatadna a pannakibusor ket kaaduan a nagpatingga iti
panagsardeng ti laban, kalpasan ti 1973 a Gubat ti Oktubre. Iti kasta, dagiti
tulagan ti kappia ket napirmaan babaen ti Israel ken Ehipto idi 1979, ken ti
Israel ken Hordania idi 1994. Dagiti Pagtunosan ti Oslo ket nakaiturongan ti
pannakapartuat ti Nailian a Turay ti Palestina idi 1993, ngem ti kanungpalan a
tulagan ti kappia ket saan pay a naabutan. Ti maysa a panagsardeng ti laban ket
agdama nga agtaltalinaay iti baetan ti Israel ken Siria, ken ti Lebanon (manipud
idi 2006). Ti suppiat a baetan ti Israel ken ti tinrayan ti Hamas a Gaza, a
nagbanagan ti panagsardeng ti laban idi 2009 (urayno ti panaglablaban ket
nagtultuloy manipud idin), urayno saan a dagus a mainaig ti Liga ti Arabo daytoy
ket kadawyan a nairamraman a kas paset ti suppiat ti Israeli–Palestina isunga
daytoy ket ti suppiat nga Arabo–Israeli. Urayno adda dagiti tulagan ti kappia
iti Ehipto ken Hordania ken ti sapsap a kaadda dagiti panagsardeng ti laban, ti
Arabo a lubong ken ti Israel ket sapasap nga agtultuloyda nga agkabusor a
maipanggep kadagiti naisangayan a teritorio.

Adda dagitigrup a nmangsuppiat ti proseso ti kappia ken mangawag kadagiti
relihioso nga argumento para kadagiti saan a agkomprimisio a puestoda. Ti
kontemporaneo a pakasaritaan ti suppiat ti Arabo–Israeli ket adu unay a
naapektaran babaen kadagiti pammati ti relihion dagiti nadumduma a bangir ken
dagiti pakaimatanganda iti kapanunotan ti napili a tattao kadagiti annurotenda a
maipanggep iti "Naikari a Daga" ken ti "Napili a Siudad" ti Herusalem.

Ti Daga ti Canaan wenno Eretz Yisrael (Daga ti Israel) idi ket, segun ti Biblia
a Hebreo, ket inkari babaen ti Dios kadagiti Annak ti Israel. Daytoy ket
naibagbaga pay iti Koran. Iti manipestona idi 1896, Ti Estado ti Hudio, ni
Theodor Herzl ket nangulit-ulit a nangireperensia iti konsepto ti Biblia iti
Naikari a Daga. Ti Likud ket isu iti agdama a kangrunaan a partido ti politika
idiay Israeli a nangiraman ti tunton ti Biblia iti Daga ti Israel iti
platapormana.

Dagiti Muslim ket nagtuntonda met kadagiti karbengan iti dayta a daga segun ti
Koran.Iti pannakaigiddiat iti panagtunton iti Hudio a daytoy a daga ket naikari
laeng kadagiti kaputotan ni Isaac ti ub-ubing nga anak a lalaki ni Abraham,
agrinnasonda a ti Daga ti Canaan ket naikari idi iti inkeddengda a laklakay nga
anak a lalaki a ni Ishmael, a tinunton a nakaputotan dagiti Arabo. Iti pay
maipatinayo, raraemen pay dagiti Muslim dagiti adu a sitio a nasantuan para
kadagiti Biblikal nga Israelita, kas ti Kueba dagiti Patriarka ken ti Bantay
Templo. Kadagiti napalabas a 1,400 tawen, dagiti Muslim ket nagbangonda kadagiti
islamiko a dulon ti daga kadagitoy asitio ti taga-ugma nga Israelita, kas ti
Simborio ti Bato ken ti Meskita Al-Aqsa idiay Bantay Templo, ti kasantuan a
sitio iti Hudaismo. Daytoy ket nakaiyegan ti panagsuppiat dagityo dua a grupo no
sino ti pudno nga agtagikua iti Herusalem. Insursuro ti Muslim a ni Mahoma ket
limmabas babaen ti Herusalem iti immuna a pabanagbanniagan iti langit. Ti Hamas,
nga isu ti mangituray iti Gisla ti Gaza, ket mangtunton nga amin a daga ti
Palestina (dagiti agdama a teritorio ti Israel ken Palestina, ket maysa nga
Islamiko a waqf a nasken nga iturayan babaen dagiti Muslim.

Dagiti Kristiano a sionista ket masansan a mangsuporta ti Estado ti Israel gapu
ta ti taudan a karbengan dagiti Hudio iti Nasantun a Daga, a kas naisingasing,
kas pagarigan, babaen ni Paul iti Dagiti Romano 11. Ti Sionismo a Kristiano ket
mangisursuro a ti panagsubli dagiti Hudio idiay Israel ket kammasapulan para iti
Maikadua nga Iyu-umay ni Kristo.



https://ilo.wikipedia.org/wiki/Simone_de_Beauvoir

Ni Simone-Ernestine-Lucie-Marie Bertrand de Beauvoir, kadawyan a naamammoan a
kas ni Simone de Beauvoir (Panangibalikas a Pranses: [simɔn də boˈvwaʁ]; 9 Enero
1908 – 14 Abril 1986), ket maysa idi a Pranses a mannurat, intelektual,
eksistentialista a pilosopo, politikal anga aktibista, pemenista, ken sosial a
teorista. Bayat nga isu ket sanna nga inpanpanunotan nga isu ket maysa a
pilosopo, ni de Beauvoir ket adda ti adu nga inpluensia iti pemenista nga
eksistentialismo ken peminista a teoria. ni de Beauvoir ket nagsursurat kadagiti
nobela, salaysay, dagiti biograpia, ti maysa nga autobiograpia, dagiti
monograpia iti pilosopia, politika, ken dagiti sosial a banbanag. Isu ket
nalatak a naamammoan kadagiti nobelana, a mairaman ti Ti Babbai ket Immay a
Nagbati kenDagiti Mandarin, ken ti pay 1949 a treatado Ti Maikadua a Sekso, ti
maysa a naisalaysayan a panagusig ti panagirurumen kadagiti babbai ken ti
panagibatayan a turong ti kontemporario a peminismo.

Dagiti inadaw a sasao a mainaig kenni Simone de Beauvoir iti Wikiquote (Ingles)
Midia a mainaig kenni Simone de Beauvoir iti Wikimedia Commons



https://ilo.wikipedia.org/wiki/Sima_Qian

Ni Sima Qian (ca. 145 wenno 135 BC – 86 BC) (pinyin: Sīmǎ Qiān; Wade–Giles:
Ssu-ma Ch'ien) ket maysa idi a Prepekto dagiti Nadayag a Agsursurat (太史公
taishigong) ti Han a Dinastia. Isu ket naipanpanunotan a kas ti ama ti Insik a
historiograpia para kadagiti nangato a naipammadayawan nga obrana, Dagiti
Rehistro ti Nadayag a Historiador, ti maysa a "Jizhuanti"-nga estilo a sapasap a
pakasaritaan ti Tsina, a sumaksakop ti ad-adu ngem dua ribu a tawtawen manipud
ti Duyaw nga Emperador aginggana ti Emperador Wu ti Han. Ti depinitibo nga
obrana a nakaibatayan ti pundasion para kadagiti sumaganad nga Insik a
historiograpia.

Ni Sima Qian ket naipasngay ken dimmakkel idi idiay Longmen, idiay asideg ti
tatta nga aldaw ti Hancheng kadagiti astrologo a pamiliana. Ti amana, ni Sima
Tan, ket nagserbi a kas ti Prepekto ti Nadayag nga Agsursurat ti Emperador Wu ti
Han (Emperador "Han Wudi"). Dagiti nangruna a rebbengna ket dagiti
panagtartaripato ti imperial a biblioteka ken panagtartaripato wenno
panagrepreporma ti kalendario. Gapu ti adu a panagsansanayna babaen ti amana,
idi isu ket agtawen ti sangapulo, ni Sima Qian ket nalaingen idi kadagiti duog a
panagsursurat. Isu ket maysa nga estudiante dagiti nadayeg a Konpusiano a ni
Kong Anguo (孔安國) ken ni Dong Zhongshu. Idi agtawen ti duapulo, ni Sima Qian ket
nangrugi ti panagbanniaga iti kadagupan ti pagilian, a nagbisbisita kadagiti
taga-ugma a monumento, ken nagbirbiruk kadagiti nakaipunponan dagiti taga-ugma a
nasirib nga ari Yu idiay Bantay Kuaiji ken Shun idiay Hunan. Dagiti lugar a
binisitana ket mairaman ti Shandong, Yunnan, Hebei, Zhejiang, Jiangsu, Jiangxi,
ken Hunan.

Kalpasan dagiti panagbanbanniagana, ni Sima ket napili a tumultulong iti Palasio
iti gobierno, a dagiti rebbengna ket ti mangusisa dagiti nadumaduma a parte ti
pagilian a kakuyogna ni Emperador Wu. Idi 110 BC, iti tawen a tallopulo ket
lima, ni Sima Qian ket naipatulod nga agpalaud iti ekspedision ti militar a
mangsuppita kadagiti tribu "barbaro". Itidayta a tawen, nagsakit ti amana ken
saan a nakadar-ay iti Sakripisio ti Imperial Feng. Nagsussuspetsa a nga
agpatpatinggan ti panawenna, inayabanna nga agawid ti anakna a lalaki tapno
mangkompleto ti inrugina a historikal nga obra. Ni Sima Tan ket kinayatna a
suroten ti Anales ti Primabera ken Otonio - ti immuna akroniko ti pakasaritaan
ti literatura nag Insik. Nareggetan iti inspirasion ti amana, ni Sima Qian ket
nangrugrugi a nagsurat iti Shiji. Ti tallo a tawen kalpasan ti ipupusay ti
amana, ni Sima Qian ket nangituloy kadagiti dati a puesto ti amana a kas
Astrologo ti Korte. Idi 105 BC, ni Sima ket maysa idi kadagiti napili nga
eskolar a mangreporma ti kalendario. Kas nangato nga imperial nga opisial, ni
Sima ket adda pay iti ti puesto a mangit-ited ti balakad iti emperador kadagiti
sapasap a pannakibiang ti estado.

Urayno ti estilo ken porma dagiti historikal a asursurat ti Insik ket agdumaduma
kadagiti napalabas a panawen, ti Shiji ket nangipalawag ti kalidad ken estilo
manipud ti dayta a panawen ken ti masakbayan. Sakbay ni Sima, dagiti
pakasaritaan ket naisurat kas dagiti naisangayan a pasamak wenno naisangayan a
paspaset ti panawen ti pakasaritaan dagiti estado; ti kapanunotanna iti sapasap
a pakasaritaan ket nakaimpluensia kadagiti naudi a historiograpo a kas ni Zheng
Qiao (郑樵) iti panagsurat ti Tongshi (通史) ken ni Sima Guang iti panagsuratna iti
Zizhi Tongjian. Ti historikal a porma ti Insik iti pakasaritaan ti dinastia,
wenno jizhuanti a pakasaritaan dagiti dinastia ket naikodigo idi iti
pakasaritaan ti maikadua a dinastia babaen ti Libro ti Han ni Ban Gu , ngem
dagiti historiador ket pinateganda ti obra ni Sima a kas ti bukodda a modelo,
nga agtaltalinaay a kas ti "opisial a pormat" ti pakasaritaan ti Tsina.

Iti panagsurat ti Shiji, ni Sima ket nangirugi ti baro nga estilo iti panagsurat
babaen ti panangirepresenta ti pakasaritaan kadagiti serie dagiti biograpia.
Dagiti obrana ket maigay-at kadagiti sumurok a 130 a kapitulo — a saan nga iti
historikal apanagsasaruno, ngem nabingbingay kadagiti naisangayan a suhetos, a
mairaman dagiti anales, dagiti kroniko,ken dagiti treatado — iti musika, dagiti
seremonia, kalkalendario, relihion, ekonomia, ken dagiti naipaatiddog a
biograpia . Ti impluensia ni Sima iti estilo ti panagsurat iti ruar dagiti
sabali a a pakasaritaan, kas ti Goryeo (Koreano) a pakasaritaan ti Samguk sagi
(三国史记).

Ni Sima ket nangampon iti baro a pamay-an iti panagurnos kadagiti datos ti
pakasaritaan ken ti baro nga arngian iti panagsurat kadagiti rehistro
pakasaritaan. Isu ket nagusig kadagiti rehistro ken nagpili kadagiti makaserbi
iti panggep ti Shiji. Isu ket nangikeddeng a mangduktal kadagiti tabas ken
dagiti pamunganayan iti panagpadur-as ti pakasaritaan ti tao. Ni Sima ket
nangiyunay-unay pay, iti un-una iti pakasaritaan ti Insik, ti papel ti
agmaymaysa a tao iti panangapekto iti historikal a panagdur-as ti Tsina. Iti pay
maipatinayon, isu pay ket nangisingasing iti bukodna a historikal a persepsion a
ti pagilian ket saan a makatalaw manipud ti gasat ti siklo ti rang-ay ken apday.

Kas saan a maipada iti Libro ti Han, a naisuratidi babaen ti panangimaton ti
imperial a dinastia,ti Shiji ket pribado idi a naisurat a pakasaritaan gapu ta
isu ket nagmadi a nangsurat ti Shiji a kas maysa nga opisial a pakasaritaan a
mangsakop laeng kadagiti nangato iti ranggo . Thi obra ket sakupenna ay dagiti
tattao iti ab-ababa a klase ken isu a naikeddeng nga "agpayso unay a rehistro"
iti nasipsipnget a bangir ti dinastia.

Ti Shiji ni Sima ket naresrepeto kas modelo ti biograpiko a literatura iti
nagato a pateg ti literario ket agtaltalinaay pay laeng a kas libro para iti
panagadal ti kalsikal nga Insik. Dagiti obra ni Sima ket impluensial iti
panagsurat ti Insik, ken nagserserbi a kas nasayaat a modelo para kadagiti
nadumaduma a kita iti prosa iti uneg ti neo-klasikal a paset ti panawen ti
("renasimiento" 复古) a tignay ti Tang-Song. Ti nalatak a panagusar ti panangidasi
ken gandat ket nangimpluensia pay ti panagsurat ti piksion, a mairaman ti
klasikal nga ababa a sarsarita kadagiti paset ti panawen ti tengnga ken naudi a
mediebal a (Tang-Ming) ken ti pay bernakulo a nobela iti naladaw nga imperial a
paset ti panpanawen.

Ti impluensiana ket nangruna a naala manipud kadagiti simmaruno nga elemento iti
panagsuratna: ti kalaingna iti panangidepikto kadagiti karakter nga agus-usar
kadagiti salaysay ti insasaoda, dagiti pannakitungtung, ken dagiti aksion; ti
nasayaat a panagusarna ti inpormal, makaay-ayo, ken naindumadumaan a pagsasao
(uray ni Lu Xun ket mangipateg iti Shiji a kas ti kasayaatan a kanta "dagiti
historiador", ti "Li Sao" nga awan rima" (史家之绝唱，无韵之离骚) iti bukodna a
"Hanwenxueshi Gangyao" (《汉文学史纲要》); ken ti kinalaka ken ti kinasayaat ti
estilona.

Midia a mainaig kenni Sima Qian iti Wikimedia Commons Dagiti inadaw a sasao a
mainaig kenni Sima Qian iti Wikiquote (Ingles)



https://ilo.wikipedia.org/wiki/Shahnameh

Ti Shahnameh wenno Shahnama (Persiano: شاهنامه‎ panangibalikas [ʃɒːhnɒːˈme], "Ti
Libro dagiti Ari") ket ti atiddog nga epiko a daniw a sinurat babaen ti Persiano
a mannaiw a ni Ferdowsi idi baetan ti c. 977 ken 1010 CE ken daytoy ti nailian
nga epiko ti Kalatakan nga Iran. Daytoy ket buklen dagiti 60,000 a berso, ti
Shahnameh ket isu ti kaatiddogan nga epiko a sinurat babaen ti maymaysa a
mannaniw iti ubong. Daytoy ket kangrunaan a mangibaga ti mitiko ken ti dadduma
ti historikal a napalabas ti Persiano nga Imeprio manipud iti pannakapartuat ti
lubong aginggana ti Islamiko a panagrukma ti Persia idi maika-7 a siglo. Ita nga
aldaw ti Iran, Apganistan ken ti kaaduan iti rehion a naimpluensiaan babaen ti
Persiano a kultura (a kas it Georgia, Armenia, Turkia, ken Dagestan) ket
mangselebrar iti daytoy a nailian nga epiko.

Ti obra ket ket sentral iti kinapangruna iti Persiano a kultura, ken
naipammategan a literario a maestra obra, ken depenitibo iti etno-nasional a
kultural nga identidad ti moderno nga aldaw nga Iran ken Apganistan. Daytoy ket
nangruna pay kadagiti kontemporaneo nga agraraem iti Soroastrianismo, gapu ta
daytoy ket tugotanna ti historikal a silsilpo a nagbaetan dagiti ununa ti
relihion iti ipupusay ti naudi a Sasanida a nagturay ti Persia idi las-ud ti
panagrukma ti Muslim ken ti panagpatingga ti impluensia ti Soroastrianismo idiay
Iran.

Ni Ferdowsi ket nangrugrugi a nangsurat ti Shahnameh idi977 A.D ken nakompletona
daytoy idi 8 Marso 1010. Ti Shahnameh ket monumento ti daniw ken historiograpia,
gapu ta nangruna daytoy a daniw a panangibaga manen ni Ferdowsi, dagiti
kontemporaneona, ken dagiti sinarununa a kas naikeddeng a pannakalagip ti
taga-ugma a pakasaritaan ti Iran. Adu kadagiti kastoy a pannakalagip ket addan
kadagiti prosa,ti maysa a kas pagarigan ket ti Shahnameh ni Abu-Mansur Daqiqi.
Ti bassit a paset ti obra bi Ferdowsi, kadagiti pasahe a naiwarwaras iti amin a
paset ti Shahnameh, ket intero daytoy a bukodna a pinarnuay.

Ti Shahnameh ket maysa nga epiko a daniw kadagiti sumurok a 50,000 dagiti dua a
linia ti metro, a naisurat idi nasapa a Moderno a Persiano. Daytoy ket
kangrunaan a naibatay iti obra a prosa iti isu met laeng nga inumnong iti nasapa
a biag ni Ferdowsi iti natibona a Tus. Daytoy a prosa ti Shahnameh ket kaaduan
met a patarus iti obra a Pahlavi (tengnga a Persiano), nga ammo a kas ti
Xwadāynāmag ("Libro dagiti Ari"), ti naudi nga umnong ti Sasanida iti
pakasaritaan dagiti ari ti Persia manipud dagiti mitiko a panawen aginggana ti
panagturay ni Khosrau II (590–628). Ti Xwadāynāmag ket naglaon iti historikal a
pakaammo iti naud-udi a paset ti panawen ti Sasanida, ngem agparparang a saan a
nangala iti ania man a historikal a tataudan para iti nasapsapa a paset ti
panawen ti Sasanida (maika-3 aginggana ti maika-4 a sigsiglo). Ni Ferdowsi ket
nanginayon ti meterial a nangituloy ti istoria aginggana pannakaabak dagiti
Sasanida babaen dagiti Arabo iti tegnga ti maika-7 a siglo.

Ti immuna a nangpadas iti panagaramid kadagiti berso iti kroniko ti Pahlavi ket
ni Abu-Mansur Daqiqi, ti kontemporaneo ni Ferdowsi, ti mannaniw iti korte dagiti
Samanida, a napatinggaan iti naranggas kalapsan ti pannakakomplto dagiti 1,000 a
berso. Dagitoy a berso, a naipanggep iti irurumsua ti propeta Zoroastro, ket
nairaman kalpasanna babaen ni Ferdowsi, nga inakuna iti bukodna a daniw. Ti
estilo ti Shahnameh ket mangipakpakita dagiti pakailasinan iti naisurat ken
naisao a literatura . Adda met dagiti nagtunton a ni Ferdowsi ket nagusar pay ti
Zoroastriano a nasks, ken nagusar pay ti taudan manipud iti Chihrdad a napukaw
itan.

Dagiti adu pay a taudan ti Pahlavi ket nausar iti panagsurat ti epiko,
tikadayegan iti daytoyket ti Kārnāmag-ī Ardaxšīr-ī Pābagān, a kasisigud a
naisurat idi las-ud ti naladaw a panawen ti Sasanida ken nangited kadagiti
panaglagip no kasano a nagturay ni Ardashir I ken gapu iti daytoy a historikal a
kaasideg, daytoy ket naipagpagarup a umiso unay. Ti teksto ket naisurat iti
naladaw a Tengnga a Persiano, ken isu daytoy ti dagus a nagtaudan ti Moderno a
Persiano. Isu a ti adu a paset dagiti historikal a kroniko a naited iti
Shahnameh ket naibatay iti daytoy nga epiko ken adda met ti pudno a nadumaduma
nga insasao ken dagiti balikas a mabalin a maipada iti nagbaetan dagiti dua a
nagtaudan segun kenni Zabihollah Safa.

Segun ti maysa a panaglagip kadagiti taudan, ti Persiano nga agnagan iti Dehqan
iti korte ni Ari Anushehrawan Dadgar ken nagsurat ti adu ti tomon a alibro iti
porma ti prosa, nga ammo kas ti Khoday Nameh. Kalpasan ti pannakatnag ti Irani
nga Imperio, ti Khoday Nameh ket nagbalin a tagikua ni Ari Yaqub Lais ken
kalapasanna ti ari ti Samani a ni Nuh ket binilinna ni mannaniw a ni Daqiqi a
mangkompleto, ngem ni Daqiqi pinatay met idi ti aadipenna. Ni Ferdowsi ket
nakala ti libro manipud iti gayyemna.

Midia a mainaig iti Shahnameh iti Wikimedia Commons Dagiti obra a mainaig iti
Shahnameh iti Wikisource (Ingles)



https://ilo.wikipedia.org/wiki/Seattle

Ti Seattle ket maysa a nangruna a pantar a puerto a siudad ken ti tugaw ti
Kondado ti King, idiay estado ti Estados Unidos iti Washington. Daytoy ket
addaan ti nakarkulo a 634,535 nga agtataeng manipud idi 2012, ti Seattle ket isu
ti kadakkelan a siudad idiay Amianan a laud ti Pasipiko a rehion ti Amianan nga
Amerika ken maysa kadagiti kapardasan a dumakdakkel a siudad iti Estados Unidos.
Ti metropolitano a lugar ti Seattle ket addaan ti agarup a 4 riwriw nga
agtataeng ken isu daytoy ti maika-15 a kadakkelan a metropolitano a lugar idiay
Estados Unidos. Ti siudad ket naisanglad iti akikid a rawis ti daga a nagbaetan
ti Kipet ti Puget (maysa sumrekan iti Taaw Pasipiko) ken Danaw Washington, iti
agarup a 100 milmilia (160 km) nga abagatan ti pagbeddengan ti Kanada ken
Estados Unidos. Daytoy ket maysa a nangruna a pagserrekan para kadagiti
panagtagiako iti Asia, ti Seattle ket isu ti maika-8 a kadakkelan a puerto idiay
Estados Unidos ken ti maika-9 a kadakkelan idiay Amianan nga Amerika iti
terminmo ti panagtengngel kadagiti paglaonan.

Ti lugar ti Seattle ket natagtagitao idin babaen dagiti Patneng nga Amerikano
manipud kadagidi 4,000 a tawtawen sakbay ti immuna a permanente a nagtataeng a
purpuraw. Ni Arthur A. Denny ken dagiti grupona nga agbanbaniaga, a nanungpalan
a naamammuan a kas ti Partido Denny, ken simmangpetda idiay Puntos ti Alki idi
Nobiembre 13, 1851. Ti pagtaengan ket naiyaakar iti agdama a lokasionna ken
ninaganan iti "Seattle" idi 1853, kalpasan kenni Hepe Si'ahl kadagiti lokal a
tribu ti Duwamish ken Suquamish.

Ti panagtarikayo ket isu idi ti immuna nga industria ti Seattle, ngem babaen idi
naladaw a maika-19 a siglo ti siudad ket nagbalin a sentro ti komersio ken
panangramid kadagiti barko ken kas maysa a ruangan ti ipapan idiay Alaska idi
las-ud ti Klondike Gold Rush. Babaen idi 1910, ti Seattle ket maysa idian
kadagiti 25 a kadakkelan a siudad iti Estados Unidos. Nupay kasta, ti Nalatak a
Depresion ket nakaro a nangdadael ti ekonomia ti siudad. Ti idadakkelna ket
nagsubli idi las-ud ken kalpasan ti Sangalubongan a Gubat II, gapu ti lokal a
kompania ti Boeing, a nangibangon ti Seattle a kas maysa a sentro ti panagpataud
ti mapatayab a luglugan. Ti siudad ket naparang-ay a kas maysa a sentro ti
teknolohia idi tawtawen ti 1980. Ti pannakapaadu dagiti baro a sopwer,
bioteknolohia, ken dagiti kompania ti internet ket nangiturong ti pannakaungar
ti ekonomiana, a daytoy ket nagpaadu ti populasion ti siudad babaen ti gangani a
50,000 idi baetan ti 1990 ken 2000. Iti pay kinaudi, ti Seattle ket nagbalinen a
sentro para iti "berde" nga industria ken maysa a modelo para iti matalinaay a
panagrang-ay.



https://ilo.wikipedia.org/wiki/Sasao_nga_Austroasiatiko

Ti sasao nga Austroasiatiko, iti kaudian a pannakaidasig ken sinonimo iti
Mon–Khmer, ket ti dakkel a pamilia ti pagsasao ti kontinental nga Abagatan a
daya nga Asia, ken naiwarwaras pay idiay India, Banglades, Nepal ken ti
akin-abagatan a pagbeddengan ti Tsina. Ti nagan nga Austroasiatiko ket nagtaud
manipud kadagiti balikas ti Latin para iti "abagatan" ken "Asia", isu a ti
"Abagatan nga Asia". Kadagitoy a pagsasao, ti laeng Bietnamis, Khmer, ken Mon ti
addaan iti napaut a napundar a nairehistro a pakasaritaan, ken ti laeng
Bietnamis ken Khmer iti addaan iti opisial a kasasaad a kas dagiti moderno a
nailian a pagsasao (iti Bietnam ken Cambodia. Iti agpang a subnasional, ti Khasi
ket addaan iti opisial a kasasaad idiay Meghalaya bayat a ti Santali ken Mundari
ket dagiti opisial a pagsasao ti Jharkhand. Idiay Myanmar, ti pagsasao a Wa ket
ti de facto nga opisial a pagsasao ti Estado ti Wa. Dagiti nabati a pagsasao ket
insasao babaen dagiti minoridad a grupo ken awananda iti opisial a kasasaad.

Inpalawag ti Ethnologue dagiti 168 a sasao nga Austroasiatiko. Dagitoy ket
mangporma kadagiti sangapulo ket tallo a napundar a pamilia (mabalin pay a
mainayon ti Pagsasao a ShompenShompen, a saan unay a nasayaat a napasingkedan, a
kas ti maika-sangapulo ket uppat), a tradisonal a naigrupo iti dua, a kas
Mon–Khmer ken Munda. Nupay kasta, ti maysa a kaudian a pannakaidasig ket
mangipaguop a husto kadagiti talo a grupo (Munda, Nuklear a Mon-Khmer ken
Khasi–Khmuiko) bayat a ti sabali ket pinanawanna ti Mon–Khmer a kas takson, ken
mangaramid daytoy a sinonimo iti dakdakkel a pamilia.

Ti sasao nga Austroasiatiko ket adaan iti di naisilpo ken naiduma a
pannakaiwaras iti ballasiw ti India, Banglades, Nepal ken Abagatan a daya nga
Asia, nga insinsina babaen ti rehion iti ayan iti lugar a naisasao dagiti sabali
a pagsasao. Agparangda a dagiti indihenio apagsasao ti Abagatan a daya nga Asia,
nga iti kaarruba a sasao nga Indo-Aryano, Tai–Kadai, Dravidiano, Austronesio,
ken Sino-Tibetano a kas resulta dagiti naud-udi a migrasion.

Mann, Noel, Wendy Smith and Eva Ujlakyova. 2009. Linguistic clusters of Mainland
Southeast Asia: an overview of the language families. Chiang Mai: Payap
University.



https://ilo.wikipedia.org/wiki/S%C3%A9kso

Ti maaw-awagan a sex wenno sékso ket maysa kadagiti dua a kategoria ti kita ti
sebbangan (species) a mamagnayon kadagiti henetiko a tagikuada tapno
makapartuatda manen (panagpaadu), iti maysa a proseso a maawagan iti henetiko a
rekombinasion. Gagangay a ti maysa a sebbangan ket addaan dua a sékso: lalaki
ken babai.

Sumagmamano kadagiti sebbangan, a kas iti alumbayad (alinta iti dadduma),
uyokan, ken bannagaw, ket kabalinanna nga agpada ti seksual ken aseksual a
panagpaadu. Iti urnos nga insekto a Hymenoptera, a pakaibilangan dagiti uyokan,
ti reyna (maysa a babai) ket mabalinna nga ikeddeng no perilisado wenno saan ti
itlog nga iruarna. Dagiti pertilisado nga itlog ket agbalin a babbai a
trabahador (no maikkan iti kadawyan a taraon bayat ti panagpessada) wenno kas
reyna (no mataraonan iti royal jelly). Dagiti met saan a pertilizado nga itlog,
nga addaan laeng iti kagudua a bilang ti kromosoma no ipadpad kadagiti
pertilisado nga itlog, ket agbalin a lallaki nga uyokan. Iti dadduma met a
sebbangan a kas koma iti alumbayad, ti tumunggal maysa ket maysa a
hermaphrodite, addaan nga agpada kadagiti organo iti sékso a lalaki ken babai.

Kadagiti mammal, billit, ken dadduma pay dagiti sebbangan, ti sékso ket
mailangaan babaen dagiti sékso kromosoma, a maawagan iti X ken Y kadagiti
mammal, ken Z ken W iti bilbillit.

Dagiti mula ket kaaduanna a hermaphrodite, ngem daytoy a pangawag ket nadaras a
parigaten dagiti panagduduma iti panaggigidiat ti séksualidad. Kas kadagiti
ay-ayup, adda met laeng dua a pakaidasiganda a gamete, maawagan met la dagiti
mula kas lalaki ken babai. Kadagiti agsabsabong a mula, dagiti sabong ti
mangimet iti gamete. Iti sumagmamano a kaso, dagiti sabong ket mabalin nga
addaan laeng iti maymaysa a kita ti gamete idinto a dagiti dadduma ket addaan
iti dua a kita.

Kadagiti sabali a kita iti adu-ti-selulana a biag (kas koma iti dasig ti fungus
a Basidiomycota) dagiti pakailasinan a seksual ket ad-adda a komplikado ket
mabalin a pakairamanan ti ad-adu pay ngem dua a sékso.

Iti tattao, ti sékso ket ti gagangay a pannakailasin iti kaaduan a biolohikal
ken sosial a pakaisangratan, kas koma a ti maysa a tao ket maysa laeng a babai
wenno lalaki. Nupay kasta, iti pannakaad-adal ken pannakasuksukisok ti kinababai
ken kinalalaki, lumawlawag a ti panangidasig wenno ti panangilasin iti sékso ket
adda iti adu nga agpang a mabalin nga nainnakaparsuaan, biolohiko, sosial,
sikolohikal ken dadduma pay.



https://ilo.wikipedia.org/wiki/Russia

Ti Rusia i/ˈrʌʃə/ wenno /ˈrʊʃə/ (Ruso: Россия, tr. Rossiya; IPA: [rɐˈsʲijə] (
denggen)), opisial a naamammoan a kas ti Rusia ken ti Ruso a Pederasion (Ruso:
Российская Федерация, tr. Rossiyskaya Federatsiya; IPA: [rɐˈsʲijskəjə
fʲɪdʲɪˈratsɨjə] ( denggen)), ket maysa a pagilian idiay akin-amianan nga
Eurasia. Daytoy ket maysa a pederal a semi-presidential a republika, a buklen
dagiti 83 pederal a suheto. Manipud ti amianan a laud a mapan iti abagatan a
daya, ti Rusia ket makibingbingay ti pagbeddengan iti Norwega, Pinlandia,
Estonia, Latvia, Lituania ken Polonia (dagitoy dua ket babaen ti Kaliningrad
Oblast), Belarus, Ukrania, Georgia, Azerbaijan, Kazakhstan, Tsína, Mongolia, ken
Amiana a Korea. Adda pay daytoy dagiti maipapan ti baybay a pagbeddengan iti
Haón babaen ti Baybay iti Okhotsk, ken ti estado ti Etados Unidos iti Alaska
babaen ti Nailet a Baybay Bering. Iti 17,075,400 kuadrado kilometro
(6,592,800 sq mi), ti Rusia ket isu ti kadakkelan a pagilian iti lubong, a
mangsakop iti sumurok a pagkawalo iti matagtagitao a lugar iti Daga. Ti Rusia
ket isu pay ti maikawalo a kaaduan ti populasion a pagilian nga adaan ti 143 a
riwriw a tattao. Gumay-at daytoy ti ballasiw ti sibubukel iti akin-amianan nga
Asia ken 40% iti Europa, agsangapda kadagiti siam a sona ti oras ken agitiptipon
iti maysa a nalawa a sakop iti kapalikmutan ken dagiti porma ti daga. Ti Rusia
ket adda ti kadakelan a reserba kadagiti mineral ken enerhia a rekursos iti
lubong ketn isu ti kadakkelan nga agpatpataud iti lana ken masna nga alingasaw
iti sangalubongan. Ti Rusia ket adda ti kadakkelan a reserba a kabakiran ken
dagiti danawna ket aglaon iti agarup a maysa a pagkapat iti di-naapgad a danum
iti lubong.

Ti pakasaritaan iti daytoy a pagilian ket nangrugi kadagiti Daya nga Eslabo, nga
immungar a kas dagiti malaslasin a grupo idiay Europa a nagbaetan dagiti maika-3
ken maika-8 a siglo AD. Binangon ken tinurayan babaen ti maysa a Barangiano a
napili a mannakigubat ken dagiti kaputotanda, ti mediebal nga estado iti Rus ket
rimsua idi maik-9 a siglo. Idi 988 inamponna ti Ortodokso a Kristianidad manipud
ti Imperio a Bisantino, a nagrugian ti sintesis dagiti Bisantino ken Eslabo a
kultura a nagilawlawag ti Ruso a kultura para kadagiti sumaruno a milenio. Ti
Rus' ket naapday ken nagbalin kadagiti nadumaduma a babassit nga estado; kaaduan
kadagiti Rus' a dagdaga ket sinakop babaen dagiti Mongol a panagraut ken dagitoy
ket nagbali a tibutario dagiti nomadiko a Nabalitokan a Horda. Ti Nalatak a
Dukado iti Moscow ket nagininut a nangtipon kadagiti nakapalikmut a Ruso a
prisipalidad, nakaganab ti panakawayawayas manipud ti Nabalitokan a Horda, ken
nangituray ti kultura ken politika a legado iti Kievan Rus'. Babaen ti maika-18
a siglo, daytoy a pagilian ket kaaduan a nagpalawa babaen ti panagrukma,
panagikapet, ken eksplorasion a nagbalin iti Imperio a Ruso, nga isu daytoy ti
maikatlo a kadakkelan nga imperio iti pakasaritaan, a gumay-at manipud ti
Polonia idiay Europa aginggana idiay Alaska iti Amianan nga Amerika.

Sakbayan ti Ruso Rebolusion, ti Rusia ket nagbalin ti kadakkelan ken ti umuna a
kumaduaan iti Kappon ti Sobiet, ti immuna a batay-linteg a sosialista nga estado
iti lubong ken mabigbigan a maysa a nalatak a bileg, a daytoy ket nagbanagan ti
naikeddeng a papel dagiti Kumadua a panagballigi iti Maikadua a Sangalubongan a
Gubat. Ti panawen ti Sobiet ket nakakita kadagiti kaaduan a nagun-od iti
teknolohi iti maika-20 a siglo, a mairaman ti umuna a panagbaniaga ti
nagtagitaon iti limbang iti lubong. Ti Ruso a Pederasion ket naibangon sakbayan
ti panakarunaw iti Kappon ti Sobiet idi 1991, ngem daytoy ket mabigbigan a kas
ti nalinteg a personalidad iti Sobiet nga estado.

Ti Ruso nga ekonomia ket isu timaikasiam a kadakkelan iti lubong babaen ti
nominal a GDP ken maikanem a kadakkelan babaen ti pagpadaan ti kapigsa ti
panag-gatang, nga adda ti maikatlo a kadakkelan a nominal ti milisia a busbos.
Ti Russia ket maysa kadagiti kapardasen nga agrangrang-ay a kangrunaan nga
ekonomia iti lubong. Maysa pay kadagiti lima a mabigbigan a [dagiti nuklear a
naarmasan nga estado|nuklear a naarmasan nga estado]] ken agtagikua kadagiti
kadakkelan ti reserba dagiti armas iti dagup a panagdadael. Ti Russia ket maysa
a nalatak a bileg ken agnanayon a kameng iti Salaknib a Konsilo ti Nagkaykaysa a
Pagpagilian, kameng iti G8, G20, ti Konsilo iti Europa, ti Asia-Pasipiko nga
Ekonomiko a Pagtitinnulongan, ti Organisasion ti Shanghai a Pagtitinnulongan, ti
Komunidad ti Eurasian nga Ekonomiko, ti Organisasion par aiti Salaknib ken
Pagtitinnulongan iti Europa (OSCE), ti Organisasion ti Komersio ti Lubong (WTO),
ken ti daulo a kameng iti Mankomunidad dagiti Nawaya nga Estado.



https://ilo.wikipedia.org/wiki/Reporma_ti_Protestante

Ti Reporma ti Protestante ket isu idi ti panagsisina iti kaunegan ti Lumaud a
Kristianidad nga inrugi babaen ni John Wycliffe, Jan Hus, Martin Luther, John
Calvin, ken dagiti nasapa pay a Protestante. Daytoy ket nairugi babaen ti ti
panangipablaak idi 1517 ti Siam a pulo ket Lima a Tesis ni Luther. Dagiti
ganetget ti kinabukbukodan a nanginagngana dagiti "agrepreporma", a saan a
nangayat kadagiti ("nagprotesta") doktrina, dagiti rito, panangidaulo, ken
eklesiastiko nga estruktura iti Romano Katoliko a Simbaan, ket nakaiturongan ti
pannakapartuat dagiti baro a nailian a simbaan ti Protestante. Ti Repormasion
ket rinugian idi dagit inasapsapa a pasamak iti kaunegan ti Europa, a kas ti
Nangisit a Patay ken ti Lumaud a Panagsisina, a nkadadael kadagiti pammati ti
tao iti Katoliko a Simbaan ken ti Kinapapa a nangituray daytoy. Daytoy ken
dagiti pay dadduma a banag a kas ti pannakaiwarwaras dagiti kapanunotan ti
Renasimiento ken dagiti inbension, a kas ti inbension ti pagmalditan,ken ti
pannakarebba ti Dumaya nga Imperio ti Romano, ket nangited ti pannakapartuat ti
Protestantismo.



https://ilo.wikipedia.org/wiki/Ren%C3%A9_Descartes

Ni René Descartes (Pranses: [ʁəne dekaʁt]; Latinisado a porma: Renatus
Cartesius; panangilasin a porma: "Kartesiano"; 31 Marso 1596 – 11 Pebrero 1650)
ket maysa idi a Pranses a pilosopo, matematiko, ken mannurat a kaaduan ti
kinamanakman a panagbiagna idiay Olandes a Republika. Isu ket naibagbaga a ti
'Ama ti Moderno a Pilosopia', ken kaaduan ti simmarsaruno a Lumaud a pilosopia
ket ti panangsungbat kadagiti sinursuratna, a kaaduan nga inadadal aginggana
tatta nga aldaw. A naisangsangayan ti, bukodna a Dagiti Meditasion iti Umuna a
Pilosopia ket agtultuloy nga isu ti pagalagadan a testo kadagiti kaaduan a
departamentato dagiti unibersidad ti pilosopia. Ti impluensia ni Descartes iti
matematika maipadpada pay a makitkita; ti Kartesiano a koordinado a sistema — a
mangpalubos ti panagaibasaran ti maysa a puntos iti limbang a kas agasmang a
bilbilang, ken mangpalubos kadagiti alhebraiko anga ekuasion a maiyebkas a kas
heometriko a suksukog kadagiti dua a rukod a koordinado a sistema (ken ti
maibagbaga a, suksukog a maipalpalawag a kas kadagiti ekuasion) —ket nainaganan
kaniana idi. Isu ket naipammadayawan pay a kas ama ti analitikal a heometria, ti
panagikapetan a baetan ti alhebra ken heometria, a nasken para iti panakaduktal
ti inpinitesimal a kalkulo ken panagusig. Ni Descartes ket maysa pay idi
kadagiti kangrunaan a pigura iti Sientipiko a Rebolusion ken naipalpalawagan a
kas maysa a kas pagarigan ti henio.

Ni Descartes ket naipasngay idi idiay La Haye en Touraine (itan ket Descartes),
Indre-et-Loire, Pransia. Idi isu ket maysa a tawen, pimmusay ti inana a ni
Jeanne Brochard. Ti amana a ni Joachim ket kameng idi ti Parlemento ti Bretania
idiay Rennes. Ni René ket nagtaeng kenni apongna a baket ken ti nalatak nga
ulitegna. Urayno ti pamilia ti Descartes ket Romano Katolikoda idi, ti rehion ti
Poitou ket tinengngel babaen idi dagiti Protestano a Huguenot. Idi 1607, natatak
gapu ti madi a salun-at, isu ket simrek iti Hesuista a Collège Royal
Henry-Le-Grand idiay La Flèche nga idiay ket naipayammo iti matematika ken
pisika, ken mairaman iti obra ni Galileo. Kalpasan ti panagturpos idi 1614, isu
ket nagadal iti dua a tawen idiay Unibersidad ti Poitiers, ken nakagun-od iti
Baccalauréat ken Lisensia iti linteg, ken gapu daytoy iti kinaykayat ti amana
nga isu ket agbalin nga abogado. From there he moved to Paris.

Iti librona, Diskurso Iti Pamay-an, ti kinuna ket "Intero a pinanawak ti
panagadal kadagiti letra. Nangibanak a saan a mangsapul iti pannakaammo imbes
nga iti mabirukak iti bagik wenno iti nalatak a libro iti lubong,
Nagbanbaniagaak kadagiti amin a paset ti kinaagtutubok, nagbisbista kadagiti
korte ken dagiti buyot, nakilinnaok kadagiti tattao kadagiti nadumaduma a
temperamento ken rangrango, nagur-urnong kadagiti nadumaduma a panagsanay,
nangsubsubok iti bagik kadagiti situasion a naidaton iti gasatko, ken iti amin a
panawen no man ania iti umay kaniak ket ti panangala iti pagimbagan manipud ti
dayta."

Gapu ti ambisionna a agbalin a propesional nga opisial iti militar, idi 1618, ni
Descartes ket timmipon iti Buyot ti Es-estado ti Olandes idiay Breda babaen ti
panagbilin ni Mauricio ti Nassau, ken nangala ti pormal a panagadal iti
inheniero iti militars, a kas pinundar babaen ni Simon Stevin. Isu a ni
Descartes ket nakaawat iti adu a panangawis idiay Breda tapno agpasayaat iti
pannakaammona iti matematika. Iti daytoy a wayaisu ket naipayammo kenni Isaac
Beeckman, prinsipal ti eskuela Dordrecht, nga isu ti nangisuratan ti Konpendio
ti Musika (naisurat idi 1618, naipablaak idi 1650). Isuda a dua ket nagobra iti
nawaya a pannakatinnag, katenarioy, koniko a seksion ken hidroestatika. Ti dua
ket namatmatida a nasken idi iti agpartuat ti pamay-an a nasayaat a mangisilpo
ti matematika ken pisika. Bayat idi nga adda iti serbiso ni Duke Maximiliano ti
Baviera, ni Descartes ket binisitana idi dagiti laboratorio ni Tycho Brahe idiay
Prague ken ni Johannes Kepler idiay Regensburg.

Dagiti obra a mainaig kenni René Descartes iti Wikisource (Ingles) Dagiti inadaw
a sasao a mainaig kenni René Descartes iti Wikiquote (Ingles) Midia a mainaig
kenni René Descartes iti Wikimedia Commons



https://ilo.wikipedia.org/wiki/Rehion_ti_polar

Dagiti rehion ti polar ti Daga ket dagiti lugar ti globo a nangpalikmut kadagiti
ungto a naam-ammuan pay a kas dagiti nalamiis a sona. Ti Amianan nga Ungto ken
Abagatan nga Ungto ket isu dagitoy ti sentrona, dagitoy a rehion ket kaaduan
kadagiti polar a gora ti yelo, ken aginggana idiay Taaw Artiko ken ti kontinente
ti Antartika.

Ti Artiko ket addaan kadagiti nadumaduma a panangipalpalawag, mairaman met ti
amianan a rehion ti Sirkulo ti Artiko iti agdama a (Panawen ti 2010 iti
66°33'44" N), wenno ti amianan a rehion ti latitud ti 60° ti amianan, wenno ti
rehion manipud ti Amianan nga Ungto aginggana idiay linia ti kaykayo.

Ti Antartika ket kadawyan a maipalawag a kas ti abagatan ti latitud ti 60° ti
abagatan, wenno ti kontinente ti Antartika. Ti Tulag ti Antartika idi 1950 ket
agus-usar ti dati a panangipalawag.

Dagiti dua a rehion ti polar ket maigiddiat manipud kadagiti dua a barikes ti
klimatiko ken biomatiko iti Daga, ti barikes ti tropiko iti asideg ti ekuador,
ken dagiti dua a rehion ti tengnga a latitud a mabirukan iti nagbaetan dagiti
rehion ti tropiko ken polar.

Dagiti rehion ti polar ket makawat ti saan unay a nakaro a radiasion ti solar
gapu ta ti enerhia ti Init ket sumangpet iti maysa a bangkirig nga anggulo, ken
maiwarwaras iti dakkel a lugara, ken agbanniaga pay ti ad-adayo a distansia iti
atmospera ti Daga a mabalin a masagepsep daytoy, maiwarwaris wenno maiballatek,
nga isu met laeng ti banag a gapuanan ti kalamiis dagiti panaglalam-ek ngem
dagiti sabali a paset ti tawen kadagiti kalalainganna a klima a luglugar.

Ti pakbu a pagtayyekan ti Daga ket addaan iti nangrun nga epekto iti klima
kadagiti rehion ti polar. Gapu ta dagiti rehion ti polar ket isu ti kaadaywan
manipud ti ekuador, makaawat dagitoy ti kabassitan a gatad ti lawag ti init ken
isu a nalamiisda. Ti adu a gatad ti yelo ken niebe ket adu pay a pakakitaan ti
bassit a maawat a lawag ti init dagiti rehion ti polar, a mangited daytoy ti
lamiis. Dagiti rehion ti polar ket nailaslasin babaen ti klima ti polar, dagiti
nakaro ti kalamiis a temperatura, nakaro a glasiasion kadagiti makaanayen a
presipitasion tapno agporma ti permanente a yelo, ken dagiti nakaro a nalaka a
panagbalbaliw kadagiti oras ti lawag ti aldaw, nga addaan iti duapulo ket uppat
nga oras ti lawag ti aldaw iti kalgaw, ken ti kompleto a kinasipnget iti tengnga
ti panaglalam-ek.

Adda dagiti adu a pagtaengan idiay amianan a rehion ti polar ti Daga. Dagiti
pagilian nga addaan kadagiti tunton kadagiti rehion ti Artiko ket: ti Estados
Unidos (Alaska), Kanada, Dinamarka (Greenland), Norwega, Pinlandia, Suesia ken
Rusia. Dagiti populasion ti sirkumpolar nga Artiko ket kankanayonda a sapasap a
makibinningay ngem dagiti dadduma a populasion iti kaunegan kadagiti nailian a
pagbeddengan. Kasla met ti akin-amianan a rehion ti polar ket agdumaduma
kadagiti pagtaengan ti tao ken kultura.

Ti akin-abagatn arehion ti polar ket awan met ti permanente a pagtaengan ti tao.
Ti Estasion McMurdo ket isu ti kadakkelan nga estasion ti pagsukisokan idiay
Antartika a pinatpataray babaen ti Estados Unidos. Dagiti sabali pay nga
estasion ket mairaman ti Estasion Palmer ken Estasion ti Abagatan nga Ungto ti
Amundsen-Scott (Estados Unidos), Base Esperanza ken Base Marambio (Arhentina),
Base Scott (Baro a Selanda), ken Estasion Vostok (Rusia).

Bayat nga awan met dagit indihenio a kultura ti tao, adda met ti narikut nga
ekosistema, a naipangpangruna iti igid dagiti sona ti aplaya ti Antartika. Ti
panagpanagto ti dalluyon iti aplaya ket mangited kadagiti adu a taraon a
mangpakan kadagiti kril, ti kita ti crustacea ti baybay, a mangpakan met
kadagiti narikut a sibibiag nga ayup manipud kadagiti penguino aginggana
kadagiti asul a balyena.

Dagiti sabali a planeta ken dagiti masna a satelite iti sistema a solar ket
addaan met kadagiti makaay-ayo a langa a maipanggep kadagiti bukodda a rehion ti
polar. Ti Bulan ti Daga ket naipagpagarup nga aglaon ti adu a deposito iti yelo
kadagiti nauneg nga abut kadagiti bukodna a rehion ti polar ken saan pay a
makakita ti dagus a lawag ti init. Ti Marte, kasla met iti Daga, ket addaan
kadagiti gora ti yelo ti polar. Bayat nga idiay Urano ti nakaro a pakbu ti
pagtayyekan ti planeta ket pakaiturongan dagiti ungto nga agsinnublat a dagus a
mangitudo iti Init.



https://ilo.wikipedia.org/wiki/Rafael_Sanzio

Ni Raffaello Sanzio da Urbino (Abril 6 or Marsoh 28, 1483 – Abril 6, 1520), ken
nasaysayaat a naamammoan laeng a kas ni Rafael, ket maysa idi a Italiano pintor
ken arkitekto ti Nangato a Renasimiento. Ti obran ket dinaydayawan para ti
kalawag ti porma ken ti nalaka a panakaaramid ken ti panakakita apakagunodan ti
Neoplatoniko nga umno ti kalatakan ti nagatgitaoan. A mairaman ni Michelangelo
ken Leonardo da Vinci, isu ket agporporma ti tawidan a trinidad kadagiti nalatak
nga turay iti dayta a paset ti panawen.

Ni Rafael ket nagaget idi a nagpatpataud, nga isu ket nagtartaripatu ti dakkel a
pagobraan, ken uray ti ipupusayna iti 37, adu kadagiti obra a nabatbati. Adu
kadagiti obrana ket mabirukan idiay Apostoliko a Palasio ti Batikano, a dagiti
naipasadiwa a Rafael a Silsiled ket isu idi ti sentro, ken ti kadakkelan, nga
obra ti karrerna. Ti kadayegan nga obrana ket ti Ti Eskuela ti Atenas idiay
Batikano Stanza della Segnatura. Kalapsan kadagiti nasapa a tawtawenna idiay
Roma kaaduan kadagiti obrana ket bukodna adinaremdem, ngem kaaduan kadagitoy ket
inaramid babaen ti pagobraanna manipd kadagiti inladawanna, nga adu kadagiti
panaawan ti kababalinda. Isu ket nakaro a nakainpluensia iti kabibiagna, ngem ti
ruar ti Roma dagiti obrana ket kaaduan laeng a naamammoan manipud kadagiti
kimmaduaanna nga agararamid ti prenta. Kalpasan ti ipupusayna, ti impluensia ti
nalatak a kasuppiatna a ni Michelangelo ket nasapsapasap idi aginggana idi
maika-18 ken maika-19 a siglo, idi ti nataltalna ken naur-urnos a kababalin ni
Raphael ket naipanpanunotan manen a kas ti kangatuan a modelo. Ti karrerna ket
maitumpong kadagiti tallo a paset ken tallo nga estilo, nga immuna nga
inlawlawagan babaen ni Giorgio Vasari: dagiti nasapsapa a tawenna idiay Umbria,
ken ti paset a panawen ti agarup nga uppat a tawtawen (manipud idi 1504–1508) a
nagsagsagepsep kadagiti artistiko a tinawtawid ti Florensia, a sinaruno babaen
dagiti naudi a hektiko ken naiballigian a sangapulo ket dua a tawtawen idiay
Roma, nga isu ket nagtrabtrabaho para kadagiti dua a Papa ken dagiti asideg a
kakaduada.

Ni Rafael ket naipasngay idii idiay bassit ngem artistiko a Tengnga nga Italiano
a siudad ti Urbino idiay rehion ti Marche, nga idiay ti amana a ni Giovanni
Santi ket pintor ti korte ti Duke. Ti kadayawan ti korte ket napundar idin
babaen ni Federico III da Montefeltro, ti maysa a nagbalballigi a condottiere a
napartuat idi babaen ti Duke ti Urbino babaen ni Papa—Urbinoket nagporma ti
paset dagiti Estado ti Papa—nga isu ket pimmusay ti maysa a tawen sakbay a
naipasngay ni Rafael. Ti panagiyunayunay ti korte ni Federico ket adad a
maipanggep ti literario ngem ti artistiko, ngem ni Giovanni Santi ket maysa idi
a mannaniw ken maysa pay a kas pintor, ken nagsursurat idi kadagiti nai-rima a
kronologo iti biag ni Federico, ken isuda a dua ket nagsursurat kadagiti testo
ken nagpataud kadagti dekorasion para iti kasla masque a panagliwliwa iti korte.
Ti daniw para kenni Federico ket nangipakpakita kaniana a kas maysa a
natarumamis a mangipakpakita ti panagrikna kadagiti kalaingan a pintor ti
Amianan nga Italia, ken maysa pay a Nasapa nga Olanda nga artista. Iti bassit
unay a korte ti Urbino isu ket mabalin a naikadkadua iti sentral a sirkulo iti
agturturay a pamilia ngem dagiti kaaduan a pinto rti korte.

Ni Federico ket sinaruno idi ti anakna alalaki a ni Guidobaldo da Montefeltro, a
nangasawa kenni Elisabetta Gonzaga, ti anak a babani ti agturturay iti Mantua,
ti kalaingan kadagiti basbassit nga Italiano a korte para iti musika ken
makitkita nga arte. Babaen kaniada, ti korte ket nagtultuloy a kas maysa a
sentro ti literario a kultura. Ti idadakel iti daytoy a sirkulo ket nangited
kenni Rafael kadagiti nasayaat nga ugali ken sosial a kasanay nga inpayunay-unay
babaen ni Vasari. Ti korte a biag idiay Urbino kalpasan ti daytoy a paset ti
panawen ket nagbalbalinton a kas modelo kadagiti kinasingpet ti Italian a
humanista a korte babaen ti panangiladawan iti klasiko nga obra ni Baldassare
Castiglione iti Ti Libro ti Kortesano', a naipablaak idi 1528. Ni Castiglione
ket napan idiay Urbino idi 1504, idi ni Rafael ket saanen a naikuartel idiay
ngem kankanayon a nagbisbisita, ket nagbalinda nga aggayyem. Isu ket nakaamammo
kadagiti kankanayon nga agbisbisita iti korte: ni Pietro Bibbiena ken ni Pietro
Bembo, a kalpasan daytoy ket nagbalinda a kardinal, ket nagbalbalinda idi a
naamammuan a dagiti nalatak a mannurat, ken addadanto idiay Roma idi las-ud ti
kaadda ni Rafael idiay. Ni Rafael ket nalakaan a nakikadkadua kadagiti kangatuan
a sirkulo iti kadagupan ti kabibiagna, maysa kadagiti gapuanan a nangipakpakita
ti pakaigarupan nga isu ket saan a nagaget iti kareerna. Nupay kasta isu ket
saan a nakagun-od ti napno a humanistiko nga edukasion; saan a nailawlawagan no
nalaka idi a nagbasbasa iti Latin.



https://ilo.wikipedia.org/wiki/Protista

Dagiti protista ket dagiti agdumaduma a grupo dagiti eukariotiko a
mikroorganismo. Iti naipakasaritaan, dagiti protista ket natrato idi a kas maysa
a biolohiko a pagarian ken pormal a tinawtawagan iti Protista, ken kaaduan a
nairaman dagiti uniselular nga organismo a saan a naibagay kadagiti sabali a
pagarian. Ti molekular pakaammo ket naus-usaren tapno mapasayaat ti
pannakaipalawag daytoy a grupo iti moderno a taksonomia nga agdumaduma ken
kankanayon nga adayo a maikabagian dagiti pilo. Dagiti grupo ti protista ket
naipanpanunotan tattan a kaibuksilan dagiti agdumaduma a pilo a saan nga asideg
nga agkabagian babaen ti ebolusion ket adda dagiti sabali a siklo ti biag,
dagiti agpang ti tropiko, dagiti moda ti lokomosion, ken dagiti selular nga
estruktura. Malaksid dagiti nalaka nga agpang ti pannakaurnosda iti gunglo,
dagiti protista ke tawan unay ti panagpapadada. Dagitoy ket uniselular, wenno
dagitoy ket multiselular nga awan dagiti naipangpangruna a kulapot, ken ti
daytoy a nalaka a selular nga organisasion ket mangilasin kadagiti protista
manipud kadagiti eukariota, a kas dagiti fungus, dagiti ayup ken dagiti mula.



https://ilo.wikipedia.org/wiki/Prepektura_ti_Gifu

Ti Prepektura ti Gifu (岐阜県, Gifu-ken?) ket maysa a prepektura a mabirukan idiay
rehion ti Chūbu iti tengnga ti Hapon. Ti kapitoliona ket ti siudad ti Gifu.

Mabirukan idiay tennga ti Hapon, ti Prepektura ti Gifu ket napauten a nagpapel
iti maysa a nangruna a parte kas pagsasabtan iti Hapon, mangisilpo daytoy ti
daya iti laud babaen dagiti dalan a kas ti Nakasendō. Idi las-ud ti paset ti
panawen ti Sengoku, adu a tattao ti mangibagbaga iti Gifu babaen iti panagkuna
iti, "tenglen ti Gifu ken matengngelmo ti Hapon."

Ti kalawa ti daga a mangbukel ti moderno nga aldaw a Gifu ket nagbalin a parte
ti Korte Yamato idi agarup ti tengnga ti maikapat a siglo. Gapu ta adda daytoy
iti tengnga ti isla ti Honshū, daytoy ket lugar idin dagiti adu a mangipatingga
a gubat iti amin a paset ti pakasaritaan ti Hapon, ti nangruna a kaduogan ket ti
Gubat ti Jinshin idi 672, ken daytoy ti nakaiturongan ti pannakabangon ti
panagbalin ni Emperador Temmu a kas ti maika-40 nga emperador ti Hapon.

Ti lugar ti ti Prepektura ti Gifu ket buklen dagiti daan a probinsia ti Hida ken
Mino, ken dagiti pay babbabassit a parte ti Echizen ken Shinano. Ti nagan ti
prepektura ket naala manipud iti kapitoliona a siudad ti Gifu, a ninaganan met
idi babaen ni Oda Nobunaga idi las-ud iti kampaniana a mangitipon iti amin a
Hapon idi 1567. Ti umuna anausar a karakter ket nagtaud manipud iti Qishan (岐山),
ti naisalaysayan a bantay manipud idi iti kaaduan a nakaikaykaysaan ti Tsina,
ken ti met maikadua a karakter ket nagtaud manipud iti Qufu (曲阜), ti
nakaiyanakan a lugar ni Confucius. Pinili ni Nobunaga dagita a karakter gapu ta
kinayatna a maikaykaysa amin iti Hapon ket kinayatna nga isu ket maimatangan a
nalatak nga isip.

Iti pakasaritaan, ti prepektura ket nagserbi a kas sentro iti panagparnuay ti
espada iti amin a Hapon, a ni Seki idi ti ammo a kalaingan a nagar-aramid
kadagiti espada iti Hapon. Iti agdama, ti pigsana ket iti moda (kangrunaan idiar
siudad ti Gifu) ken inhenniero iti aerospace (Kakamigahara).

Idi Oktubre 28, 1891, ti agdama nga aldaw a siudad ti Motosu ket isu idi ti
episentro para iti gingined Mino-Owari, ti maikadua a kapigsaan a gingined a
napasamak idiay Hapon.

Maysa daytoy kadagiti bassit a napalikmutan ti daga a prepektura ti Hapon, ti
Gifu ket makibinningay kadagiti pagbeddengan kadagiti pito a prepektura: Aichi,
Fukui, Ishikawa, Mie, Nagano, Shiga ken Toyama. Dagiti kodigo ti koreo ti Hapon
ket mangrugida amin kadagiti tallo a numero, manipud iti 001 aginggana iti 999.
Ti paset ti Gifu ket addaa iti pasakbay iti 500, ken mangipaltiing daytoy iti
lokasionna iti tengnga ti Hapon. Ti sentro ti populasion ti Hapon ket agdama a
mabirukan idiay Siudad ti Seki, Prepektura ti Gifu. Ti sentro ti populasion ket
ti naipagpagarup a punto a ti pagilian ket perpekto a nabalanse a ti tunggal a
maysa a tao ket adada iti agpapada a katayagt. Ti lugar ket nakarkulo idi babaen
ti panagusar ti senso idi 2005.

Ti Gifu ket addaan kadagiti lima a saan nga opisial a rehion, ken mangpubos
agtitinnulong dagiti lokal a munisipalidad a mangiragpat ti kaarrubayan a lugar.
Dagiti lima a rehion ket ti Seinō, Gifu, Chūnō, Tōnō ken ti Hida. Dagiti
pagbeddengan dagiti rehion ket saanda unay a nasayaat a naipalawag, ngem
kadaywanda a namarkaan kadagiti nagruna a siudad.

Ti akin-amianan a rehion ti Hida ket kaaduanna dagiti natayag a bantay, a
mairaman dagiti paset ti Alpes ti Hapon. Ti akin-abagatan a rehion ti Mino ket
kaaduan a parte ti nalames a Tanap Nōbi, ti nalawa a lugar ti tantanap iti
nalames a daga. Kaaduan iti populasion ti prepektura ket agtataengda iti
akin-abagatan a parte ti prepektura, idiay asideg ti naidesgnado a siudad ti
Nagoya.

Ti kabambantayan a rehion ti Hida ket aglaon iti Banbantay Hida, a naibagbaga
met a kas ti "Akin-amianan nga Alpes," ken ti Banbantay Kiso, nga mmo met a kas
ti "Tengnga nga Alpes" idiay Hapon. Ti Banbantay Ryōhaku ket adda met idiay
rehion ti Hida. Dagiti dadduma a nangruna a kabambantayan ket mairaman ti
Banbantay Ibuki ken ti Banbantay Yōrō.

Kaaduan ti rehion ti Mino ket buklen dagiti aluvial a tanap iti Tallo a
Karkarayan Kiso, nga isu dagitoy ti Karayan Ibi, Karayan Kisor ken Karayan
Nagara. Dagiti taudan dagiti amin a tallo a karayan ket idiay Prepektura ti
Nagano ken kanungpalanda nga agayus iti uneg dagiti Prepektura ti Aichi ken Mie
sakbay nga agayus idiay Luek Ise. Dagiti dadduma pay a nangruna a karayan ti
prepektura ket mairaman dagiti karayan ti Jinzū, Takahara, Shō, Shōnai, Yahagi
ken Itoshiro.

Ti klima ti Gifu ket agdumaduma manipud iti klima ti nadam-eg a subtropikal iti
abagatan, ken kanungpalan a mapan iti klima ti nadam-eg a kontinental iti
amianan.

Gapu ta ti rehion ti Mino ket napalikmutan kadagiti baba a bantay, ti
temperatura ket agbaliwbaliw iti amin a paset ti tawen, manipud kadagiti napudot
akalgaw aginggana kadagiti nalamiss a panaglalam-ek. Kas pagarigan, ti akindaya
a siudad ti Tajimi, ket masansan a mangirehistro kadagiti kapudotan a
temperatura idiay Hapon iti tinawen ken naikeddeng nga isu ti kapudotan a siudad
iti uneg ti Honshū ken addaan daytoy iti pagtengngaan a kapudot iti aldaw iti
34.1 °C iti las-ud ti tengnga ti kalgaw. Idi Agosto 16, 2007, ti Tajimi ket
nakairehistro iti rekord ti kapudotannga aldaw iti pakasaritaan ti Hapon
iti—40.9 gradgrado Celsius. Napudpudot dagiti kalgaw, ken ti napalikmutan ti
daga a lugar ket agbalin nga isla ti pudot, ken ti temperatura ket ngumatngato
no napudot, no agpul-oy dagiti namaga nga angin ti fohen kadagiti tuktok ti
Banbantay Ibuki manipud iti rehion ti Kansai. Ti rehion ti Hida, iti nagatngato
nga elebasionna ken iti agpaamianan a latitud, ket nalamlamiis ngem ti rehion ti
Mino, ngem sagpaminsan met nga adda dagiti napudot unay nga aldaw. Ti rehion ti
Hida ket nadaydayeg kadagiti nakaro a panaglalam-ek, a maikaiyeg kadagiti nakaro
a panagniebe, a naipangpangruna kadagiti akin-amiana a lugar. Ti Shōkawa-chō,
parset ti siudad ti Takayama, ket adda iti kabambantayan, ken ti lokasionna ket
nakaiturongan iti pannakakuna iti klamiisan a natagitaon a lugar iti Honshū.



https://ilo.wikipedia.org/wiki/Porma_(botanika)

Iti botaniko a nomenklatura, ti porma ket maysa kadagiti "sekondaria" a
taksonomiko a ranggo, iti baba ti karuay, ngem baba met ti sebbanagan; daytoy
ket maysa nga inpraespesipiko a takson. No ad-adu ngem tallo a ranngo ti
mailista iti panangipalawag ti maysa a takson, ti "pannakaidasig" ket
mainagnaganan, ngem tallo laeng a parte ti mangbukel ti "nagan" ti takson: ti
nagan ti henero, ti naisangayan nga epiteto, ken ti maysa nga inpraespesipiko
nga epiteto.

Ti maysa a porma ket kadawyan a mangitudo ti grupo nga adda madlaw ngem bassit a
paggiddiatan. Kas pagarigan, dagiti porma ti sebbangan ti puraw a sabong a
kadawyan nga addaan ti namarisana sabsabong ket mabalin a managanan ti "f.
alba". Formae apomicticae ket sagpaminsan dagitoy a managanan kadagiti mula ng
aseksual a makapataud, babaen ti apomixis. Adda met dagiti botaniko a namatmati
nga awan serbina ti manginagan kadagiti porma, gapu ta teoretiko nga adu unay
dagiti bilang ti a naibatay kadagiti bassit a henetiko a paggigiddiatan.



https://ilo.wikipedia.org/wiki/Podgorica

Ti Podgorica (/ˈpɒdɡəriːtsə/ POD-gorr-ee-tsə; Montenegrino/Serbio: Podgorica /
Подгорица [pǒdgoritsa], lit. "sirok ti bassit a turod") ket isu ti kapitolio ken
kadakkelan a siudad iti Montenegro.

Ti nasayaat a puesto ti Podgorica idiay pagsasabtan ti karayan Ribnica ken
Morača ken ti puntos a pagsasabtan iti nalames a Tanap ti Zeta ken Ginget ti
Bjelopavlići ket nakaawawis iti panagtaeng. Ti siudad ket asideg kadagiti sentro
ti ski idiay amianan ken dagiti pagliwliwaan ti igid ti baybay idiay Baybay
Adriatiko.

Ti maysa a senso idi 2011 ket nangikabil ti populasion ti siudad iti 150,977. Ti
Podgorica a munisipalidad ket aglaon ti 10.4% iti teritorio ti Montenegro ken
29.9% ti populasionna. Isu daytoy ti administratibo a sentro iti Montenegro ken
isu pay ti ekonomiko, kultura ken edukasion a sentro ti daytoy a pagilian.

Ti kayatna a sawen ti nagan a Podgorica ket "sirok ti Gorica" iti Pagsasao a
Montenegrino. Ti Gorica (kmaipatarus ti "bassit a turod" wenno pantok) isu
daytoy ti nagan ti naabbongan ti sipres a turod a pakatanawan ti sentro ti
siudad.

Iti tallo a kilometro (1.9 milia) iti amianan a laud ti Podgorica ket naisanglad
dagiti nadadael a tidda iti Doclea, ti maysa nga ili nga ammo dagiti Grieo,
sakbayan ti Romano ken Roman a paset ti panawen. Ti Romano nga Emperador a ni
Diocletian ket naggapu iti daytoy a rehion. Kadagiti sumagad a siglo, Dagiti
Romano ket "nagpasayaatda" ti nagan iti Dioclea, a nagkamalida a nangipagarup a
ti "i" ket napukawen iti panangisao. Ti "Duklja" ket isu ti kinaudii (Eslabo) a
bersion ti balikas.

Idi nabangon daytoy (sakbay ti maika-11 a siglo), ti ili ket tinawtawagan a kas
ti Birziminium. Idi Tengnga a Panawen, daytoy ket ammo a kas ti Ribnica
(panangibalikas [rîbnitsa]). Ti nagan a Podgorica ket naususaren manipud idi
1326. Manipud idi 1946 aginggana idi 1992, ti siudad idi ket nanaganan ti
Titograd ([tîtoɡraːd]) a naipammadayaw kenni Josip Broz Tito, ti dati a
Presidente iti Yugoslavia.



https://ilo.wikipedia.org/wiki/Papa_Benedicto_I

Ni Papa Benedicto I ket isu ti Papa manipud idi 2 Hunio 575 aginggana idi 30
Hulio 579.

Ni Benedicto ket anak idi a lalaki ti amana nga agnagan ti Bonifacio, ken
tinawtawagan idi ti Bonosus babaen dagiti Griego. Dagiti panagrukma dagiti
Lombardo ket nagparparigata ti makisinnarita iti Bisantino nga Emperador idiay
Kontantinopla, a nagtunton kadagiti gundaway ti panagpasingked ti pannkabutos
kadagiti papa. Isu nga adda ti panagbakante iti gangani a sangapulo ket maysa a
bulan iditi nagbaetan ti ipupusay ni Papa Juan III ken ti isasangpet ti imperial
a pammasingked tipannakabutos kenni Benedicto idi 2 Hunio 575.

Ni Benedicto ket naikkan ti estado, ti Massa Veneris, idiay teritorio ti
Minturnae, kenni Abado Esteban ni San Marko "idiay asideg ti diding ti Spoleto"
(San. Gregorio I, Ep. ix, 87, I. al. 30). Ti panagbisin ket simmurot kadagiti
Lombardo, ken kadagiti bassit a balikas ti Liber Pontificalis nga adda ti
kapanggepan kenni Benedicto, a naibagbaga nga isu ket pimmusay idi katengngaan
ti panagganetgetna kadagitoy a pammarigat. Isu ket naipunpon idiay bestibula ti
sakritia ti daan a Basilika ni San Pedro. Iti maysa a seremonia a natengngel idi
Disiembre, isu ket nang-ordinado kadagiti sangapulo ket lima a padi ken dagiti
tallo a diakono ken nagkonsegrado kadagiti duapulo ket maysa nga obispo.

Bassit laeng kadagiti rehistro a panaginnatang ti ruar ti Roma ti makatulong a
mangipalawag ti pakasaritaan iti daytoy a Kinapapa ti nabatbati manipud ti
pabaturay ni Benedicto, ken gapu kadagiti panagsinga a gapuanan babaen dagiti
Lombardo idiay Italia, isu a mabalin a bassit laeng ti nabatbati.

Adda idin dagiti sangapulo ket innem a Papa nga agnagan ti Benedicto, ken dagit
ipay tallo a Kontrapapa babaen ti isu met laeng a nagan. Add dagiti nanganan
kalpasan daytoy a saan unay a naamammuan a papa, ngem kaaduan ti nakaala ti
katuryan a naganda manipud kenni San Benedicto ti Nursia, ti nangbangon ti
Benedictino a tignay ti monastiko. Iti pannakaisangsangayan, inbaga ni Papa
Benedicto XVI kalpasan ti pannakabutosna nga isu ket nareggetan babaen kenni
Papa Benedicto XV, nga isu ti nangiturong ti Simbaan kadagiti panagriribok ti
Sangalubongan a Gubat I, kenni San Benedicto ti Nursia.



https://ilo.wikipedia.org/wiki/Panawen_ti_Pannakapalpalawag

Ti Panawen ti Pannakapalpalawag (wenno simple laeng a ti Pannakapalpalawag wenno
Panawen ti Rason) ket maysa idi a kultural a tignay dagiti nasaririt a taos idi
maika-17 ken maika-18 a sigsiglo, nga immuna a nangrugi idiay Europa ken
kalpasanna kadagidiay Amerikano akolonia. Ti panggepna daytoy idi ket ti
mangreporma ti kagimongan iti panang-usar ti rason, panagkarit kadagiti
kapanunotan a naisadsad iti tradision ken pammati, ken agpasayaat ti pannakaammo
babaen ti sientipiko a pamay-an. Daytoy ket nangiyaddang ti sientipiko a
kapanunotan, panagduda ken nasaririt a pannakisinnukat ken nangsungat ti kaniaw,
awan anus ken adda dagiti panag-abuso ti bileg babaen ti simbaan ken ti estado.
Dagiti kapanunotan ti Pannakapalpalawag ket addaan ti nangruna a nagbanagan iti
kultura, politika, ken dagiti gobierno iti Lumaud a lubong.

Nangrugrugi daytoy idi agarup a 1650 aginggana ti 1700, daytoy ket rinugian
babaen dagiti pilosopo a kas ni Baruch Spinoza (1632–1677), John Locke
(1632–1704), Pierre Bayle (1647–1706), Voltaire (1694–1778) ken pisiko a ni
Isaac Newton (1643–1727). Dagiti nangturturay a prinsipe ket kanknayonda a
nangilagda ken nagpatan-ay kadagiti pigura ken nangpadasda pay a nangipakat
kadagiti kapanunotanda iti gobierno a tinawtawagan idi a kas ti naipalawagan nga
absolutismo. Ti Sientipiko a Rebolusion ket asideg a naikapet iti
Pannakapalpalawag, gapu ta dagiti naduktalanna ket nangbaliw kadagiti adu a
tradisional a konsepto ken nangipayammo kadagiti baro a perspektibo iti katutubo
ken ti lugar ti tao iti kauneganna. Ti Pannakapalpalawag ket rimmang-ay
aginggana idi agarup a 1790–1800, kalpasanna daytoy ti panangiyunay-unay tu
rason ket sinukatan ti panangiyunay-unay iti rikna ti Romantisismo, ken ti maysa
a Kontra-Pannakapalpalawag ket nakagun-od ti kadayeg.



https://ilo.wikipedia.org/wiki/Panawen_ti_Bronse

Ti Panawen ti Bronse ket isu ti paset ti panawen a nailaslasin babaen ti
panagusar ti gambang ken dagiti alloy ti bronse ken ti proto a panagsurat, ken
dagiti dadduma pay a langa iti urbano a sibilisasion.

Ti Panawen ti Bronse ket isu ti maikadu a nangruna a paset ti panawen ti sistema
ti tallo a panawen, a kas ti naisingasing kadagiti moderno a panawen babaen ni
Christian Jürgensen Thomsen, para kadagiti panangidasig ken panagadal kadagiti
taga-ugma a kagimongan. Ti maysa ataga-ugma a sibilisasion ket mabalin a
maikabil iti Panawen ti Bronse babaen ti panaglunag ti bukodna a gambang ken ti
panangitiponna iti lata, wenno babaen ti panagtagilako para iti bronse manipud
kadagiti sabali a lugar a pagipataudan. Dagiti oro ti gambang ken lata ket
narasayda, a kas ti naipakpakita a kaawan ti dagiti bronse a lata idiay Akinlaud
nga Asia sakbay ti maikatlo a milenio BCE. Iti libong, ti Panawen ti Bronse ket
sapasap a sinusurotna ti Neolitiko a paset ti panawen, ngem dagiti dadduma paset
ti lubong, ti Panawen ti Gambang ket nagserbi a kas ti nagdaliasatan manipud ti
pannakaipan ti Neolitiko iti Pnawen ti Bronse. Urayno ti Panawen ti Asero ket
sapsap a sinursurot ti Panawen ti Bronse, kadagiti dadduma lugar, ti Panawen ti
Asero ket dagus a simmagpaw iti Neolitiko itiruar ti rehion malaksid ti
Sub-Sahara nga Aprika nga idiay ket nawaya a naparang-ay.

Dagiti kultura ti Panawen ti Bronse ket nagigiddiatda kadagiti panagrang-ay iti
immuna a pangsurat. Segun ti arkeolohiko nga ebidensia, dagiti kultura idiay
Ehipto (hieroglipo), ti Asideg a Daya (kuneiporme), Tsina (eskritu ti orakulo a
tulang)—ken ti Mediteraneo, iti Misenio a kultura (Linear B)—ket addaanda idi
kadagiti mabalina sistema ti panagsurat.



https://ilo.wikipedia.org/wiki/Panagsibog

Ti panagsibog ket isu ti artipisial a panangipakat ti danum iti daga. Daytoy ket
inus-usar tapno makatulong kadagiti tinaltalon nga apit, panagtaripatu kadagiti
ladawan ti daga, ken panagmula manen kadagiti nadisturbo a daga kadagiti namaga
a lugar ken iti las-ud dagiti paset ti panawen iti bassit a panagtudtudo. Iti
pay maipatinayon, ti panagsibog ket addaan pay a kadagiti sabali nga usar iti
panagpataud ti apit, a mairaman ti panagsalaknib kadagiti mula iti panagyelo,
panaglapped ti panagtubo ti ruot kadagiti talon ti bukbukel ken panagtulong iti
panagpawil ti konsolidasion ti daga. Iti pagiddiatan, ti agrikultura nga
agkamkammatalek laeng iti dagus a panagtudo ken makunkuna a pinakan ti tudo
wenno panagtalon ti namaga a daga. Dagiti sistema ti panagsibog ket inus-usar
pay para iti palaglapped ti tapok, panagibelleng ti rugit iti pagibellengan, ken
iti panagmina. Ti panagsibog ket kadawyan nga inad-adal a kakuyogna ti
pagayusan, isu daytoy ti masna wenno artipisial a panagikkat ti rabaw wenno
sirok ti rabaw a danum manipud ti naited a lugar.



https://ilo.wikipedia.org/wiki/Panagluas_iti_limbang

Ti panagluas iti limbang (Ingles: spaceflight) ket balistika a panagluas idiay
wenno iti kaunegan ti akin-ruar a limbang. Ti panagluas iti limbang ket no
usaren ti pagluganan ti limbang nga adda wenno awan iti agalugan a tao. Kas
pagarigan panagluas iti limbang ti tao ket mairaman ti Ruso a programa ti Soyuz
, ti Sapace shuttle a progra ti Estados Unidos , ken ti pay agdama nga
Internasional nga Estasion ti Limbang. Dagiti kas pagarigan ti awan taona a
panagluas iti limbang ket mairaman ti space probe a nangpanaw ti pagliklikmutan
iti Daga, ken dagiti pay satelite a agliklikmut iti lawlaw ti Daga, a kas dagiti
satelite ti komunikasion. Dagitoy ket agtiynayda babaen ti telerobotiko a
panagtengngel wenno napno nga autonomo.

Ti panagluas iti limbang ket inus-usar iti panagsukisok iti limbang, ken dagiti
pay komersial nga aramid kasla iti turismo tiiti limbang ken dagiti satelite ti
telekomunikasion. Adda pay adagiti saan a komersio a panag-usar iti panagluas
iti limbang a mairaman dagiti obserbatorio ti limbang, dagiti satelite ti
panagsiim ken dagiti panagpalpaliiw a satelite ti daga.

Ti panagluas iti limbang ket kadawyan a mangrugi iti maysa a panangipatayab ti
kuitis , a mangited ti umuna a tapno abakenna ti puersa iti grabidad ken
iduronna ti lugan ti limbang manipud ti rabaw ti Daga. No addanton iti limbang,
ti panagkutkuti ti lugan ti limbang iti saan a naidurduron ken naidurduron ket
sakupan babaen ti ti panagadal a tinawtawagan iti astrodinamika. Adda dagiti
lugan ti limbang nga inganat inggana nga aggigian iti limbang, adda met dagiti
maburburak it ilas-ud ti atmosperiko a panagsubli, ken dagiti dadduma ket
makaabot iti planetario wenno lunar a rabaw para iti panagsanglad wenno impakto.



https://ilo.wikipedia.org/wiki/Pagsasao_nga_Asturiano

Ti Asturiano (/æsˈtʊəriən/; autonimo: asturianu [astuˈɾjanu], wenno bable
[ˈbaβle]) ket pagsasao a Romanse iti grupo ti Laud nga Ibero, subgrupo ti
Astur-Leonesa, nga insasao idiay Asturias (Espania). Ti Asturiano ket naamammuan
pay a kas ti Astur-Leonesa wenno Asturiano-Leonesa tapno mangibaga ti pagsasao
iti naipakasaritaanl ken agdama a global a panagpaadu. Ti agdam a bilang dagiti
agsasao iti Asturiano ket nakarkulo iti agarup a 100,000 nga agsasao a kas ti
umuna a pagsasao ken 450,000 nga agsasao a kas maikadua a pagsasao. Adda dagit
itallo a predominante a karuay iti asturleonesa a lingguistiko a dominio
(Lumaud, Sentral ken Akin-daya), urayno iti kaso ti Asturias, fpara iti
naipakasaritaan ken demograpiko a rasrason, ti alagaden ket naibatay iti Sentral
nga Asturiano. Ti Asturiano ket addaan iti gramatika, ti diksionario iti
pagsasao nga Asturiano, ken maysa nga ortograpia. Daytoy ket inalagad babaen ti
Akademia ti Pagsasao nga Asturiano, ken urayno daytoy ket saan nga opisial a
pagsasao, daytoy ket nasalakniban babaen ti lehislasion ti linteg ti autonomia
ken daytoy ket maysa a pagpilia a pagsasao kadagiti eskuela.



https://ilo.wikipedia.org/wiki/Pagsasao_a_Limburges

Ti Limburges, tinawtawagan pay ti Limburgiano wenno Limburhiko (Limburges:
Lèmbörgs [ˈlem.bœrxs] Olandes: Limburgs [ˈlɪm.bʏrxs], Aleman: Limburgisch
[ˈlɪm.buɐ.ɡɪʃ], Pranses: Limbourgeois [ˈlɛ̃.buʁ.ʒwa]) ket grupo dagiti Daya nga
Ababa a Franconiano a karuay ti pagsasao a naisasao kadagiti rehion ti Limburgo
ken Rhineland, kadagiti pagbeddengan ti Olanda–Belhika–Alemania. Ti lugar a
nakaisasaoannaket agaraup a ti kalawa iti sirkulo manipud idiay Venlo aginggana
idiay Düsseldorf aginggana idiay Aachen aginggana idiay Maastricht aginggana
idiay Tienen ken agsubli idiay Venlo. Kadagiti dadduma a paset iti daytoy a
lugar ket sapasap nga inususar a kas lokal a pagsasao ti inaldaw a panagsasao.

Daytoy ket makibinningay kadagiti adu a pakailasinan iti Aleman ken Olandes ken
kankanayon a naikedkeddeng a kas karuay dagitoy a pagsasao (kitaen pay ti
Dachsprache). Iti kaunegan dagiti moderno a komunidad dagiti probinsia ti
Belhika ken Olanda ti Limburgo, dagiti naipakatengnaan nga idiolekto ket
kadawyan pay dagitoy, a mangitipon ti alagaden nga Olandes iti ayug ken dagiti
gagangay ti gramatika ken pannakabalikas a naala manipud ti Limburges. Daytoy a
'Olanda a Limburges' ket makaallilaw pay a kankanayon a maibagbaga a kas laeng
ti "Limburges".



https://ilo.wikipedia.org/wiki/Otomano_nga_Imperio

Ti Imperio nga Otomano[dn 3] wenno Narimbaw nga Estado ti Otomano (Otomano
Turko: دَوْلَتِ عَلِيّهٔ عُثمَانِیّه Devlet-i ʿAliyye-yi ʿOsmâniyye (ti pay
عثمانلى دولتى Osmanlı Devleti),[dn 4] Moderno a Turko: Osmanlı Devleti wenno
Osmanlı İmparatorluğu) ket maysa idi a Turko nga imperio a nagpaut manipud idi
27 Hulio 1299 aginggana idi 29 Oktubre 1923.

Ti Imperio nga Otomano ket isu kadagiti kadakkelan ken kapautan nga imperio iti
pakasaritaan; a daytoy nga Estado ti Otomano, ti politikana, supsupiat, ken
kultura a tinawtawid ken ti maysa a nawatiwat a heograpia ket nagited daytoy ti
maysa kadagiti kabayagan nga agnanayon a pannakasarita. Idi las-ud ti maika-16
ken maika-17 a siglo, iti kabilegan a panagsakupna babaen ti panagturay ni
Suleiman ti Nadaeg , daytoy nga imperio ket isu kadagiti kabilegan nga estado
iti lubong – maysa nga adu ti panaka-umili, adu ti pagsasao nga imperio a
naibistrad manipud ti akin-abagatan a nagbedbeddengan iti Nasantuan a Romano nga
Imperio aginggana kadagiti wayawaya iti Vienna, Naarian a Hungaria (moderno
Eslobakia) ken ti Polako–Lituano a Mankomunidad iti amianan aginggana idiay
Yemen ken Eritrea iti abagatan; manipud ti Arhelia iti laud aginggana ti
Azerbaijan iti daya; nga agtengtengngel ti kaaduan iti Abagatan a daya nga
Europa, Akinlaud nga Asia ken Amianan nga Aprika. Daytoy nga imperio ket naglaon
kadagiti 32 probinsia ken dagiti dadduma pay a basalo nga estado, nga adda
kadagitoy ket nasagepsepan iti dayta nga imperio, a dagiti dadduma ket naikkanda
ti sabsabali a kita nga autonomia kadagiti sumaganan a sigsiglo.[dn 5]

A ti Konstantinopla a kas ti kapitoliona ken ti nawatiwat a panagtengngel
kadagiti daga ti lawlaw ti Mediteraneo a labneng, ti imperio ket adda idi ti
sentro kadagiti panagtigtignay a nagbaetan ti Akindaya ken Akinlaud a lublubong
para kadagiti sumurok nga innem a siglo.

Kalpasan ti pannakabigbigan iti baro a Turko a parlamento (Nalatak a Nailian nga
Asenblia iti Turkia) a naikuartel idiay Ankara, babaen ti Tulag iti Lausanne a
napirmaan idi 24 Hulio 1923, ti Turko a parlamento ket nagirangarang idi 29
Oktubre 1923 ti panakabangon ti Republika ti Turkia a kas ti baro a Turko nga
Estado a simmukat ken pormal a napatinggaan ti awanen nga Otomano nga Imperio, a
nailinia iti tulag. Ti Otomano a Kalipato ket naikkat idi 3 Marso 1924; dagiti
turay ken tagikua ti Kalipato ket naiyalis idiay Nalatak a Nailian nga Asemblia
iti Turkia.

Ti panakapaay ti Seljuk a Sultanato iti Rum (c. 1300), ti Anatolia ket
nabingbingay idi kadagiti nadumaduma a nawaya nga estado, dagiti nakunkuna a
Ghazi nga emirato. Babaen idi 1300, ti napakapsot nga Imperio a Bisantino ket
kaaduan a napukawna dagiti Anatolia a probinsiana kadagiti sangapulo a Ghazi a
prinsipalidad. Maysa kadagiti Ghazi nga emirato ket ndauloan babaen ni Osman I
(nga isu ti nakaalaan ti nagan nga Otomano), anak ni Ertuğrul, ti asideg ti
Eskişehir idiay lumaud nga Anatolia. Iti pundasion a mito a naiyebkas iti
mediebal a Turko a sarita a naam-ammuan a kas ti "Tagtagainep ni Osman", ti
ubing nga Osman ket naparegget idi nga agparukma babaen ti panagsirmata iti
imperio (segun ti tagtagainepna, ti imperio ket maysa a dakkel a kayo a dagiti
ramutna ket nagsaknap kadagiti tallo a kontinente ken dagiti sangana ket
kinalubanna ti langit). Segun ti tagtagainepna ti kayo, nga isu idi ti Imperio
ti Osman, ket nagited ti uppat a karayan manipud kadagiti ramutna, ti Tigris, ti
Euprates, ti Nilo ken ti Danubio. Ti maipatinayon, ti kayo ket lininonganna ti
uppat a kabanbantayan, ti Kaukaso, ti Tauro, ti Atlas ken ti Balkan . Iti las-ud
ti panagturayna a kas ti Sultan, ni Osman I ket inpaatiddogna ti prontera ti
Turko a pagtaengan idiay igid ti Imperio a Bisantino.

Iti daytoy a paset ti panawen, ti pormal a Otomano a gobierno ket napartuat idi
a ken nadaras a nagbalbaliw dagiti patakderna kadagiti sumaganad a kabibiag ti
imperio. Ti gobierno ket nagus-usar ti legado nga entidad a nakunkuna a kas ti
miho sa sistema, babaen dagiti relihioso ken etniko a minoridad ket
napakabaelanda a mangimaton dagiti bukodda a pannakibiang nga adda dagiti adu a
pannakawaya manipud ti sentro a panagtengngel.

Iti siglo kalpasan ti ipupusay ni Osman I, ti Otomano a turay ket nangrugi nga
immatiddog idiay Mediteraneo ken Balkanes. Ti anak a lalaki ni Osman, a ni
Orhan, ket natiliwna ti siudad ti Bursa idi 1324 ken inaramidna daytoy ti baro a
kapitolio ti estado nga Otomano. Ti panakatnag ti Bursa ket nagbanagan daytoy ti
panakapukaw ti Bisantino a panagtengngel ti Amianan a laud nga Anatolia. Ti
nangruna a siudad ti Thessaloniki ketnatiliw idi manipud kadagiti Benisiano idi
1387. Ti panagballigi ti Otomano idiay Kosovo idi 1389 ket epektibo a nagmarka
ti gibus ti Serbio a bileg iti daytoy a rehion, a nagidalan daytoy para iti
Otomano a panagpadakkel idiay Europa. Ti Gubat iti Nicopolis idi 1396, a kaaduan
a naipanunotan a kas ti naudi a dakkel a krusada iti Tengnga a Panawen, ket
napaay a nagpasardeng ti panag-abanse dagiti nagballigi nga Otomano a Turko. Ti
pannakaatiddog ti Turko a pagturayan idiay Balkanes, ti estratihiko a panagrukma
iti Konstantinopla ket nagbalin a nagruna a gandat. Ti Imperio ket nagtengngel
ti gangani kadagiti amin a dati a dagdaga ti Bisantino a nagpalikmut ti siudad,
ngem dagiti Bisantino ket temporarioda a nabang-aranda idi rinaut ti Timur ti
Anatolia idiay Gubat iti Ankara idi 1402. Isu ket nangala kenni Sultan Bayezid I
a kas maysa a binaludan. Ti pannakatiliw ni Bayezid I ket nagkirokiro kadagiti
Turko. Ti estado ket natnag iti maysa a sibil a gubat a nagpaut manipud idi 1402
aginggana idi 1413, a ti anak a lalaki ni Bayezid ket nakilablaban ti
panakisinnarunona. Daytoy ket nagpatingga idi ni Mehmed I ket nagbali a kas ti
sultan ken nagipasubli ti Otomano a bileg, a nagiyeg daytoy ti gibus ti
Interregno.

Dagiti paset ti Otomano a teritorio idiay Balkan (a kas ti Thessaloniki,
Masedonia ken Kosovo) ket temporario a napukaw kalpasan ti 1402, ngem dagitoy
ket naipasubli met laeng babaen ni Murad II idi baetan ti 1430 ken 1450. Idi 10
Nobiembre 1444, ni Murad II ket inabakna dagiti buyot ti Hungaro, ti Polako ken
Wallachia babaen ni Władysław III iti Polonia (ken ari pay ti Hungaria) ken
János Hunyadi idiay Gubat iti Varna, nga isu daytoy ti naudi a Krusada iti
Varna. Kalpasan ti uppat a tawen, ni János Hunyadi ket nangisagana ti sabali pay
a buyot (dagiti puersa ti Hungaro ken Wallachian ) tapno rautenna dagiti Turko,
ngem isu ket inabak manen babaen ni Murad II idiay Maikadua a Gubat iti Kosovo
idi 1448.

Ti anak a lalaki ni Murad II, ni Mehmed ti Agrukrukma, inurnosna manen ti estado
ken ti milisia, ken nagipakita ti milisia a kalaingna babaen ti panagtiliwna ti
Kontantinopla idi 29 Mayo 1453, iti edad a 21.

Ti immuna a militar a yunit ti estado nga Otomano ket maysa idi a buyot nga
inurnos babaen ni Osman I manipud kadagiti tribu ti lallaki nga agtataeng
kadagiti turod ti akinlaud nga Anatolia idi naladaw a maika-13 a siglo. Ti
militar a sistema ket nagbalin a maysa a narikut nga organisasion idi rimmang-ay
ti imperio. Ti Otomano a militar ket maysa a narikut a sistema ti panagkintos
ken panagtengngel kadagiti suppiat. Ti kangrunaan a kuerpo ti Buyot mga Otomano
ket mairaman ti Hanisaro, Sipahi, Akıncı ken Mehterân. Ti Otomano a buyot ket
maysa idi kadagiti kalaingan a makilablaban a puersa ti lubong, nga isuda ti
immuna a nagus-usar kadagiti muskete ken kanion. Dagiti Otomano a Turko ket
nangrugrugida a nagus-usar kadagiti palkonete, a dagitoy ket ababa ngem nalawa a
kanion, iti las-ud ti Sillong iti Konstantinopla (1422). Ti Otomano a kabaliero
ket nagtaltalek iti kinapardas ken ti panaggungunay embes a ti nadagsen a
kalasag, a nagususar kadagiti pana ket ababa nga espada nga agsaksakay kadagiti
napardas a Turkoman ken Arabiano a kabalio (nagtaudan dagiti Puro a pakilumba a
kabalio), ken kankanayon nga agipakpakat kadagiti taktika a kapadpada kadagiti
Mongol nga Imperio, a kas ti aginkukuna nga agsanod bayat nga agpalpalikmut ti
puersa ti kabusor iti uneg ti immindayon a sukog a pormasion ken idi kuan ket
pudnoda nga agraut. Ti panakapaay ti kalaing ti buyot ket nagbalin a nalawag
manipud idi maika-17 a siglo ken kalpasan ti Nalatak a Turko a Gubat. Ti
maika-18 a siglo ket nakakita ti bassit a panagballigi idiay Benisia, ngem idiay
amianan ti Europeano a naestiluan buyot ti Rusia ket nagpilit kadagiti Otomano
nga agibbet kadagiti daga.

Ti pannakamoderno ti Otomano nga Imperio idi maika-19 a siglo ket nangrugi iti
milisia. Idi 1826 ni Sultan Mahmud II ket inikkatna dagiti kuerpo ti Hanisaro
ken nangbangon ti moderno a buyot ti Otomano. NInagananna dagitoy a kas ti
Nizam-ı Cedid (Baro nga Urnos). Ti Otomano a buyot ket isu pay ti immuna nga
instituto a nangabang kadagiti ganganaet nga esperto ken nagipatulod kadgiti
opisialna para iti panagsanay kadagiti Europeano a pagilian. Ti nagbanagan
daytoy, ti tignay ti Katutubo a Turko ket nangrugi idi dagitoy a ubbing pay
laeng ken baro a nasanay a lalaki ket nagsublida manipud kadagiti
panagad-adalda.

Ti Otomano a Marina ket nawatiwat a nagparparawad ti panagpadakkel kadagiti
teritorio ti Imperio idiay kontinente ti Europa. Isu ti nangirugi ti panagrukma
ti Amianan nga Aprika, a nainayon ti Alheria ken Ehipto iti Otomano nga Imperio
idi 1517. Iti rugi ti panakapukaw ti Alheria(1830) ken Gresia (1821), ti bileg
ti Otomano a marina ken ti panagtengngel kadagiti adayo a ballasiw taaw a
teritorio ket nagrugi a naapday. Sultan Abdülaziz (nagturay idi 1861–1876) ket
nangpadas a nangibangon manen ti napigsa nga Otomano a marina, a nangipatakder
ti kadakkelan a plota a dagiti dakdakkel laeng ket dagiti plota ti Britania ken
Pransia. Ti pagaramidan ti barko idiay Barrow, Inglatera, ket isu ti immuna a
nagaramid ti bukodna a submarina idi 1886 para iti Otomano nga Imperio.

Nupay kasta, ti agrebreba nga ekonomia ti Otomano ket saan a napaut a
nakasaranay ti pigsa ti plota. Ni Sultan Abdülhamid II ket saan a nagtaltalek
kadagiti almirante a kimmappon iti repormista a ni Midhat Pasha, ken nangitunton
a ti dakkel ken nangina a plota ket awan banagna a mausar ti panagsuppiat
kadagiti Ruso iti las-ud ti Ruso-Turko a Gubat (1877–1878). Kaaduan a indulinna
ti plota idiay uneg ti Nabalitokan a Sara, nga idiay dagitoy a barko ket
nalungsotda para kadagiti sumaganad a 30 a tawen. Kalpasan ti Katutubo a Turko
Rebolusion idi 1908, ti Komite iti Kappon ken Rang-ay ket nagsukisok nga
agparang-ay ti maysa a napigsa a puersa ti marina ti Otomano. Ti Pundasion ti
Otomano a Marina ket nabangon idi 1910 tapno makagatang kadagiti baro a barko
babaen kadagiti donasion ti publiko.

Ti pakasaritaan ti Otomano milisia a panagpatayab ket napetsaan manipud idi 1909
ti nagbaetan ti Hunio 1909 ken Hulio 1911. Ti Otomano nga Imperio ket
nangrugrugi a nangisagana dagiti immuna a pilotona ken eroplano, ken ti
panakabangon ti Pagadalan ti Panagpatayab (Tayyare Mektebi) idiay Yeşilköy idi 3
Hulio 1912, ti Imperio ket nagrugrugi a nagisursuro kadagiti bukodna nga
agpatpatayab nga opisial. Ti panakabangon ti Pagadalan ti Panagpatayab ket
nangipardas ti panagra-ay ti programa ti milisia a panagpatayab, ken nagpaadu
kadagiti bilang dagiti alistado, ken nagited kadagiti baro a piloto ti aktibo a
papel iti Otomano a Buyot ken ti Marina. Idi Mayo 1913 ti immuna a
naipangpangruna a Panagsanay ti Rekonosimiento a Programa ti lubong ket inrugi
ti Pagadalan ti Panagpatayab ken ti immuna a sabalia rekonosimiento a dibision
ket naipatakder. Idi Hunio 1914 ti maysa a baro nga akademia, ti Marina a
Pagadalan ti Panagpatayab (Bahriye Tayyare Mektebi) ket nabangon idi. Ti irurugi
ti Umuna a Sangalubongan a Gubat, ti modernisasion a pamay-ay ket kellaat a
napasardeng. Dagiti eskuadron ti Otomano a panagpatayab ket nakilabanda kadagiti
adu a sanguanan idi las-ud ti Umuna a Sangalubongan a Gubat, manipud idiay
Galicia idiay laud aginggana idiay Kaukaso idiay daya ken Yemen idiay abagatan.



https://ilo.wikipedia.org/wiki/Niels_Bohr

Ni Niels Henrik David Bohr (Danes: [ˈnels ˈboɐ̯ˀ]; 7 Oktubre 1885 – 18 Nobiembre
1962) ket maysa idi a Danes a pisiko a nagaramid kadagiti batayan a kontribusion
iti pannakaawat ti estruktura ti atomiko ken teoria ti kuantum, a nakagunodanna
iti Premio Nobel iti Pisika idi 1922. Ni Bohr ket maysa pay idi a philosopo ken
mangipadpadur-as ti sientipiko a panagsukisok.

Ni Bohr ket nagparang-ay iti modelo ni Bohr iti atomo, nga iti dayta ket
nangisingasing a dagiti agpang ti enerhia dagiti elektron ket diskreto ken
dagiti elektron ket agpuspusiposda kadagiti natalinaay a pagtayyekan iti lawlaw
ti atengnga ti atomiko ngem mabalinda a lumagtaw manipud ti maysa nga agpang ti
enerhia (wenno pagtayyekan) iti sabali. Urayno ti modelo ni Bohr ket nasukatanen
babaen dagiti sabali a modelo, dagiti batayan a pamunganayanna ket agtulytuloy
nga umiso. Isu ti nagparnuay iti pamunganayan ti komplementarito: a dagiti banag
ket mabalin nga agsisina a mausig kadagiti termino dagiti agsisinnuppiat a
tagikua, kasla agkukua a kas ti allon wenno alog dagiti partikula. Ti panunot
iti komplementarito ket nangituray kadagiti panagpanpanunot ni Bohr iti siensia
ken pilosopia.

Ni Bohr ket nagpundar iti Instituto iti Teoretikal a Pisika idiay Unibersidad ti
Copenhagen, nga itan ket ammo a kas ti Instituto Niels Bohr, ken nalukatan
daytoy idi 1920. Ni Bohr ket nagisursuro ken nakitinnulong kadagiti pisiko a
mairaman ni Hans Kramers, Oskar Klein, George de Hevesy ken ni Werner
Heisenberg. Isu ket nangipadto ti kaadda ti baro a kasla elemento ti sirkonio, a
nanagan idi ti hapnio, manipud ti Latin a nagan para iti Copenhagen, nga idiay
ket isu ti lugar a nakaduktalanna. Kalpasanna, ti elemento ti bohrio ket
naipanagan idi kaniana.

Midia a mainaig kenni Niels Bohr iti Wikimedia Commons Dagiti inadaw a sasao a
mainaig kenni Niels Bohr iti Wikiquote (Ingles)



https://ilo.wikipedia.org/wiki/Nationalencyklopedin

Ti Nationalencyklopedin (NE) ket isu ti kasayaatan a kontemporaneo a pagsasao a
Sueko nga ensiklopedia, a nairugi babaen ti naparabor a pautang manipud ti
Gobierno ti Suesia iti 17 a riwriw a krona ti Suesia idi 1980, ken nabayaden met
idi Disiembre 1990. Ti naiprenta a bersion ket mangiraman kadagiti 20 a tomo nga
addaan kadagiti 172,000 nga artikulo; ti Internet a bersion ket mangiraman
kadagiti 260,000 nga artikulo (manipud idi Hunio 2005).

Ti gandat ket nairugi idi 1980, idi ti komite ti gobierno ket nangisingasing a
dagiti negosasion ket ket nasken a maiparugi dagiti nadumadumanga agipabpablaak.
Daytoy nga agpang ket nalpas idi Agosto 1985, idi ti Bra Böcker idiay Höganäs
ket nagbalin nga isu ti akin-rebbeng a nagipablaak para iti gandat. Dagiti
katudingan ti gandat ket para kadagiti moderno nga obra ti reperensia a naibatay
iti sientipiko a paradigma a mangiraman kadagiti banag ti henero ken
enbironmento.

Idi 1997, ti immuna a dihital a porma ti ensiklopedia ket naipablaak kadagiti 6
a CD-ROM (kalpasanna iti pay DVD), ken idi 2000 a kas serbisio ti suskrision ti
Internet. Ti online a bersion ti diksionario ken ti pay napabaro a bersion ti
kasisigud nga ensiklopedia. Add dagiti 356,000 a naikabkabil, 183,000 kadagitoy
ket ensiklopediko nga artikulos. Ti serbisio ket nalpasen nga addaan kadagiti
nadumaduma a langa a saan a magun-od iti naiprenta a bersion, a kas ti
diksionario ti Sueko–Ingles.



https://ilo.wikipedia.org/wiki/Muscat,_Oman

Ti Muscat (Arabiko: مسقط‎, Masqaṭ panangibalikas [ˈmasqatˤ]) ket ti kapitolio ti
Oman. Daytoy ket tugaw pay ti gobierno ken ti kadakkelan a siudad iti
Gobernorato ti Muscat. Segun ti Nailian a Sentro para kadagiti Estadistika ken
Pakaammo (NCSI), ti dagup a populasion ti Gobernorato ti Muscat ket nakaabot iti
1.56 a riwriw manipud idi Septiembre 2015. Ti metropolitano a lugar ket umabot
iti agarup a 3,500 km2 (1,400 sq mi) ken mairaman dagiti innem a probinsia a
tinawtawagan iti wilayat. Ammo daytoye manipud idi umuna a siglo CE a kas maysa
a nangruna a puerto ti pagtagilakuan iti pagbaetan ti laud kenand the daya, ti
Muscat wket tinurayan idi babaen dagiti nadumaduma nga indehenio a tribu ken
dagiti ganganaet a bileg a kas dagiti Persiano, ti Imperio ti Portugal ken ti
Imperio nga Otomano kadagiti nadumaduma a punto iti pakasaritanna. Daytoy ket
rehional a bileg ti militar idi maika-18 a siglo, umabot ti impluensia ti Muscat
iti ad-adayo a kas ti Daya nga Aprika ken Zanzibar. Kas maysa a nangruna puerto
nga ili iti Golpo ti Oman, ti Muscat ket nakaawis kadagiti ganganaet nga
agtagtagiako ken dagiti mangtagtagitao a kas dagiti Persiano ken dagiti Baluchi.
Manipud iti pannakaipangato ni Qaboos bin Said a kas Sultan ti Oman idi 1970, ti
Muscat ket nakasanayen iti napardas a panagdur-as ti enpraestruktura a
nakaiturongan ti nasayaat nga ekonomia ken ti kagimongan iti nadumaduma nga
etniko.

Ti nabato a Akinlaud a Banbantay Al Hajar ket isu ti kaaduan a ladawan ti daga
ti Muscat. Ti siudad ket mabirukan idiay Baybay Arabiano iti igid ti Golpo ti
Oman ken asideg iti estratehiko a Linglingsat ti Hormuz. Dagiti saan unay a
natayag a pasdek ket isu ti adu a makita nga urbano a ladawan ti daga ti Muscat.

Ti Mapa ti Arabia ni Ptolomeo ket manginagan kadagiti teritorio ti Cryptus
Portus ken Moscha Portus. Nabingbingay dagiti eskolar iti pamanunotan no ania
kadagitoy dua ti mainaig iti siudad ti Muscat. Iti pay maipada, irepensia nia
Arriano ti Omana ken Moscha iti Panaglayag ni Nearco. Dagiti interpretasion iti
obra ni Arrianus babaen ni William Vincent ken ni Jean Baptiste Bourguignon
d'Anville ket mangibaga a ti Omana ket reperensia idi iti Oman, bayat a ti
Moscha ket mangibagbaga iti Muscat. Iti pay maipada, dagiti sabali nga eskiloar
ket inagananda ti reperensia ni Plinio ti Laklakay iti Amithoscuta a kas iti
Muscat.

Maisuppiatan ti taudan ti balikas a Muscat. Adda dagiti mannurat nga agtunton a
ti balikas ket addaan kadagiti taudan iti Arabiko – manipud iti moscha, a ti
kayatn a sawen ket napabussog a lalat wenno kudil. Adda met dagiti dadduma a
mannurat nga agtunton a ti kayat a sawen ti nagan a Muscat ket pagsangladan
wenno ti lugar iti "pagitinnagan ti angkla". Dagiti dadduma a taudan ket
mairaman ti muscat manipud iti Daan a Persiano, a ti kayatna a sawen ket napigsa
ti angot, wenno manipud iti Arabiko, a kayatna a sawen ket matmatnag a lugar, or
hidden. Ti Cryptus Portus ket sinonimo iti Oman ("nailemmeng a daga"). Ngem ti
"Ov-man" (Omman), ken ti daan a nagan iti Sumerio iti Magan (Maa-kan), ket
tattao iti baybay iti pagsasao nga Arabiko.

Midia a mainaig iti Muscat, Oman iti Wikimedia Commons Pakaammo ti panagbiahe
idiay Muscat, Oman manipud iti Wikivoyage (Ingles)



https://ilo.wikipedia.org/wiki/Mu%E1%B8%A5ammad_ibn_M%C5%ABs%C4%81_al-Khw%C4%81rizm%C4%AB

Ni Abū ʿAbdallāh Muḥammad ibn Mūsā al-Khwārizmī[nota 1] (Arabiko: عَبْدَالله
مُحَمَّد بِن مُوسَى اَلْخْوَارِزْمِي‎), a nasapsapa a naisurat a kas ti
Algoritmi wenno Algaurizin, (c. 780, Khwārizm – c. 850) ket maysa idi a Persiano
matematiko, astronomo ken heograpo idi las-ud ti Abasi nga Imperio, maysa nga
eskolar idiay Kamara ti Kasaririt idiay Baghdad. Ti balikas nga al-Khwarizmi ket
maibaliaks iti klasiko nga Arabiko a kas ti Al-Khwarithmi isu a kastoy ti Latin
a pannakaisuratna.

Idi maikasangapulo ket dua a siglo, dagiti Latin a panakaipatarus ti obrana iti
Indiano a numnumero ket nanagipayammo ti desimal a sistema a pannakaipuesto ti
numero idiay Lumaud a lubong. His Kompendios a Libro iti Panagkalkulo babaen ti
Panagleppas ken ken Panagbalanse ket nagipakita ti immuna asistematiko a
panangipalpalawag ti naipaatiddog ken dagiti kuadratiko nga ekuasion iti
Arabiko. Iti Renasimiento a Europa, isu ket naipanpanunotan a ti kasisigud nga
inbentor ti alhebra, urayno ammotayon a ti obrana ket naibatay kadagiti duog a
nga Indiano wenno Griego a taudan. Isu ket nanagbalbaliw ti Heograpia ni
Ptolomeo ken nagsursurat iti astronomia ken astrolohia.

Adda dagiti balikas a mangipakita ti kinapangruna dagiti parawad ni al-Khwarizmi
iti matematika. Ti "alhebra" ket naala manipud ti al-jabr, maysa kadagiti dua a
tignay nga inusarna a mangsolbar kadagiti kuadratiko nga ekuasion. Ti Algorismo
ken algoritmo ket nagataud ti Algoritmi, ti Latin a porma ti naganna. Ti naganna
ket isu pay ti taudan ti (Espaniol) guarismo ken ti (Portuges) algarismo, a
kayatna a saoen ket digit.

Isuna ket naipasngay iti maysa a Persiano a pamilia, ken ti nakaipasngayann ket
naited a kas idiay Chorasmia babaen ni Ibn al-Nadim.

Bassit laeng dagiti salaysay ti biag ni al-Khwārizmī nga addaan kadagiti
natalgedan. Ti nagann ket mabalin a mangtudo nga isu ket nanipud idiay Khwarezm
(Khiva), ken idiay pay Kalatakan a Khorasan, a nagsakup ti dumaya a paset ti
Kalatakan nga Iran, nga itan ket ti Probinsia ti Xorazm idiay Uzbekistan. Ni Abu
Rayhan Biruni ket tinawtawaganna ti tattao iti Khwarizm ti "maysa a sanga ti
Persiano a kayo".

Ni Al-Tabari ket nangited ti naganna a kas ni Muhammad ibn Musa al-Khwārizmī
al-Majousi al-Katarbali (محمد بن موسى الخوارزميّ المجوسـيّ القطربّـليّ). Ti
epiteto nga al-Qutrubbulli ket mabalin a mangibaga nga isu ket embes a nagtaud
manipud idiay Qutrubbul (Qatrabbul), ti maysa a vitikultura a distrito idiay
asideg ti Baghdad. Nupay kasta, ni Rashed ket nagisingasing:

Ti Kitāb al-Fihrist ni Ibn al-Nadīm ket mangiraman ti ababa a biograpia kenni
al-Khwārizmī, a maikadua iti listaan dagiti libro a sinuratna. Ni Al-Khwārizmī
ket nalpasna ti kaaduan d=kadagiti obrana iti paset ti panawen idi 813 ken 833.
Kalpasan ti Islamiko a panagrukma iti Persia, ti Baghdad ket nagbalin nga isu ti
sentro ti sientipiko a panagadadal ken panagtagilako, ken adu kadagiti aglaklako
ken dagiti sientista manipud ti adayo a kas ti Tsina ken India tinagbanbaniaga
iti daytoy a siudad, a kas ti inararamid di ni Al-Khwārizmī. Isu ket
nagtrabtrabaho idiay Baghdad a kas maysa nga eskolar iti Balay ti Saririt a
binagon babaen ti Kalipa a ni al-Maʾmūn, nga idiay ti nagadalanna kadagiti
siensia ken dagiti matematika, a mairaman ti pannkaipatarus dagiti sientipiko a
manuskrito iti [Pagsasao a Griego|Griego]] ken Sanskrito.

Ni D. M. Dunlop ket nangisingsingasing a mabalin a ni Muḥammad ibn Mūsā
al-Khwārizmī ket isu met laeng idi ti tao a kas ni Muḥammad ibn Mūsā ibn Shākir,
ti kalakayan kadagiti tallo nga annak a lallalki ti Banū Mūsā.

Dagiti inadaw a sasao a mainaig kenni Muḥammad ibn Mūsā al-Khwārizmī iti
Wikiquote (Ingles) Midia a mainaig kenni Muḥammad ibn Mūsā al-Khwārizmī iti
Wikimedia Commons



https://ilo.wikipedia.org/wiki/Mineral

Ti mineral ket isu ti masna a rumrumsua a sustansia a natangken ken natalinaay
iti temperatura ti kuarto, a mairepresenta babaen ti kimiko a pagannurotan, a
kadawyan nga abioheniko, ken addaan iti naurnos nga atomiko nga estruktura.
Daytoy ket maigiddiat manipud ti bato, a mabalin a naglalaokan dagiti mineral
wenno dagiti saan a mineral, ken awan ti naisangayan a pakabuklan ti kimiko. Ti
husto a pannakaipalpalawag ti mineral ket sinupsuppiatan, a naipangpangruna no
ania ti umiso a kammasapulan dagiti sebbangan no isuda ket abioheniko, ken iti
basbassit no addan daytoy ti naurnos nga atomiko nga estruktura. Ti panagadal
kadagiti mineral ket tinawtawagan iti mineralohia.

Adda dagiti sumurok a 4,900 a naam-ammuan a sebbangan dagiti mineral; sumurok a
4,660 kadagitoy ket napasingkedan babaen ti International Mineralogical
Association (IMA). Dagiti silikato a mineralket buklen dagiti sumurok a 90% iti
ukis ti Daga. Ti kaadu ti kita ken kinaadu dagiti sebbangan ti mineral ken
tinengtengngel babaen ti kimika ti Daga. Ti silikon ken oksiheno ket mangbukel
ti agarup a 75% iti ukis ti Daga, a pakaidagusan ti kaadu dagiti mineral a
silikato. Dagiti mineral ket nailaslasinda babaen kadagiti nadumaduma a kimiko
ken pisikal a tagtagikua. Dagiti paggigiddiatan iti kimiko a pakabuklan ken
estruktura ti kristal ket mangilasin kadagiti nadumaduma a sebbangan, ken
dagitoy a tagikua ket maimpluensian met babaen ti heolohiko nga enbironmento ken
pannakaporma ti mineral. Dagiti panagbalbaliw ti temperatura, presion, ken ti
adu a pakabuklan iti maysa a masa ti bato ket gapuanan ti panagbalbaliw bukodna
a mineralohia; nupay kasta, ti maysa a bato ket mabalin a makatalinaay ti
kaaduan a pakabuklanna, ngem no agbalbaliw ti temperatura ken presionna, ti
bukodna a mineralohia ket agbalbaliw met.

Dagiti mineral ket mabalin a maipalwag baben kadagiti nadumaduma a pisikal a
tagikua a manginaig kadagiti kimiko nga estrukturada ken pakabuklan. Dagiti
sapasap a pakailasinan ket mairaman ti estruktura ti kristal ken ugali,
katangken, rangrang, pannakasarang, maris, garit, tenasidad, barukong,
pannakabuong, panagsina, ken naisangayan a grabidad. Dagiti pay ad-adu a
naisangayan a panagsubok para kadagiti mineral ket mairaman ti reaksion iti
asido, magnetismo, nanam wenno angot, ken radioaktibidad.

Dagiti mineral ket naidasigda babaen ti nangruna a pakabuklan ti kimiko; ti
sistema a kankanayon a maus-usar ket ti Dana a panagidasig ken ti Strunz a
panangidasig. Ti silikato a klase dagiti mineral ket nabingbingayda kadagiti
innem a subklase babaen ti grado iti polimerisasion iti kimiko nga estruktura.
Amin dagiti silikato a mineral ket addaanda iti batayan a paset iti maysa a
[SiO4]4- silika tetrahedra—a daytoy ket, ti kationo ti silikon nga inur-urnos
babaen ti uppat nga aniono iti oksiheno, a mangited ti sukog iti tetraedra.
Dagitoy a tetraedra ket mabalin a mapolimerasado tapno makaited kadagiti
subklase: dagiti ortosilikato (awan ti polimerisasion, isu nga agmaymaysa a
tetraedra), dagiti disilikato (dua a nabedbedan a tetraedra), siklosilikato
(dagiti singsing ti tetraedra), inosilikato (dagiti kawar ti tetraedra), dagiti
pilosilikato (dagiti sabanas ti tetraedra), ken dagiti tektosilikato (tallo a
dimension a network ti tetraedra). Dagiti dadduma pay a nangruna a grupo dagiti
mineral ket mairaman dagiti patneng nga elemento, dagiti asupre, dagiti oksido,
dagiti haluro, dagiti karbonato, dagiti sulpato, ken dagiti pospato.



https://ilo.wikipedia.org/wiki/Mikronesia

Ti Mikronesia (manipud ti Griego: μικρός, mikrós, "bassit" + Griego: νῆσος,
nēsos, "isla") ket subrehion ti Oceania, a mangbukel kadagiti rinubu a bassit
nga isla idiay lumaud ac Taaw Pasipiko. Daytoy ket addaan iti nagbibingayan a
kultural a pakasaritaan kadagiti sabali a dua nga isla a rehion, ti Polinesia
iti daya ken ti Melanesia iti abagatan.

Adda dagiti uppat a nangruna a purpuro kadagiti nadumaduma nga is-isla. Ti
Mikronesia ket politikal a nabngbingay kadagiti lima a naturay nga estado ken
tallo a terteritorio ti Estados Unidos. Ti rehion ket addaan iti klima ti
tropikal a marina, ken paset ti ekosona ti Oceania.

Ti Mikronesia ket nangrugrugi a natagtagitao kadagit adun a napalabas a milenio,
urayno adda met dagiti agsisinnupiat a ateoria a maipanggep ti taudan ken
isasangpet dagiti immuna a nagtagitao. Ti kaasapaan a naamammuan a
pannakaipayammo kadagiti Europeano ket napasamak idi 1521, idi ni Ferdinand
Magellan ket naabutanna ti Marianas. Ti nagaramid ti termino a "Mikronesia" ket
kadawyan a naipammadayaw iti panagusar ni Jules Dumont d'Urville' idi 1832,
nupay kasta ni Domeny de Rienzi ket inusarma metten ti termino iti napalabas a
tawen.



https://ilo.wikipedia.org/wiki/Materialismo

Iti pilosopia, ti teoria ti materialismo ket agtengtengngel nga iti laeng adda
ket banag wenno enerhia; nga amin a bangag ket buklen iti materiales ken amina
penomena (a mairaman ti kaaddaan rikna) ket resulta kadagiti pannakitinnignay ti
materiales. Iti sabali a panagibaga, ti banag ket isu laeng tisustansia, ken ti
kinapudno ket kapadpadana dagiti pudno a rumrumsua kasasaad ti enerhia ken
banag.

Dagiti adu a pilosopo, ti 'materialismo' ket kapadpadana ti'pisikalismo'. Nupay
kasta, dagiti materialista ket naipakasaritaanda ng agtengtengngel a ti amain
ket naaramid iti banag, ngem ti pisika ket nangipakpakita a (kas pagarigan) ti
grabidad, ket saan a naaramid iti banag iti tradisional a kapanunotan iti "'ti
maysa a nalpay, awan banagna a sustansia, nga iti pangpaatiddog, pigura, ken ti
panagkuti ket pudno nga agbiag'… Isu nga makasulisog ti panag-usar ti
'pisikalismo' tapno bukod a maipaadayo manipud ti kasla naipakasaritaan a
nangruna ngem saanen a sientipikomaipaay a tesis iti materialismo, ken ti
mainaig iti daytoy, tapno maiyunay-unay ti maysa apannakaikapet iti pisika ken
dagiti pisikal a siensia." Isunga kaaduan kadagiti sapasap a pilosopiko a
pannakisinnaritaan dita baba iti materialismo ket mabalin a maipaay iti
pisikalismo.

Ti pay mainaig ti materialismo ket dagiti kapanunotan iti metodoliko a
naturalismo ken metapisikal a naturalismo.

Dagiti pilosopia a pakaigiddiatan ket mairaman ti idealismo, ken dagiti dadduma
a porma iti monismo, dualismo, ken pluralismo.



https://ilo.wikipedia.org/wiki/Marlon_Brando

Ni Marlon Brando, Jr. (Abril 3, 1924 – Hulio 1, 2004) ket maysa idi nga
Amerikano nga aktor, direktor ti pelikula ken aktibista. Isu ket kaaduan nga
ammo para iti panangiyeg iti makaipetpet a realismo iti panagtignay iti pelikula
ken masansan a madakdakamat a kas maysa kadagiti kalatakan ken kaaduan nga
impluensial nga aktor iti amin a panawen. Naipamadayawan pay isuna iti
panagtulong a nagpadayeg ti sistema ti panagtignay ni Stanislavski, a kaaduan
nga ammo ita nga aldaw a kas metodiko a panagtignay. Ni Brando ket simbolo ti
kultura ken kaaduan a nadayeg para iti nagungunaan iti Gunguna ti Akademia a
panagpapelna iti Terry Malloy iti On the Waterfront (1954) ken Vito Corleone iti
The Godfather (1972), ken dagiti pay impluensial a panagpapelena iti A Streetcar
Named Desire (1951), Viva Zapata! (1952), Julius Caesar (1953), The Wild One
(1953), Reflections in a Golden Eye (1967), Last Tango in Paris (1972), ken
Apocalypse Now (1979).

Midia a mainaig kenni Marlon Brando iti Wikimedia Commons Dagiti inadaw a sasao
a mainaig kenni Marlon Brando iti Wikiquote (Ingles)



https://ilo.wikipedia.org/wiki/Mankomunidad_dagiti_Nawaya_nga_Estado

Ti Mankomunidad dagiti Nawaya nga Estado (CIS; Ruso: Содружество Независимых
Государств, СНГ, tr. Sodruzhestvo Nezavisimykh Gosudarstv, SNG) ket maysa a
rehional a gunglo a pakibinglayan dagiti pagilian dagiti dati a Repubilka ti
Sobiet, a naporma idi las-ud ti panagsisina ti Kappon ti Sobiet.

Ti MNE ket maysa a nalukay a gunglo dagiti estado ken saan a mabalin a maipada
iti maysa a pederasion, konpederasion wenno supranasional a kappon a kas ti
Kappon ti Europa. Daytoy ket nasaysayaat a maipada iti Mankomunidad ti
Pagpagilian. Nupay ti MNE ket addaan bassit kadagiti supranasionala bileg,
daytoy ket naigandat iti maysa a kaaduan ti simboliko a gunglo, nga agtagikua
bassit kadagiti agtutunos a bileg iti lugar ti panagtagilako, pinansia,
panagaramid ti linteg, ken talinaay. Daytoy ket nangiyaddang pay ti
panagtitinnulongan iti ballasiw a pagbeddengan iti panag-atipa ti krima. ADda
dagit kameng ti MNE ket nangibangon ti Ekonomiko a KOmunidad ti Eurasiano nga
addaan ti gandat nga agpartuat ti napno a pannakaikameng ti sapsap a paglakuan.



https://ilo.wikipedia.org/wiki/Maika-105_a_meridiano_laud

Ti 105° a meridiano laud ti Greenwich ket ti linia ti longitud a gumay-at
manipud iti Amianan nga Ungto iti ballasiw ti Taaw Artiko, Amianan nga Amerika,
ti Taaw Pasipiko, ti Akin-abagatan a Taaw, ken ti Antartika aginggana iti
Abagatan nga Ungto.

Ti maika-105 a meridiano laud ket mangporma ti nalatak a sirkulo a kakuyogna iti
maika-75 a meridiano daya.

Ti laud a kas ti reperensia ti meridiano para iti maikapito a sona ti oras iti
laud ti Greenwich, ken ammo daytoy a kas ti UTC-07 wenno ti Sona ti Oras ti Oras
ti Bantay idiay Amianan nga Amerika.

Idiay Estados Unidos, ti Interstate Highway I-25 ket agarup a paralelo iti
meridiano manipud iti Douglas, Wyoming aginggana iti Las Vegas, New Mexico, ken
manipud iti Wellington, Colorado aginggana iti Prospect Road interchange (idiay
Fort Collins, Colorado),ti I-25 ket naikarna a gangani a nailinia iti igid ti
maika-105 a meridiano laud. Ti meridiano ket guduaenna ti Denver, Colorado, ken
lumabas babaen ti Denver Union Station. Iti amin a paset ti lugar ti metro ti
Denver , ti Kalsada Kalamath Sket ti kalsada ti asideg a maipada iti maika-105 a
meridiano.

Mangrugi iti Amianan nga Ungto ken mapan nga agpaabagatan iti Abagatan nga
Ungto, ti maika-105 a meridiano laud ket lumabas babaen ti:



https://ilo.wikipedia.org/wiki/Listaan_dagiti_Bise_Presidente_iti_Estados_Unidos

Adda idin dagiti 47 a bise presidente iti Estados Unidos, manipud kenni John
Adams aginggana kenni Joe Biden. Ti panakaisigudan, ti Bise Presidente ket isu
idi ti tao a nakaawat ti maikadua a kaaduan a butos para iti Presidente iti
Elektoral a Kolehio. Nupay kasta, iti panagbutos ti 1800 ti maysa a nagpada nga
elektoral a kolehio a nagbaetan ni Thomas Jefferson ken ni Aaron Burr ket
nangiturong ti panagpili iti Presidente babaen ti Kamara dagiti Pannakabagi.
Tapno mapawilan ti kastoy a manen a mapasamak, ti Maikasangapulo ket dua a
Panagpasayaat ket nainayon idi ti Batay-linteg, a nakapartuat ti agdama a
sistema a dagiti elektorado ket agbutosda ti sabali a balota para iti bise
presidente.

Ti Bise Presidente ket adda laeng ti bassit a bileg wenno dagiti tignay a
nalawag a naited para iti Batay-linteg. Ti kangrunaan nga opisio ti Bise
Presidente ket ti panagisarunona ti kinapresidenete no ti Presidente ket matay,
agikkat, wenno mapabasol ken maikkat ti opisina. Adda siam kadagiti bise
presidente ti kastoy a ngimmato ti kinapresidente: walo babaen ti ipupusay ti
presidente, ken maysa, ni Gerald Ford, babaen ti panagikkat tipresidente. Iti
pay maipatinayon, ti Bise Presidente ket agserbi a kas ti Presidente ti Senado
ken mabalin nga agpili nga agbutos panaggudua ti agkapada a butos kadagiti
maikeddeng nga aramid babaen ti Senado. Dagiti Bise Presidente ket nangisanayda
ti daytoy a bileg kadagiti nadumaduma agay-at kadagiti napalabas a tawen. Ti
pinakabise presidente ket inlawlawagan babaen ti dati a bise presidente a ni
John Nance Garner idi 1960 a kas ti "nawan pategna a nabara nga isbo".

Sakbay ti panakaipasa ti Maikaduapulo ket lima a Panagpasayaat, ti
pannakabakante tiopisina ti Bise Presidente ket saan a mabalin a masukatan
aginggana ti sumaruno a panagbutos. Adu kadagiti kastoy a pannakabakanten;
sangapulo ket innem ti napasamak sakbay a napasingkedan ti maika-25 a
Panagpasayaat – a kas nagbanagan ti pito nga ipupusay, maysa a panagikkat (John
C. Calhoun, nga isu ket nagikkat tapno sumrek ti Kongreso), ken walo a kaso a ti
bise presidente ket simmaruno iti kinapresidente. Daytoy a panagpasayaat ket
nangpalubos ti panakapunno ti bakante babaen ti panagidutok ti Presidente ken
panagpasingked babaen dagiti dua a kamara ti Kongreso ti Estados Unidos. Manipud
ti panakapasingked ti Panagpasayaat, dua a bise presidente ti nadutokan babaen
ti daytoy a panmay-an, ni Gerald Ford iti Michigan idi 1973 ken ni Nelson
Rockefeller iti Estado ti New York idi 1974.

Dagiti bise presidente ket nabutosanen manipud kadagiti 21 nga estado. Adadu
ngem kagudua ken nanipud laeng kadagiti lima nga estado, New York (11), Indiana
(5), Massachusetts (4), Kentucky (3), ken Texas (3). Kaaduan kadagiti bise
presidente ket agtawen ti 50 wenno 60 ken adda ti panakasanayda ti politiko
sakbay a nagtakem ti opisina.

      Demokratiko       Demokratiko-Republikano       Pederalista
      Republikano       Whig

Manipud idi Marso 2012[pabaroen], adda dagiti lima a sibibiag a dati a bise
presidente iti Estados Unidos. Ti kinaudi a pimmusay a dati a bise presidente
ket ni Gerald Ford (1973-1974), idi Disiembre 26, 2006.



https://ilo.wikipedia.org/wiki/Limon

Ti limon (Citrus x limon) ket maysa a bassit kankanayon a berde a mula a patneng
iti Asia, ken ti immitlog a duyaw a prutasna. Ti prutas ket inus-usar para iti
panagluto ken dagiti pay saan a panggep ti pangluto iti amin a sangalubongan,
naipangpangruna ti tubbogna, ngen ti lasagna ken ti ukisna (nanam) ket inus-usar
pay iti panagluto ken panagiyurno. Ti tubbog ti limon ket agarup a 5% aginggana
ti 6% a sitriko asido, a mangited ti limon iti naalsen a nanamna. Ti naisangayan
a naalsem a nanam ti limon ket mangaramid daytoy a nangruna limug kadagiti
mainum ken makmakan a kas ti limonada.

Ti taudan ti limon ket misterioy, urayno naipagpagarup a dagiti limon ket
immunada a naimula idiay Akin-abagatn nga India, akin-amianan a Burma, ken
Tsina. Ti panagadal ti henetiko a taudan ti limon ket naireporta a daytoy ket
hibrido a baetan ti naalsem a narangha ken citron.

Dagiti limon ket naamammuan babaen dagiti Hudio iti Herusalem, nga isuda segun
kenni Josefo, ket binatbatuda ti nagkamkamali a padi idi las-ud ti piesta idi
tawtawen ti 90 BC, urayno ti Hudio a tradision ket mangtalinaay a daytoy ket
naaramid nga inusar dagiti citron, a saan a dagiti limon. Simrekkda idiay Europa
idiay asideg ti akin-abagatn nga Italia iti saan a naladladaw ngem umuna a siglo
AD, idi las-ud ti panawen ti Taga-ugma a Roma. Nupay kasta, dagitoy ket san nga
adu a naimuymuyongan. Naipayammo kalpasanna daytoy idiay Persia ken kalpasanna
idiay Irak ken Ehipto idi agarup a 700 AD. Ti limon ket ommuna anairehistro iti
literatura iti maysa a maika-10 a siglo a treatado ti Arabiko iti panagtaltalon,
ken inus-usar pay idi a kas maysa nga ornamental a mula kadagiti nasapa nga
Islamiko a hardin. Daytoy ket adu a naiwarwaras iti amina nga Arabiko alubong
ken ti rehion ti Mediteraneo idi baetan ti 1000 ken 1150.

Ti immuna nga adu a pannakaimulmula dagiti limon idiay Europa ket nangrugi idiay
Genoa idi tengnga ti maika-15 a siglo. Ti limon kalpasanna daytoy ket naipayammo
idiay Kaamerikaan idi 1493 idi ni Christopher Columbus ket nangiyeg
kadagitibukel ti limon idiay Hispaniola kadagiti panagbanbaniagana. Ti Kastila
apanagrukam iti amin a Baro a Lubong ket nangtulong ti pannakaiwarwaras dagiti
bukel ti limon. Daytoy ketnangruna nga inus-usar a kas ornamental a mula ken
para iti medisina. Idi maika-19 a siglo, dagiti limon ket kaaduanen a naimulmula
idiay Florida ken California.

Idi 1747, dagiti eksperimento ni James Lind kadagiti marino a nagsagsagaba iti
eskorbuto ket nairamraman ti panagnayon ti tubbog tilimon kadagiti kankanenda,
urayno ti bitamina C ket saan pay idi a naamammuan.

Ti taudan ti balikas a limon ket mabalin a ti Tengnga a Daya. Ti maysa kadagiti
kasapaan a pannakaibagbaga ti "limon" ket nagparang iti maysa a dokumento idi
1420–1421. Ti balikas ket naala manipud ti Duog a Pranses tilimon, isunga ti
Italiano ket limone, manipud ti Arabiko ti laymūn wenno līmūn ليمون, ken manipud
ti Persiano ti līmūn لیمو, ti sapasap a termino ti citrus a prutas, a daytoy ket
kapadpada ti Sanskrio ti निम्ब (nimbū, “dalayap”).



https://ilo.wikipedia.org/wiki/Le_Corbusier

Ni Charles-Édouard Jeanneret-Gris, kaaduan pay nga ammo idi a kas ni Le
Corbusier (Pranses: [lə kɔʁbyzje]; Oktubre 6, 1887 – Agosto 27, 1965), ket maysa
idi a Suiso-Pranses nga arkitekto, dumidibuho, pintor, urbanista, mannurat, ken
maysa kadagiti pionero iti natawtawagan itan iti moderno nga arkitektura. Isu
ket naipasngay idi idiay Suisa ken nagbalin nga umili ti Pransia idi 1930. Ti
karrerna ket nagpaut kadagiti lima a dekada, nga addaan kadagiti naipatakder a
pasdekna iti amin a paset ti Europa, India, ken Amerika.

Isu ket nangiregregget iti panangited ti nasaysayaat a kasasaad ti panagbiag
kadagiti napusek a siudad, ni Le Corbusier ket impluensial idi iti urbano a
panagplano, ken nagpundar a kameng idi ti Congrès international d'architecture
moderne (CIAM). Ni Corbusier ket nangisagana ti kangrunaan a plano para iti
naplano a siudad ti Chandigarh idiay India, ken nagkontribusion kadagiti
naisangayan a desinio para kadagiti nadumaduma a pasdek idiay.

Isu ket naipasngay a kas ni Charles-Édouard Jeanneret-Gris idiay La
Chaux-de-Fonds, ti bassit a siudad idiay kanton Neuchâtel idiay akin-amianan a
laud ti Suisa, diay Banbantay Jura, iti agarup a 5 kilometro (3.1 mi) iti
ballasiw ti pagbeddengan manipud idiay Pransia. Isu ket nagbasa iti kindergarten
a nagus-usar kadagiti Fröbeliano a pamay-an.

Ti ubing a Jeanneret ket nagay-ayat kadagiti bisual nga arte ken nagadal idiay
Eskuela ti Arte ti La-Chaux-de-Fonds babaen ni Charles L'Eplattenier, nga isu
met ket nagadal idiay Budapest ken Paris. Ti nagisuro kaniana idi iti
arkitektura idiay Eskuela ti Arte ket ni arkitekto René Chapallaz, nga isu ket
addaan iti dakkel nga impluensia kadagiti kasapaan a desinio iti balay ni Le
Corbusier.

Kadagiti nasapa a tawenna isu ket nasansan a tinawtalawanna iti probinsial nga
atmosperio iti ilina babaen ti panagbibiahe idiay Europa. Idi Septiembre 1907,
isu napan idiay Italia ken daytoy ti immuna a panagbanniagana iti ruar ti Suisa;
kalpasanna iti dayta a panawen ti panaglalam-ek nagbanniaga babaen ti Budapest
ken napan idiay Vienna nga idiay ket naggian kadagiti uppat a bulan ken
nasarakanna ni Gustav Klimt ken ni Josef Hoffman. Idi agarup a 1908, isu ket
nagbanniaga idiay Paris, nga idiay ket nakabiruk iti trabaho idiay opisina ni
Auguste Perret, ti Pranses a pionero iti napatibker a konkreto. Ti panagbiahena
idiay Italia ken iti panagtrabahona idiay opisina ni Perret ti nangrugian iti
panagpormana kadagiti bukodna a kapanunotan a maipanggep iti arkitektura. Idi
baetan ti Oktubre 1910 ken Marso 1911, isu ket nagtrabaho idiay asideg ti Berlin
para iti naindayegan nga arkitekto a ni Peter Behrens, nga idiay ket mabalin a
naammuanna Ludwig Mies van der Rohe ken ni Walter Gropius. Isu ket nagbalin a
nalaing nga agsao iti Aleman. Iti ania man a kaaduan iti las-ud iti daytoy a
panawen, ti panagbisitana ti Monestario dagiti Kartuho iti Ginget ti Ema ti
nakaro a nakaimpluensia iti pilosopiana iti arkitektura iti amin a paset ti
panagbiagna. Isu ket namatmati nga amin a tattao ket addaanda iti opurtunidad
nga agtaeng iti napintas ken nakappia a kas dagiti monghe a nakitana kadagiti
santuario iti monestario dagiti Kartuho.

Kalpasanna idi 1911, isu ket nagbanniaga idiay Balkan ken binistana ti Serbia,
Bulgaria, Turkia, ken Gresia, ken nagpunno iti gangani a 80 a libro ti
panangiladawan kadagiti panangiyugis dagiti nakitkitana a mairaman dagiti adu a
panangiladawan ti Partenon, a dagita a pormo ket ket dinaydayawna iti obrana iti
Vers une architecture idi 1923.

Idi las-ud ti Sangalubongan a Gubat I, ni Le Corbusier ket nagisuro idiay daan
nga eskuelana idiay La-Chaux-de-Fonds, ken saan a nagsubsubli idiay Paris
aginggana idi nagpatingga ti gubat. Idi las-ud dagitoy nga uppat a tawen idiay
Suisa, isu ket nagobra kadagiti panagadal iti teoritikal nga arkitektura a
nagus-usar kadagiti moderno a pamay-an. Kadaitoy ket ti proyektona para iti
Balay Dom-Ino (1914–15). Daytoy a modelo ket nangisingasing iti maysa a nawaya a
plano ti kadsaaran a buklen dagiti baldosa ti konkreto a sinuportaran ti bassit
a bilang dagiti naingpis a batong ti napatibker a konretor iti likmut dagiti
igid, nga addaan iti agdan a mangited ti pagserrekan iti tunggal maysa nga
agpang iti maysa a bangir ti plano ti kadsaaran.

Daytoy a desinio ket nagbalin a pundasion kadagiti kaaduan nga arkitekturana
kadagiti simmaruno a sangapulo a tawen. Kalpasanna isu ken ti kasinsinna a ni
Pierre Jeanneret (1896–1967), ket nagtagikuada iti bukodda a panagsanay iti
arkitektura, ti panagkaddua a nagpaut aginggana kadagiti tawen ti 1950, ken
nasalingbat metkadagiti tawen ti Sangalubongan a Gubat II, gapu kadagiti
naglalaok a puesto ni Le Corbusier iti turay ti Vichy.

Idi 1918, naammuan ni Le Corbusier ti Kubista a pintor a ni Amédée Ozenfant, nga
iti kaniana ket nakakita iti naikabagianna nga espiritu. Ni Ozenfant ket
nangawawis kanina nga agpinta, ken dagitoy odua ket nangrugida iti paset ti
panawen a panagtinunolong. Nangtallikudda iti Kubismo kas makapaunget ken
"romantiko", dagitoy dua nga agparis ket timmiponda a nangipablaak ti amipestoda
iti, Après le cubisme ken nagipatakder ti baro nga artistiko a tignay, ti
Purismo. Ni Ozenfant ken ni Le Corbusier ket binagonda ti warnakan ti Purista ti
L'Esprit nouveau. Isu ket nasayaat a gayyem ti Kubista nga artista a ni Fernand
Léger.

Iti umuna apablaak ti warnakan, idi 1920,ni Charles-Edouard Jeanneret ket
inamponna ti Le Corbusier (ti maysa a nabaliwan a porma iti nagan ti apongna a
lalaki iti inana, Lecorbésier) a kas parbo a nagan, ken nagipaltinng iti
pammatina a ti sinoman ket maimbentoda iti bagbagida. Ti panagampon iti
bugbugtong a nagan tapno mailasin iti bukod a bagi ket nadayeg idi babaen dagiti
artista kadagiti adu a pagobraan iti las-ud ti dayta a panawen, ken
naipangpangruna idiay Paris.

Idi nagbaetan ti 1918 ken 1922, saan a nagipatakder iti ania man ni Le
Corbusier, isu ket nagkonsentrado kadagit iganetgetna iti teoria ti Purista ken
panagpinta. Idi 1922, isuket ti kasinsinna a ni Pierre Jeanneret ket nanglukatda
iti estudio idiay Paris idiay 35 rue de Sèvres.

Dagiti teoretikal a panagadalna ket napasayaaten kadagiti nadumaduma a modelo ti
balay iti agmaymaysa a pamilia. Kadagitoy idi ket ti Maison "Citrohan", ti
sabali a panangiletra iti Pranses a nagan ti agpatpataud iti karro a Citroën,
para kadagiti moderno nga industrial a pamay-an ken dagiti material nga
inyad-addang a mausar babaen ni materials Le Corbusier para iti balay. Ditoy, ni
Le Corbusier ket nagisingasing iti tallo a kadsaaran nga estruktura, nga addaan
iti doble a katayag a salas, dagiti kuarto iti maikadua a kadsaaran, ken ti
kosina iti maikatlo a kadsaaran. Ti atep ket paggiannanto babaen ti maysa a
terasa ti init. Iti ruar, ni Le Corbusier ket nangikabil iti agdan tapno
mangited iti pagserrekan iti maikadua a kadsaaran manipud ti kabaan nga agpang.
Ditoy, kas met dagiti sabali a proyekto manipud ti daytoy a paset ti panawen,
isu pay ket nagdesinio kadagiti sanguanan tapno mairaman ti dakkel ken saan a
nalappedan nga aray dagiti tawa. Ti balay ket nagusar iti rektangular a plano,
nga addaan kadagiti ruar a diding a napunno kadagiti tawa ngem nabati a kas
puraw ken dagiti naestuko nga espasio. Ni Le Corbusier ken ni Jeanneret ket
inbatida ti ruar a kas estetiko a naispalan, nga iti ani man a maiyalsi nga
alikamen ket naaramid kadagiti kuadro ti tubo a metal. Dagiti silaw ket kadawyan
a buklen ti bugbugtong, dagiti lamolamo a bumbilia. Dagiti diding ti uneg ket
naibatida pay a puraw. Idi nagbaetan ti 1922 ken 1927, ni Le Corbusier ken ni
Pierre Jeanneret ket nagdesinioda kadagiti kasta a pribado a balbalay para
kadagiti kliente iti kaarrubayan ti Paris. Idiay Boulogne-sur-Seine ken ti
maika-16 a distrito ti Paris, ni Le Corbusier ken ni Jeanneret ket nagdesinio
ken binangonda ti Villa Lipschitz, Maison Cook, Maison Planeix, ken ti Maison La
Roche/Albert Jeanneret, nga itan ket mangibalay ti Fondation Le Corbusier.

Midia a mainaig kenni Le Corbusier iti Wikimedia Commons Dagiti inadaw a sasao a
mainaig kenni Le Corbusier iti Wikiquote (Ingles)



https://ilo.wikipedia.org/wiki/Lammin_ti_angin

Ti lammin ti angin wenno lam-ek ti angin ket isu ti maipagarup a panagpababa ti
temperatura ti angin a marikna babaen ti bagi iti nailatak a kudil babaen ti
puyupoy ti nalamiis nga angin.

Dagiti temperatura ti lammin ti angin ket kankanayon a nababbaba ngem ti
temperatura ti angin para kadagiti pateg a ti pormula ket husto. No ti nalawag a
temperetura ket nangatngato ken ti temperatura ti angin, ti pagsurotan ti pudot
ket embes ket nga isu ti mausar.

Ti bagi ti tao ket makapukaw ti pudot babaen ti konbeksion, panagbawbaw,
panagiyallatiw ti pudot, ken radiasion. Ti gatad ti pannakapukaw ti pudot babaen
ti maysa arabaw babaen ti konbeksion ket depende iti kapardas ti angin iti
rabaw. No timaysa a rabaw ket papudotenna ti angin iti arubayanna, ti maysa a
manginsulado a tuon ti iti nabara nga angin ket umariping a maporma iti rabaw.
Ti aggungunay nga angin ket mangriro ti tuon a pagbeddengan, a mangpalubos ti
baro, ken nalamlamiis nga angin a mangsukat ti nabara ng angin a kaariping ti
rabaw. The faster the wind speed, the more readily the surface cools.

Ti kapardas ti panagpalamiis ket addaan kadagiti nadumaduma apagbanagan iti
inanimado a banbanag ken dagiti biolohiko nga organismo. Para kadagiti inanimado
a banag, ti pagbanagan ti lammin ti angin ket ti naparpardas a panangipababa
kadagiti aniaman a nabara a banag iti ambiento a temperatura. Saan daytoy a
makaaramid, nupay kasta, ti mangipababa ti temperatura dagitoy a banag ti
nababbabab ngem ti ambiento a temperatura, urayno kasano ti kapardas ti angin.
Para kadagiti kaaduan a biolohiko nga organismo, ti pisiolohiko a sungbat ket ti
mangtalinaay ti temperatura ti rabaw iti maysa amaawat a sakop tapno maliklikan
dagiti nakaro a pagbanagan. Isunga, ti panangpadas ti mangtalinaay ti naited a
temperatura ti rabaw iti maysa nga enbironmento iti naparpardas a pannakapukaw
ti pudot ket pagresultaan iti panangipagarup ti nababbaba a temperatura ken ti
maysa a pudno a nakarkaro a pannakapukaw ti pudot ket mangpa-adu ti peggad
kadagiti nakaro apagbanagan a kas ti frostbite, hipothermia, ken pannakatay.

Ti rabaw a nabasa, kasla ti tao nga agar-aramat kadagiti nabasa a kawes, ket
naparpardas a makapukaw ti pudot no bumawbaw ti basa isunga mariknaan a
nalamlamiis. Timet dam-eg ket mangpabuntog ti panagbawbaw ken makaaramid ti
nabarbara a panagrikna iti rabaw, ken daytoy ket nairaman kadagiti atatiddog a
pormula ti lammin ti angin. Iti las-ud dagiti napudpudot a bulan, daytoy a
pagbanagan ket maipalawag iti pagsurotan ti pudot wenno humidex.

Adu met dagiti adda a pormula para iti lammin ti angin gaputa, saan amaipada iti
temperatuar, awan dagiti unibersal a nakaitunosan ti alagaden para iti
kaibuksilan ti termino. Ti laeng panagpadas dagiti pormula ket ti panagited ti
abilidad a mangipadto babaen ti bilang ti pagbanagan ti anagin iti temperatura a
maipagarup ti tattao. Dagiti sabsabali a serbisio ti tiempo dagiti pagilian ket
agus-usarda ti alagaden para iti bukodda a pagilian wenno rehion. Dagiti serbiso
ti tiempo ti Estados Unidos ken Kanada ket agus-usarda ti modelo a naawata
babaen ti Serbisio ti Nailain a Tiempo. Dayta a modelo ket nagbalbalaiw kadagiti
napalabas a panawen.

Dagiti immuna a pormula ti lammin ti angain ken dagiti tabala ket pinarang-ay
babaen ni Paul Allman Siple ken ni Charles F. Passel idi nagtrabtrabahoda idiay
Antartika sakabay idi Maikdua a Sangalubongan a Gubat, ken inaramid a magun-od
babaen ti Serbisio ti Nailain a Tiempo babaen idi tawtawen ti 1970. Daytoy ket
naibatay iti gatad a panagpalamiis ti bassit a plastik a botelia idi ti linaonna
ket nagyelo bayat a naibitin ken napaanginan iti tuktok ti atep ti abong ti
ekspedision, iti isu met laeng nga agpang a kas ti anemometro. Ti naibagbaga a
Pagsurotan ti Lammin ti Anign ket nakaited ti nasayaat a panangipakita ti kakaro
ti tiempo. Idi tawtawen ti 1960, ti lammin ti angin ket nangrugrugi a naireporta
a kas ti lammin ti anagin ti kapada a temperatura (WCET), a teoretiko a a saan
unay a naserbi. Ti nagsurat iti daytoy a panagbalbaliw ket di ammo, ngem saan a
ni Siple ken ni Passel a kas kaaduan anaipagpagarup. Iti immuna, daytoy ket
naipalawag idi a kas ti temperatura a ti pagsurotan ti lammin ti angin ket
kapadanto iti kompleto a kaawan ti ti angind. Daytoy ket nakaiturongan dagiti
kapadpada a temperatura a nalawag a paspasaw ti kakaro ti tiempo. Ni Charles
Eagan ket naibanaganna a ti tattao ket manmanoda laeng a saan nga aggungunay nga
urayno natalinaay, adda met laeng dagiti panaggunay ti angin. Inpasayaatna nga
inpalawag ti kaawan ti angin iti pardas ti angin iti 1.8 metmetro kada segundo
(4.0 mph), nga agarup daytoy ti kabaan a marukod a pardas ti angin babaen ti
tasa nga anomometro. Daytoy ti nakaiturongan dagiti realistiko a (kasla
naputpudot ti arigna) pateg ti kapada a temperatura.

Ti kapada a temperatura ketsaan idi a unibersal nga inus-usar idiay Amianan nga
Amerika aginggana iti maika-2i a siglo. Manipud idi tawtawen ti 1970, dagiti
kalamiisan a paset ti Kanada ket nagrepreporta ti kasisigud a Pagsurotan ti
lammin ti Angin, ti tallo wenno uppat a numero nga addaan kadagiti unit ti
kilokaloria/oras iti tungngal maysa a kuadrado metro. Ti tunggal maysa a tao
nagkalibrado ti gantingan dagiti bilang, babaen ti pannakasanay. Ti grapiko ket
nakaited pay ti sapasap a suroten iti kaimbag ken peggad babaen kadagiti
panangipatingga a pateg iti pagsurotan, a kasla ti 1400, nga isu daytoy idi ti
pagpatinggaan para iti frostbite. Ti panagbalbaliw idi tawtawen ti 1970iti
metriko a sistema dagiti unit idiay Kanada ket nangbaliw amin kadagiti bilang, a
nakaramid daytoy a makaallilaw ken makasapul kadagiti amin a mangkalibrado ti
bukodda a gantinagn ti lammin ti angin. Nasken koma idi a saan nga adda kadagiti
unit, a aks inbagbaga idi ni Siple gaputa daytoy ket saan apanagrukod ti
pannakapukaw ti pudo iti tao ngem daytoy laeng ket simple a bilang a kapada ti
pannakapukaw ti pudot iti tao.



https://ilo.wikipedia.org/wiki/Kristo

Ti Kristo (Griego Χριστός (Khristós) 'sinapoan') ket maysa a patarus iti Hebreo
a מָשִׁיחַ (Māšîaḥ), ti Mesias, ken inususar a kas maysa a titulo para kenni
Hesus iti Baro a Tulag.

Dagiti simmursurot kenni Hesus ket naamammoanda a kas dagiti Kristiano (a kas
dagiti Tignay 11:26) gapu ta namatmatida kenni Hesus nga isu ket ti Mesias
(Kristos) a naipadto iti Hebreo a Biblia – isu ngarod a kadawyan a
tinawtawaganda iti Hesukristo, a kayatna a saoen ket Hesus ti Kristos. Daytoy a
balikas ket kasisigud a titulo, ngem kalpasan a nagbalin a paset iti nagan a
"Hesukristo", nupay kasta daytoy ket inususar pay latta a kas maysa a titulo,
nga agsinnubalit a panagusar ti Kristo Hesus, a kayatna a saoen ket "Ti Mesias
Hesus". Iti kadawyan apanagusar – uray kadagiti uneg ti sekular a sirkulo – ti
"Kristo" ket sapasap a natrato a kapadpada ti "Hesus iti Nasaret".

Ni Hesus ket saan nga inawawat babaen dagiti kaaduan a Hudio a kas ti bukodda a
Mesias. Dagiti pay Kanonikal nga Ebanghelio makalaglagip kadagitio
Panakailikudan ni Hesus. Nupay kasta, dagiti Nisea a Kristiano ket nagururayda
ti Maikadua nga Idudumteng ni Kristo a namatmatida a tungpalennanto dagiti
nabati a Mesianiko a padto ti Kristiano.

Ti lugar iti Kristiano a teolohia a matawtawagan a Kristolohia ket nagrunaan a
mangipapan iti masna ken kinatao ni Hesukristo a kas nairehistro kadagiti
Kanonikcal nga ebanghelio ken dagiti surat iti Baro a Tulag.



https://ilo.wikipedia.org/wiki/Kredo_dagiti_Apostol

Ti Kredo dagiti Apostol (Latin: Symbolum Apostolorum wenno Symbolum Apostolicum)
wenno naititulo pay iti Simbolo dagiti Apostol ket inususar dagiti kinauna a
Kristiano a pagkararag ken pinagiparang ti pammati da.Inususar daytoy kadagiti
adu a sabsabali a pammati iti kina Kristiano.

Ti titulo a Symbolum Apostolicum (Simbolo wenno Kredo dagiti Apostol) ket immuna
a nagparang iti surat a manipud idiay Milan (naggapu ngata kenni Ambrose) kenni
Papa Siricus idi 390. A ti kinunana "Baybayam nga ikkan da dagiti pammadayaw iti
Kredo dagiti Apostol, a ti simbaan ti Roma ket kanayon da a priniserba ken
dinaldalusan".Ti addaan idi ket saan nga kasta itan ti am-ammo a Kredo dagiti
Apostol ngem basbsasit ti naibaga a pammati, saan a naikabil idi ti sarita a "A
Namarsua iti Langit ken Daga", daytoy a sarita ket naikabil ngata laeng idi
maikapito a siglo.

Ti Kredo dagiti Apostol ket napanaganan a pakararag dagiti Ilokano iti Mamatiak
(Ingles:I believe) ken maysa pay kadagiti linaon a kararag ti libro a na-tituli
iti Doctrina Cristiana en la Lengua Española e Yloca nga ipinatarus ni Padre
Francisco Lopez ken tinulungan ni Pedro Bukaneg iti Ilokano a naisurat iti
baybayin. Naipablaak daytoy a libro idi 1621 inus-usar dagiti Kastila ti
pinagisursuruda iti Katekismo iti Kailokuan.



https://ilo.wikipedia.org/wiki/Komision_iti_Pagsasao_a_Filipino

Ti Komision iti Pagsasao a Filipino (Tagalog: Komisyon sa Wikang Filipino;
Cebuano: Komisyon sa Pinulongang Filipino; Hiligaynon: Komisyon sa Panghambal
nga Filipino; Bikolano: Komisyon sa Tataramon na Filipino; Kapampangan: Komisyun
king Amanung Filipinu; Pangasinan: Komisyon na Salitan Filipino; Waray: Komisyon
ha Yinaknan nga Filipino) ket ti opisial a bagi nga agal-alagad iti pagsasao a
Filipino ken ti opisial nga instituto ti gobierno nga akinrebbeng a
mangpadur-as, mangpreserba, ken mangiragpat kadagiti nadumaduma a lokal a sasao
a Filipino. Daytoy ket naipatakder a maitunos iti Batay-linteg ti Filipinas ti
1987. Idi Oktubre 2008, ni José L. Santos, patuo ti Hagonoy, Bulacan, ket
naidutok idi a kas mangipangulo iti Komision, ken simmaruno kenni Ricardo María
Durán Nolasco. Ti opisinana ket adda idiay Watson Building, San Miguel, Manila.

Daytoy inpatakder babaen ti Tignay ti Republika Blng. 7104, napirmaan idi Agosto
14, 1991, babaen idi ni Presidente Corazón Cojuangco Aquino, ti Komision ket
sukat para iti Instituto dagiti Pagsasao ti Filipinas (Institute of Philippine
Languages-IPL) nga insayangkat babaen ni Aquino babaen ti ehekutibo a bilin a
naiparuar idi Enero 1987 (EO No. 117). Ti IPL ket sinukatanna met idi ti
nadadaan nga Instituto ti Nailian a Pagsasao (Institute of National
Language-INL) a nabangon idi 1937 babaen ti Tignay ti Mankomunidad Blng. 184, s.
1936 a kas ti immuna nga ahensia ti gobierno nga akinrebbeng iti panagpadur-as
ti nailian a pagsasao ti Filipinas.

Inpasa ti Umuna a Nailian nga Asemblia ti Filipinas ti Tignay ti Mankomunidad
Blng. 184, s. 1936, a nakaipatakderan ti Instituto ti Nailian a Pagsasaoe
(Surian ng Wikang Pambansa). Idi Enero 12, 1937, ti dati a Presidente Manuel
Luis Quezón y Molina ket indutokna dagiti kamemng a mangbukel iti INL. Babaen ti
Bilin ti Ehekutibo Blng. 134 nga inparuar ken pinirmaan babaen ni Presidente
Quezón idi Disiembre 30, 1937, a nangaprobar ti pannakaampon ti Tagalog a kas ti
batayan ti nailian a pagsasao, ken naideklara ken naiproklama ti nailian a
pagsasao a naibatay iti Tagalog, a kas ti nailian a pagsasao ti Filipinas. Idi
1938, nawaswas idi ti INL ken sinukatan ti Instituto ti Nailian a Pagsasao. Ti
panggepna idi ket ti mangisagana para iti nailian a panangisuro ti naibatay iti
Tagalog a nailain a pagsasao (Wikang Pambansa na batay sa Tagalog) babaen ti
panagpartuat iti diksionario ken libro ti gramatika nga agraman iti naiyalagad
nga ortograpia. Idi Tawen ti Eskuela idi 1940–41, ti panangisuro ti nailian a
pagsasao (Wikang Pambansa), nga agraman iti naiyalagad nga ortograpia, ket
insayangkat idi babaen ti linteg iti maikapat a tawen iti amin a nangato nga
eskuela kadagiti publiko ken pribado nga eskuela iti amin a paset ti pagilian.
Ti naibatay iti Tagalog a nailian a pagsasao ket naisuro laeng idi iti eskuela a
kas maysa kadagiti suheto idi 1940 ngem saan idi a naampon a kas ti mausar a
panangisuro.

Idi las-ud ti Maikadua a Sangalubongan a Gubat, inyaw-awis dagiti simmakop a
Hapon ti panagusar ti nailian a pagsasao imbes a ti Ingles kadagiti eskuela. Isu
a ti naibatay iti Tagalog a nailian a pagsasao ket immadu iti pannakasurna iti
edukasion ngem ti pay masa ti midia ken iti opisial a pannakisarita. Ti senso
para iti 1948 ket inreportana a 7,126,913 dagiti tattao wenno 37.11%
itipopulasion ket nagsasao iti pagsasao, ken nagirepresenta iti iyaadu iti 11.7%
manipud iti pigura ti 1939 iti 4,068,565. Kadagiti pito a riwriw, 47.7% ti
nakaadal iti maikadua a pagsasao.

Ti maysa a nangruna a kritisismo ti Komision ket ti awan serbina iti
panagpadur-as ti pagsasao a Filipino. Daytoy ket gapu ta iti kinapudno Filipino
ket kapadana ti Tagalog, ti kinapudno nga inako babaen ti dati a Komisioner, ni
Ricardo María Durán Nolasco, ken agraman iti maysa nga awan unay a teknikal ken
sientipiko a bokabulario a nakaro nga agkamkammatalek kadagiti ganganaet a
bulbulod ken masansan a dagiti konstruksion. Daytoy ket masansan a nairebrebbeng
kadagiti unibersidad a mangpadur-as kadagiti bukodda a terminolohia para iti
tunggal maysa a pagobraan, ken pakaiturongan daytoy ti kaawan iti panagpapada
ken sapasap a saan a pannakausar iti publiko.

Naisupsuppiat a ti agdama a kasasaad ti pagsasao a Filipino ket kasupadi ti
intalek ti Tignay ti Republika Blng. 7104 a mangtunton a ti nailian a pagsasao
ket mapadur-as ken mapabaknang babaen ti leksikon dagiti sabali a pagsasao ti
pagilian. Nupay kasta, ti Resolusion 92-1, a mangipalawag ti nailian a pagsasao
a kas "ti pagsasao a naisasao iti Metro Manila ken dagiti sabali a sentro ti
negosio ti pagilian", ken saan met a mangsuppiat iti Tignay ti Republika Blng.
7104.



https://ilo.wikipedia.org/wiki/Kolera

Ti kolera ket maysa a pannaka-akar iti uneg ti bassit a bagis a gapuanan babaen
ti bakteria a Vibrio cholerae. Dagiti kangrunaan a sintoma ket ti nagares a
buris ken panagsarrua. Ti pannakaalis ket nangruna a mapasamak babaen ti
pananginum wenno pannangan ti makan a narugitan babaen ti takki (rugit a
produkto) iti maysa a naalisan a tao, a mairaman ti maysa nga awan kadagiti
makitkita a sintoma. Ti kakaro ti panangburis ken panagsarrua ket pakaiturongan
ti napardas a pannakapukaw ti danum ken saan a nasayaat a pannakatimbeng ti
elektrolito, ken ti ipapatay iti dadduma a kaso. Ti kangrunaan a panangagas ket
ti oral rehidratasion a terapia, a kadawyan iti oral rehidratasion a solusion,
tapno masukatan ti danum ken dagiti elektrolito. No daytoy ket saan a maibturan
wenno saan a napardas a makaited ti pannakasayaat, dagiti intrabenosa a likido
ket mabalin a mausar. Dagiti antibakterial nga druga ket makatulong kadagitoy a
nakaro a sakit tapno agbiit ket saan a kumaro. Iti sangalubongan, daytoy
makaapektar kadagiti 3–5 a riwriw a tattao ken gapuanan dagiti 100,000–130,000 a
matmatay iti tinawen manipud idi 2010. Ti kolera ket maysa idi kadagiti kasapaan
a makaalis nga inad-adal babaen kadagiti epidemiolohiko a pamay-an.



https://ilo.wikipedia.org/wiki/Kinapudno

Ti kinapudno ket isu ti kasasaad dagiti banag iti pudno nga irurumsuada, ngem
saan a kasla ti maiparparang wenno mabalin a naipagpagarup. Iti nalaw-lawa a
pannakaipalpalawag, ti kinapudno ket mangiraman amin iti adda ken adda idin,
urayno wenno daytoy ket saa a mapaliiw wenno maawatan. Ti maysa pay a nawatiwat
a pannakaipalpalawag ket mairaman amin nga adda idin, dagiti adda, wenno
addanto.

Dagiti pilospo, matematiko, ken dagiti taga-ugma nga agpanpanunot ken dagiti
moderno nga agpanpanunot, a kas ni Aristoteles, Plato, Frege, Wittgenstein, ken
ni Russell, ket nangaramidda kadagiti panangilasin a baetan ti panunot a
maipadai ti kinapudno, dagiti maammuan nga abstraksion (dagiti panunot ti
banbanag a mabalin a maipagpagarupan ngem saan nga agpayso), ken dagitoy ket
saan pay a mabalin a nairasonan a napanunotan. Iti pannakaigiddiat ti kaadda ket
kadawyan a nairestrikto laeng kadagiti addaan idin ti pisikal a kaadda wenno
adda idin ti dagus a pakabatayanna iti pamay-an kadagiti panunot a maar-aramid
iti utek.

Ti kinapudno ket kadawyan a maigiddiat iti maipagpagarup, naallilawan, (laeng)
iti isip, dagiti tagtagainep, no ania ti abstrakto, no ania ti di agpayso, wenno
ania ti piksional. Ti kinaagpayso ken mangitudo no ania ti agpayso, bayat a ti
di agpayso ket mangitudo no ania ti saan. Dagiti piksion ket naikeddeng dagitoy
a saan nga agpayso.



https://ilo.wikipedia.org/wiki/Kinaagpayso

Ti kinaagpayso ket kankanayon a maus-usar iti kaibuksilan a pannakaibagay iti
pudno wenno Kinapudno, wenno kinamatalek iti maysa a kasisigud wenno iti maysa
anga alagaden wenno kapanunotan.

Ti kasumbangir ti kinaagpayso ket di kinaagpayso, a no maipada, ket mabalin a
makaala timaysa a lohikal,kinapudno, wenno etikal a kaibuksilan. Ti konsepto ti
kinaagpayso ket napakisinnaritaan ken naisuppiatan kadagiti nadumaduma a
kontesto, a maraman ti pilosopia ken relihion. ADu kadagiti tignay ti tao nga
agdepdepende iti daytoy a konsepto, a daytoy ket naipagpagarupan ngem ti suheto
iti panakisinnaritaan, a mairaman ti siensia, linteg, ken inaldaw a biag.

Dagiti nadumaduma ateoria ken dagiti panirigan iti kinaagpaysao ket agtultuloy a
maisuppiatan babaen dagiti eskolar ken dagiti pilosopo. Ti pagsasao ken dagiti
balikas ket dagiti pamay-an nga inus-usar ti tattao a mangibaga ti pakaammo iti
tunggal maysa kaniada ken ti pamay-an nga inus-usar a panangkita ti maysa a
"kinaagpayso" ket naitermino iti maysa a alagaden ti kinaagpayso. Adda dagiti
nagigiddiatan a panagtuton kadagiti kastoy a saludsod no ania ti mangbukel ti
kinaagpayso: no ania dagiti kabaelan a banag nga agpayso ken di agpayso dagiti
agibagbaga ti kinaagpayso; no kasano ti panangpalawag ken panangilasin ti
kinaagpayso; mabalin kadi a mausar dagiti papel a nangipakita ken naala a
pannakaammo; ken no ti kinaagpayso ket subhetibo wenno awan kapanggepan,
relatibo wenno patingga.

Adu kadagiti relihion ket nangikedkeddengda a nasayaat a panakaaammo iti amin a
kinaagpayso a maipanggep kadagiti amin a banag a nangikedkeddeng a gupit iti
maysa a nainlangitan wenno subrenatural a parsua.



https://ilo.wikipedia.org/wiki/Kazakstan

Ti Kazakhstan (Kazakh: Қазақстан, Qazaqstan), opisial a ti Republika ti
Kazakhstan, ket ti pagilian idiay Tengnga nga Asia, ken adda met bassit a
partena idiay laud ti Karayan Ural ken isu nga mabalin pay nga adda idiay
Europa. Ti Kazakhstan ket isu ti kadakkelan a napalikmutan ti daga a pagilian
babaen ti kalawa ti daga ken ti maikasiam a kadakkelan a pagilian iti lubong. Ti
teritoriona iti 2,724,900 kuadrado kilometro (1,052,100 sq mi) ket dakdakkel
ngem iti amin nga Akinlaud nga Europa. Babaen idi 2006, ti Kazakhstan ket
nagbalinen a dominante a pagilian iti Tengnga nga Asia babaen ti ekonomia, ken
agpatpataud iti 60% iti GDP ti rehion, ken kangrunaan babaen iti industriana iti
lana ken gas. Ti pagilian ket adu kadagiti rekurso ti mineral.

Daytoy ket addaan iti pagbeddengan iti (agpakanawan manipud iti amianan) Rusia,
Tsina, Kirgistan, Uzbekistan, ken Turkmenistan, ken dumenna pay ti dakkel a
partena iti Baybay Kaspio. Ti langa ti daga ti Kazakhstan ket mairaman dagiti
nadalumpinas a daga, estepa, taiga, dagiti bato a canyon, turturod, dagiti
delta, dagiti naabungotan iti niebe a banbantay, ken dagiti desierto. Addaan iti
nakarkulo iti 18 a riwriw a tattao manipud idi 2014, ti Kazakhstan ket ti
maika-61 iti kaaduan ti populasion a pagilian iti lubong. No maited ti kalawa ti
dagana, ti densidad ti populasionna ket maysa kadagiti kabassitan, iti basbassit
ngem 6 a tattao iti tunggal maysa a kuadrado kilometro (15 a tattao iti tunggal
maysa a sq. mi.). Ti kapitoliona ket ti Astana, naiyalis daytoy manipud idiay
Almaty idi 1997.

Ti teritorio ti Kazakhstan ket historiko a tinagtagitao babaen dagiti nomadiko a
tribu. Daytoy ket nagbaliw idi maika-13 a siglo, idi ni Genghis Khan ket
sinakupanna ti pagilian a kas parte ti Imperio ti Mongolia. Kalpasan ti
panagsalisal dagiti nagparukma, ti bileg ket kanungpalan a naisubli kadagiti
momadiko a tribu. Babaen idi maika-16 a siglo, dagiti Kazakh ket rimmuarda a kas
naisangayan a grupo, ken nabingbingay kadagiti tallo a jüz (dagiti sanga ti
kaputotan a mangsakop kadagiti naisangayan a teritorio). Dagiti Ruso ket
nangrugida a nagabanse diay estepa Kazakh idi maika-18 a siglo, ken babaen idi
tengnga timaika-19 a siglo, nominal isuda a nagturturay iti amin a Kazakhstan a
kas parte ti Imperio ti Rusia. Kalpasan ti Rebolusion ti Rusia ti 1917 ken ti
simmaruno a sibil a gubat, ti teritorio ti Kazakhstan ket naurno-urnos idi
kadagiti adu a beses. Idi 1936 daytoy ket iramid idi a Republika ti Sosialista a
Sobiet ti Kazakh, ken naikeddeng a kas maysa nga integral a parte ti Kappon ti
Sobiet.

Ti Kazakhstan ket isu idi ti naudi kadagiti republika ti Sobiet a nagirangarang
iti wayawaya kalpasan ti pannakawaswas ti Kappon ti Sobiet idi 1991. Ti agdama a
Presidente, ni Nursultan Nazarbayev, ket isun ti daulo ti pagilian manipud idin,
ken naikarakterisado a kas autoritariano, nga addaan iti pakasaritaan ti
gobierno kadagiti panagabuso iti tao ken panaglapped iti oposision iti politika.
Nagobra ti Kazakhstan a mangpadur-as iti ekonomiana, ken naipangpangruna iti
dominate nga industriana iti hidrokarbon.

Midia a mainaig iti Kazakhstan iti Wikimedia Commons Pakaammo ti panagbiahe
idiay Kazakhstan manipud iti Wikivoyage (Ingles)



https://ilo.wikipedia.org/wiki/Katerina,_Dukesa_ti_Cambridge

Ni Katerina, Dukesa ti Cambridge (Katerina Isabela "Kate"; née Middleton; 9
Enero 1982) ket isu ti asawa ni Prinsipe Guillermo, Duke ti Cambridge, ken maysa
a kameng ti Naarian a Pamilia ti Britaniko. Ti Duke ti Cambridge ket isu ti
maikadua a nailinia iti trono, kalpasan ti amana, kadagiti 16 a Mankomunidad a
Pagturayan ken, ken dumtengto a maipangato kadagitoy, ti Dukesa ket automatiko
nga agbalinto nga isu ti Konsorte ti Reina.

Ni Katerina ket dimmakkel idiay Chapel Row, ti maysa purok nga asideg idiay
Newbury, Berkshire, Inglatera. Isu ket nagadal idiay Eskosia idiay Unibersidad
ti St Andrews, nga isu idiay ti nakaamamuanna ni Prinsipe William ti Gales idi
2001. Ti nagtulaganda ket nairangarang idi 16 Nobiembre 2010, ken isu ket
dimmar-ay kadagiti adu a nadayeg a naarian a paspasamak sakbay a nagassawada idi
29 Abril 2011 idiay Westminster Abbey. Ni Katerina ket nakapartuat ti nangruna a
pagbanagan para iti Britaniko a moda a daytoy ket naitermino a kas ti "Kate
Middleton a panakagapu", ken idi 2012, isu ket napili a kas maysa kadagiti 100 a
Kaimpluensian a Tattao iti Lubong babaen ti Time Magazine.



https://ilo.wikipedia.org/wiki/Karayan_Yangtze

Ti Karayan Yangtze, wenno Chang Jiang (Inggles  /ˈjæŋtsi/ wenno /ˈjɑːŋtsi/;
Mandarin [tʂʰɑ̌ŋ tɕjɑ́ŋ]) ket isu ti kaatiddogan a karayan idiay Asia, ken ti
maikatlo a kaatiddogan iti lubong. Daytoy ket agayus iti 6,418 kilometro
(3,988 mi) manipud kadagiti glasier idiay Banak ti Qinghai-Tibet idiay Qinghai
nga agpaday a bumallasiw ti abagatan alaud, tengnga ken akindaya a Tsina sakbay
nga agayus idiay Baybay Daya a Tsina idiay Shanghai. Daytoy pay ket maysa
kadagiti kadakkelan a karayan iti lubong babaen ti tomo ti panagayus. Ti Yangtze
ket agayus ti maysa a panglima a kalawa ti daga ti Republika dagiti Tattao iti
Tsína (PRC) ken ti labneng ti karayanna ket pagtaengan dagiti maysa a pagkatlo
ti populasion ti Tsina.

No mairaman ti Karayan Duyaw, ti Yangtze ket isu ti kangrunaan a karayan iti
pakasaritaan, kultura ken ekonomia ti Tsina. Ti nalames a Karayan Yangtze Delta
ket agpatpataud ti ad-adu ngem 20% ti GDP ti Tsina. Ti Karayan Yangtze ket
agay-ayus kadagiti nadumaduma a kita ti ekosistema ken kabukbukodanna pay a
pagtaengan dagiti nadumaduma a endemiko ken dagiti nadangran a sebbangan a
mairaman ti Insik a buaya ken ti esturion ti Yangtze. Para kadagiti rinibu a
tawen, dagiti tattao ket inus-usarda ti karayan para iti danum, panagsibog,
kinadalus, pagluganan, industria, panagmarka ti pagbeddengan ken gubat. Ti
Penned ti Tallo a Baw-ang idiay Karayan Yangtze ket isu ti kadakkelan a
hidro-elektriko nga estasion ti elektrisidad iti lubong.

Dagiti napalabas a tawen, daytoy a karayan ket nakasagsagaba maipud kadagiti
karugitan ti industria, dagiti nagayusan ti agrikultura, panaglan-ak, ken dagiti
pannakapukaw ti kalugnakan ken danaw, a dagitoy ket mangipakaro kadagiti
natiempoan a panaglayos. Adda dagiti paset ti karayan a nasalakniban tattan a
kas dagiti katutubo a reserba. Ti maysa bennat ti Yangtze nga agyayus ti adalem
a karabukod idiay lumaud a Yunnan ket paset ti Tallo aParalelo a Karkarayan
dagiti Nasalakniban a Lugar ti Yunnan, ti UNESCO a Tawid a Lugar ti Lubong.

Ti nagan a "Yangtze", a naipaletra pay iti "Yangtse" wenno "Yangzi", ket naala
manipud tilokal a nagan para iti maysa a gay-at iti akin-baba a Yangtze idiay
asideg ti Yangzhou.

Ti "Yangzi" (Insik: 扬子; pinyin: Yángzǐ) ket isu idi ti nagan ti purok ken ti
lugar ti maysa a taga-ugma a pagballasiwan ti balsa, ken ti "Jiang" (Insik: 江;
pinyin: Jiāng) ken maysa kadagiti Insika balikas para iti karayan. Idi maiak-13
a siglo, ti nadayeg nga opisial ti Song a Dinastia, a ni Wen Tianxiang ket
nangsurat ti maysa a daniw a natituluan iti Yangzi Jiang. Kalpasanna, dagiti
Lumaud a Misionario ket nangngegda ti nagan ken inpakatda iti intero a karayan.

Midia a mainaig iti Karayan Yangtze(Chang Jiang) iti Wikimedia Commons Palko ti
Karayan Yangtze



https://ilo.wikipedia.org/wiki/Kapitalismo

Ti kapitalismo ket maysa nga ekonomiko a sistema a naibatay iti pribado a
panagtagikua dagiti pamay-an ti produksion ken ti panagpataud kadagiti produkto
wenno dagiti serbisio para iti ganansia. Dagiti dadduma pay nga elemento a
nangruna iti kapitalismo ket mairaman ti panag-umnong ti puonan ken kankanayon a
ti masalisal a paglakkuan. Adda dagiti adu a kita ti kapitalismo, a mairaman ti
laissez-faire, pagimbagan akapitalismo ken estado a kapitalismo. Ti kapitalismo
ket naipanpanunotan a naipakat kadagiti nadumaduma a naipakasaritaan a kaso, a
nagdumaduma kadagit panawen, heograpia, politika, ken kultura. Adda dagiti
sapasapa pakaitunosan a ti kapitalismo ket nagbalin nga isu ti katurayan idiay
Lumaud a lubong a sumursurot ti pannkapaay ti panagriringgor. Dagiti
maisalsalisal a paglaklakuan ket mabalin pay a mabirukan kadagiti naibatay ti
paglakkuan nga alternatibo ti kapitalismo a kas ti paglakkuan a sosialismo ken
pagtitinnulongan nga ekonomia.

Dagiti ekonomista, politikal nga ekonomista ken dagiti historiador ket
nangalalada ti naggigiddiat a perspektibo iti panagusig ti kapitalismo. Dagiti
ekonomista ket kadawyanda a mangipapugsa ti degrado a ti gobierno ket awan ti
panagtengngelna kadagit ipaglakkuan (laissez faire), ken ti pay kinapangruna ti
karkarbengan ti tagikua. Kaaduan kadagiti politikal nga ekonomista ket
mangipigpigsa pat ti pribado a tagikua, a maipatinayon ti pannakibiang a bileg,
matgedan ti panagtrabaho, klase, ken ti pannakaisangayan ti kapitalismo a kas
maysa a naipakasaritaan a nakabuklan. Ti gay-at ti kawaya a pagiddiatan dagiti
paglakuan, ken ti dagiti pay alagaden a mangipalpalawag ti pribado a tagikua,
ket maysa a banag ti politika ken annuroten. Adu kadagiti estado ket addaanda
kadagiti naitermino a kas ti naglalaok nga ekonomia, a nagipadpatudo kadagit
nadumaduma a degrado ti naplano ken dagit ipinataray ti paglakkuan nga elemento
a sistema ti ekonomia ti estado.

Ti termino a kapitalismo ket nagin-inut a naiwarwaras idiay kadagupan ti Lumaud
a lubong idi maika-19 ken maika-20 a sigsiglo a kaaduan a gapuanan kadagti
sinursurat ni Karl Marx.

Midia a mainaig iti Kapitalismo iti Wikimedia Commons Dagiti inadaw a sasao a
mainaig iti Kapitalismo iti Wikiquote (Ingles)



https://ilo.wikipedia.org/wiki/Jordan

Ti Hordania (Arabiko: الأردن‎ al-Urdun), opsiial a ti Hashemita a Pagarian ti
Hordania (Arabiko: المملكة الأردنية الهاشمية‎ al-Mamlakah al-Urdunīyah
al-Hāshimīyah), ket maysa a Arabiano a pagarian idiay Tengnga a Daya, idiay West
Bank ti Karayan Hordania. Ti Hordania ket bineddengan ti Saudi Arabia iti
abagatan ken daya, ti Irak iti amianan a daya, ti Siria iti amianan, ken Israel
ken Palestina iti laud.

Kalpasan ti Umuna a Gubat ti Sangalubongan a pannakabingay ti Laud nga Asia
babaen ti Britania ken Pransia, ti Emirato ti Transhordania ket opisial idi a
binigbigan babaen ti Konseho ti Liga ti Pagpagilian idi 1922. Idi 1946, ti
Hordani ket nagbalin a nawaya a naturay nga estado nga opisial a tinawtawagan
iti Hashemita a Pagarian ti Transhordania. Kalpasan ti pannakatiliw ti West Bank
idi las-ud ti Gubat ti Arabo Arab–Israeli ti 1948, ni Abdullah I ket nangala iti
itutlo ti Ari ti Hordania. Ti nagan ti estado ket nabaliwan iti Ti Hashemita a
Pagarian ti Hordania idi 1 Disiembre 1948.



https://ilo.wikipedia.org/wiki/Jaroslav_Seifert

Ni Jaroslav Seifert (Panangibalikas a Tseko: [ˈjaroslaf ˈsajfr̩t]; 23 Septiembre
1901 – 10 Enero 1986) ket Tseko a mannurat, mannaniw ken agiwarwarnak a nangabak
idi ti Premio Nobel iti Literatura.

Naipasngay idiay Žižkov, maysa a suburbio ti Prague nga idi ket paset iti
Austria-Hungaria, dagiti immuna nga urnong dagiti dandaniw na ket naipablaak idi
1921. Isu ket kameng ti Partido Komunista, mannurat kadagiti komunista a
warnakan ken pagiwarnak - Rovnost, Srsatec, ken Reflektor - ken empliado iti
komunista a pagipablaakan.

Kadagiti tawtawen iti 1920 naipammategan isuna nga umuna a paanakabagi iti
artistiko a banguarda ti Tsekoslobakia. Maysa isuna kadagiti nagipatakder ti
warnakan a Devětsil. Idi Marso 1929, isuna ken innem pay kadagiti importante a
mannurat a komunista ket pinanawan da ti Partido Komunista gapu ti panag-pirma
da ti maysa a manipesto ti panagsuppiat da kenni Bolshevik, maysa idi a baro a
daulo ti Partido Komunista iti Tsekoslobakia. Kalpasan daytoy, nagtrabaho met
isunan a kas maysa nga agiwarwarnak iti demokrata-sosial ken kappon ti negosio a
pagimalditan kadagiti tawtawen ti 1930 ken 1940.

Idi 1949 ni Seifert ket pinanawan na ti panagiwarwarnak ken nangrugi nga
agipaspasnek ti panag-obrana iti literatura. Dagiti daniw na ket napadayawan
kadagiti importante a premio ti estado idi 1936, 1955, ken 1968, ken idi 1967
isuna ket nainaganan a Nailian nga Artista. Isuna ti opisial a Nangipangulo iti
Kappon dagiti mannurat ti Tsekoslobakia iti adu a tawen (1968–70). Idi 1977
isuna ket maysa kadagti nagpirma iti Dokumento ti linteg a 77 a panagsuppiat iti
nagpamedmed a nagturay iti dayta a panawen.

Ni Seifert ket nagunggunaan ti Premio Nobel iti Literatura idi 1984. Gapu ta
saan a nasalunat idi, awan idi isuna iti dayta a panaggungguna a seremonia, ti
anak na a babai ti nangawat para kaniana ti Premio Nobel. Nupay daytoy ket maysa
a nalatak a kabanagan, bassit laeng ti inpaammo ti estado a nakatengngel ti
midia iti daytoy a pammadayaw kenni Seifert. Isuna ket pimmusay idi 1986, iti
edad nga 84, ken naipunpon isuna idiay munisipal a kamposanto ti Kralupy nad
Vltavou.



https://ilo.wikipedia.org/wiki/Igor_Stravinsky

Ni Igor Fyodorovich Stravinsky (sagpaminsan a naisurat iti Strawinsky wenno
Stravinskii; Ruso: Игорь Фёдорович Стравинский, transliterado: Igorʹ Fëdorovič
Stravinskij; Panangibalikas a Ruso: [ˌiɡərʲ ˌfʲjodɐrɐvʲɪtɕ strɐˈvʲinskʲɪj]; 17
Hunio [D.E. 5 Hunio] 1882 – 6 Abril 1971) ket maysa idi a Ruso, ken kalpasan
daytoy ket maysa a Pranses ken Amerikano a kompositor, pianista ken konduktor.
Isu ket kaaduan a naipanpanunotan a kas maysa kadagiti kangrunaan ken
nakaimpluensia a kompositor ti maika-20 a siglo.

Ti panagparpartuat a karrer ni Stravinsky ket naisangsangayan para iti
estilistiko a pannakaidumdumaan. Isu ket immuna idi a nakagun-od ti
sangalubongan a pannakadayawan kadagiti tallo a ballet a kinomisionado babaen ti
impresario a ni Sergei Diaghilev ken immuna nga inpabuya idiay Paris babaen ti
Ballets Russes ni Diaghilev: Ti Firebird (1910), Petrushka (1911) ken ti Ti
Ritos ti Primabera (1913). Ti Ritos ti Primabera ket nangibalbaliw ti pamay-an
dagiti simmaruno a kompositor ti kaipanunotanda ti kumpasan a patakder ken
kaaduan a gapuanan para iti napaut a pannakadayaw ni Stravinsky a kas maysa a
rebolusionario ti musika a nangiyaddang kadagiti pagbeddengan daremdem ti
musika. Ti "Ruso a paset" ket sinaruno idi ti 1920 a panawen babaen ti maysa a
paset ti panawen nga isu ket napan iti neoklasiko a musika. Dagiti obra ti
daytoy a paset ti panawen ket nangimaton a nagus-usar ti tinawtawid a porma
dagiti musika (concerto grosso, fugue ken simponia). Dagitoy ket kadawyanda a
nangipammadayaw kadagiti musika dagiti nasapsapa nga agturay, a kas ni J.S. Bach
ken ni Tchaikovsky. Idi tawtawen ti 1950, ni Stravinsky ket nangampon kadagiti
serial a pamay-an. Dagiti pinartuatna iti daytoy a paset ti panawen ket
nakibinningay kadagiti pakaliddingan nga adda dagiti kas pagarigan ti nasapsapa
nga inar-aramidna: nakumpasan nga enerhia, ti panagaramid kadagiti naipaatiddog
a kapanuotan ti melodia manipud kadagiti dua wenno tallo a nota dagiti sellula
ken kinalawag ti porma, ti instrumentasion ken panangiyebkas.

Ni Stravinsky ket naipasngay idi 17 Hunio 1882 idiay Oranienbaum, ti suburbio ti
San Petersburgo, ti imperial a kapitolio ti Rusia, ken dimmakkel idiay San
Petersburgo. Dagiti nagannak kaniana ket ni Fyodor Stravinsky, ti kumakanta ti
baho idiay Teatro Mariinsky idiay San Petersburgo, ken ni Anna (née
Kholodovsky). Ti nalatak nga apongna iti tumeng a lalaki ket ni Stanisław
Strawiński, nga isu idi ket Polako a baknang a nobilidad a kaputotan, iti
pamilia a Strawiński iti Sulima. Segun kenni Igor Stravinsky, ti nagan a
"Stravinsky" (Polako: Strawiński) ket nagtaud manipud idiay "Strava" (Polako:
Strawa), ti bassit a karayan idiay akindaya a Polonia, ti tributario ti Vistula.
Linaglagipa nga isu ket naledda kadagiti panawen ti panagad-adalna, a
kinunkunana idi ket "Saanak pay a nakasarungkar iti sinoman a pudno a nagkayat
kaniak". Ni Stravinsky ket nangrugi kadagiti panagadal iti piano idi isu
ketubing pay, isu ket nagad-adal iti teoria ti musika ken nagpadpadas iti
komposision.



https://ilo.wikipedia.org/wiki/Ibn_Battuta

ibn Baṭūṭah (Arabiko: أبو عبد الله محمد بن عبد الله اللواتي الطنجي بن بطوطة‎),
wenno Ibn Battuta (ابن بطوطة), naamammoan pay a kas ni Shams ad-Din (Pebrero 25,
1304–1368 wenno 1369), ket maysa idi a Bereberes a Muslim a Morokano nga
ekplorador, a naam-ammuan para kadagiti bariwawa a panagbanbanniaga, a dagiti
pannakaigapuna ket naipablaak iti Rihla (lit. "Baniaga"). Iti sumurok a paset ti
panawen ti tallopulo a tawen,isu ket binisitana ti kaaduan nga mmo a Islamiko a
lubong ken ti pay saan a Muslim a dagdaga; dagiti panagbanbanniagana ket
mairaman dagiti panagbisitana ti Amianan nga Aprika, ti Sara ti Aprika, Laud nga
Aprika, Akin-abagatan nga Europa ken Akindaya nga Europa iti Laud, ken ti
Tengnga a Daya, Abagatan nga Asia, Tengnga nga Asia, Abagatan a daya nga Asia
ken Tsina iti Daya, ti kaadayo a manglabes ti pagkatlo ti naasideg a
kontemporariona a ni Marco Polo. Ni Ibn Battuta ket naipanunotan a kas maysa
kadagiti kalatakan nga agbanbaniaga iti amin a panawen. Isu ket nagbaniaga ti
adadu ngem 75,000 milmilia (121,000 km), ti maysa a bilang a saan a nalablabsan
ti sinoman nga eksplorador aginggana ti iyuumay ti ti Alibuob a Panawen kadagiti
450 a tawtawen a simmakbay.



https://ilo.wikipedia.org/wiki/Hormona

Ti hormona (manipud ti Griego ὁρμή, "impetus") ket kimiko nga ibbatan babaen ti
selula, glandula, wenno ti maysa nga organo iti maysa a paset ti bagi a
makabanag kadagiti selula kadagiti sabali a parte dagiti organismo. Iti sapasap,
bassit laeng a pateg ti hormona ti nasken tapno mabaliwan ti metabolismo ti
selula. Daytoy ket kasla ti kimiko a mensahero a mangipatulod kadagiti senial
manipud ti maysa a selulua iti sabali a selula. Amin a multiselular nga
organismo ket agpataud kadagiti hormona; dagiti hormona ti mula ket makunkuna
pay a dagiti pitohormona. Dagiti hormona ti ay-ayup ket masansan a maipatulod
iti dara. Dagiti selula ket sumungbatda iti hormona no dagitoy ket agiyebkas ti
naisangayan a pangawatan para iti dayta a hormona. Ti hormona ket maibedbed iti
pangawatan a protina, ken pagbanagan ti pannakaitignay ti mekanismo ti
transduksion ti senial a kanungpalang a mangiturong kadagiti sungbat ti
naisangayan a tipo ti selula.

Dagiti molekula ti endokrina a hormona ket dagus a maibbatan iti dara, ken
kadawyan kadagiti kapilario. Dagiti hormona nga addaan iti parakrino nga annong
ket maiwaras babaen kadagiti espasio ti kompartamento ti likido kadagiti
kaarubayan a puntaan a kulanit.

Dagiti nadumaduma nga eksohenia a kompuesto a kimiko, urayno masna wenno
sintetiko, ket addaan ti kasla hormona a pagbanagan iti tao wenno kaatapan. Ti
bukodda a panagsinga kadagiti sintesis, pabagtubbog, panangitulod, panagbedbed,
tignay, wenno panangikkat kadagiti masna a hormona iti bagi ket mabalin a
mangbaliw ti homeostasis, reproduksion, panagrang-ay, ken/wenno panagkukua, a
kasla met dagiti hormona a napataud babaen ti endohenia.



https://ilo.wikipedia.org/wiki/Hector_Berlioz

Ni Hector Berlioz (panangibalikas: [ɛktɔʁ bɛʁˈljoːz]; 11 Disiembre 1803 – 8
Marso 1869) ket maysa idi a Pranses a Romantiko a kompositor, a nalatak a
naam-ammuan para kadagiti komposisionna ti Symphonie fantastique ken Grande
messe des morts (Misa ti natay). Ni Berlioz ket nakaited kadagiti adu a
kontribusion ti moderno nga orkestra iti bukodna a Treatado iti Instrumentasion.
Isu ket nangilaslasin kadagti dadakkel a puersa ti orkestra para kadagiti
obrana; a kas maysa a konduktor, isu ket nagpabpabuya kadagiti konsierto nga
adda dagiti nasurok a 1,000 a musikero. Isu ket nagparnuay pay ti agarup a 50 a
kankanta. Ti impluensiana ket nanangruna para iti adu pay a panagparang-ay ti
Romantisismo, a naipangpangruna kadagiti kompositor a kas ni Richard Wagner,
Nikolai Rimsky-Korsakov, Franz Liszt, Richard Strauss, Gustav Mahler ken dagiti
dadduma pay.

Dagiti inadaw a sasao a mainaig kenni Hector Berlioz iti Wikiquote (Ingles)
Midia a mainaig kenni Hector Berlioz iti Wikimedia Commons



https://ilo.wikipedia.org/wiki/Han_a_Dinastia

Ti Han a Dinastia (napalaka nga Insik: 汉朝; tradisional nga Insik: 漢朝; pinyin:
Hàn Cháo; Wade–Giles: Han Ch'ao; IPA: [xân tʂʰɑ̌ʊ̯]) (206 BC – 220 AD) ket maysa
idi nga imperial a dinastia ti Tsina, a simmaruno babaen iti Qin a Dinastia
(221–207 BC) ken sinarunuan babaen ti Tallo a Pagpagarian (220–280 AD). Daytoy
ket binangon idi babaen ti rebelde a daulo a ni Liu Bang, naamammuan kalpasan
idi natay a kas ni Emperador Gaozu of Han. Daytoy ket nabiit a napasardeng
babaen ti Xin a Dinastia (9–23 AD) ken ti dati a nagturturay a ni Wang Mang.
Daytpy a panagsardeng ket nangisinsina ti Han kadagiti dua a paset ti panawen:
ti Lumaud a Han (206 BC – 9 AD) ken ti Dumaya a Han (25–220 AD). Daytoy ket
gimmayat kadagiti uppat a siglo, ti paset ti panawen ti Han a Dinastia ket
naipanpanunotan a kas ti nabalitokan apanawen iti Insik a pakasaritaan. Aginggan
itan ng aaldaw, ti kaaduan kadagit etnikoa grupo ti Tsina ket nangibagbagada
kaniada ti "tattao a Han" ken ti Insik a sinuratan ket naibagbaga a kas dagiti
"Han a karakter".

Ti Han nga Imperio ket nabingbingay idi kadagiti lugar a dagus a tinengtengngel
baaen ti sentro a gobierno, a naamammuan a kas dagiti komanderia, ket dagiti
nadumaduma a semi-autonomo a pagarian. Dagitoy a pagarian ket nain-inutda a
napukaw kadagitipakakitaan ti kinawayada, a naipangpangruna idi kalpasan ti
Rebelion dagiti Pito nga Estado. Ti Xiongnu, timomadiko a konpederasion a
nangiturturay ti dumaya nga Eurasiano nga Estepa, ket inabakda ti gubat ti Han a
buyot idi 200 BC. Kalpasan ti pannaka-abak, ti politikal a pannakiasawa a
kumadduaan ket tinulagan idi a daytoy ti nagbanagan ti Han a nagbalin nga isu ti
de facto a nakapkapsut a kadua. Idi, nupay ti tulagan, ti Xiongnu ket nagtultuly
a nagraraut kadagiti Han a pagbeddengan, ni Emperador Wu iti Han (r. 141–87 BC)
ket nangirugi kadagiti nadumaduma akampania ti milisia a mangsuppiat kaniada. Ti
nagpatinggan ti han a panagballigi Han kadagitoy a gubat ket dimtengan ti
pannakapilit ti Xiongnu a mangawat ti basalo a kasasaad a kas dagiti tributario
ti Han. Dagitoy a kampania ket nangpadakkel ti kinaturay ti Han sovereignty
idiay Labneng Tarim iti Tengnga nga Asia ken nagtulong a nangipatakder ti
nawatiwat a network ti pagtagilakuan a tinawtawagan ti Seda a Kalsada, nga
immabut ti kaadayo a kas idiay Mediteraneo a lubong. Dagiti puersa ti Han ket
nakabaelda a nangbingay ti Xiongnu kadagiti dua nga agsupsupiat a pagilian, ti
Akin abagatanken Akin amianan a Xiongnu, ken pinilitda ti Akin amianan a Xiongnu
a bimmallasiw ti Karayan Ili . Uray dagitoy a panagballigi, dagiti teritorio ti
amianan a pagbeddengan ti Han ket napardasda a naraut babaen ti nomadiko a
Konpederasion ti Xianbei.

Kalpasan ti 92 AD, dagiti eunuko ket immad-aduda a nakibibinags kadagiti
politiko ti korte, nakibingbinglayda kadagiti yaalsa ti bileg a nagbaetan dagiti
nadunmaduma a konsorte a sangkaputotan dagiti empresa ken dagiti nagina nga
empresa, a nagtaudan ti dimtengan a pannakatnag ti Han. Ti imperiala turay ket
nakaro pay a kinarkarit babaen dagiti dakkel a reliohiosao a kagimongan Daoista
a nangirugrugi ti Rebelion ti Duyaw a Turbante ken dagiti Rebelion dagiti Lima a
Sippit ti Bagas. Kalpasan ti ipupusay ni Emperador Ling (r. 168–189 AD), dagidi
eunuko ti palasio ket nakasagabada ti nadawek a panagpapatay babaen kagiti
opisal ti milisia, a nangpalubos kadagiti kameng ti aristokrasia ken dagiti
gobernador ti milisia nga agbalin kadagiti appo ti gubatan ken nagbingbingay ti
imperio. Idi ni Cao Pi, Ari iti Wei, ket pinagtitiponna ti trono manipud kenni
Emperador Xian, ti Han a Dinastia ket nalpasen a napukaw.

Ti Han aDinastia ket maysa idi a panawen ti narang-ay nga ekonomia ken nakakita
kadagiti adu nga idadakkel iti kuarta nga ekonomia nga immuna a nabangon idi
las-ud ti Zhou a Dinastia (c. 1050–256 BC). Ti sensili a naitited babaen ti
menta ti sentro a gobierno idi 119 BC ket agtultuloy nga isu ti pagalagadan a
sensilio iti Tsina aginggana iti Tang a Dinastia (618–907 AD). Tapno mabayadanna
dagiti bukodna a kampania ti milisia ken ti pannakataeng kadagiti kabarbaro a a
anparukma a teritorio ti prontera , ti gobierno ket inpaumilina dagiti pribado
nga asin ken landok nga industri aidi 117 BC. Dagitoy a monopolio ti gobierno
ket naikkat idi las-ud ti panawen ti Dumaya a Han, ken ti pannkapukaw kadagiti
rentas babaen ti nakaro a panagbuis dagitipribado nga agtagtagilako. Ti
emperador ket adda idi ti kangatuan iti [Kagimongan ken kultura ti Han a
Dianstia|Han a kagimongan]]. Isu ti nangimatmaton ti Han a gobierno ngem
nakibingbingay ti bileg kadagiti nobilidad ken dagiti naidutok a ministro a
kaaduan a nagtaud manipud ti naeskolar nga edukado a klase. Manipud ti
panagturay ni Emperador Wu ken ti sumakbay, ti Insik a korte ket opisial
anangitaltalged ti Confucianismo iti edukasion ken dagiti politika ti korte,
nagsintesado iti kosmolohia kadagiti kinaudi nga eskolar a kas ni Dong Zhongshu.
Daytoy nga annuroten ket nagpaut aginggana ti pannakatnag iti Qing a Dianstia
idi 1911 AD. Ti Siensia ken teknolohia ti Han a Dianstiasiensia ken teknolohia
iti las-ud ti Han a panawen ket nakakita kadagiti adu a panagrang-ay, a
mairamaan ti panagaramid ti papael, ti mapipapan ti taaw a panangiturong a
[[timon], ti panag-usar kadagiti negatibo a numero iti matematika, ti naiparabaw
a mapa, ti napataray ti hidrauliko a armilar a timbukel para iti astronomia, ken
ti maysa a seismometro a nagus-usar iti naibaliktad a pendulo.



https://ilo.wikipedia.org/wiki/Gustav_Ludwig_Hertz

Ni Gustav Ludwig Hertz (22 Hulio 1887 – 30 Oktubre 1975) ket maysa idi nga
eksperimental a pisiko ken nangabak iti Premio Nobel, ken kaanakan a lalaki ni
Heinrich Rudolf Hertz.

Ni Hertz ket naiyanak idi idiay Hamburg, ti anak a lalaki ni Auguste (née
Arning) ken maysa nga abogado, a ni Gustav Theodor Hertz (1858–1904), Ti kabsat
a lalaki ni Heinrich Rudolf Hertz. Isu ket nagadal idiay Unibersidad
Georg-August ti Göttingen (1906–1907), ti Unibersidad Ludwig Maximilians ti
Munich (1907–1908), ken ti Unibersidad ti Humboldt ti Berlin (1908–1911). Isu
ket nakagun-od iti doktorado idi 1911 babaen ni Heinrich Leopold Rubens.

Manipud idi 1911 to 1914, ni Hertz ket katakunaynay idi ni Rubens idiay
Unibersidad ti Berlin. Daytoy idi a panawen a nagar-aramid ni Hertz ken ni James
Franck kadagiti eksperimento kadagiti panagdidinnungpar iti inelastiko nga
elektron kadagiti alingasaw, nga ammo a kas dagiti eksperimento Franck–Hertz,
ken isu daytoy ti nakagun-odanda ti Premio Nobel iti Pisika idi1925.

Idi las-ud ti Umuna a Gubat ti Sangalubongan, ni Hertz ket nagserbi iti miltar
manipud idi 1914. Isu ket nakaro a nasugatan idi 1915. Idi 1917, isu ket
nagsubli idiay Unibersidad ti Berlin a kas Privatdozent. Idi 1920, isu ket
nagtrabaho a kas agsuksukisok a pisiko idiay Philips Incandescent Lamp Factory
idiay Eindhoven aginggana idi 1925.



https://ilo.wikipedia.org/wiki/Golpo_ti_Tadjoura

Ti Golpo ti Tadjoura (Arabiko: خليج تدجورا‎), (Somali: Badda Tajuura) ket ti
golpo wenno labneng ti Taaw Indiano idiay Sara ti Aprika. Daytoy ket mabirukan
iti abagatan dagiti kipet ti Bab-el-Mandeb, wenno ti sabangan ti Baybay
Nalabbasit, iti 11°42′N 43°00′E﻿ / ﻿11.7°N 43.0°E﻿ / 11.7; 43.0. Kaaduan ti
aplayana ket teritorio ti Djibouti, malaksid ti ababa a gay-at ti akin-abagatan
nga aplaya a paset daytoy ti teritorio ti Somalia.

Iti sumrekan ti golpo ket dagiti bassit nga isla ti Moucha ken Maskali. Iti baba
ti Golpo ken naisina laeng babaen ti akikid a tengnged ti dagaket mabirukan
dagiti danaw ti Ghoubet ken Assal (54 km ²). Iti heolohia, daytoy ket dati idi a
naabbongan ti Golpo aginggana ti Lake Assal, nga itan ket agarup a 180 metmetro
iti baba ti pantar ti baybay.

Ti kalawa ti golo kets347 km2 (900 sq mi). Ti kaatiddog (manipud iti Sagallo
aginggana iti Obock) ket 58 km (36 mi) ken agdumaduma ti kaakaba manipud iti
24 km (15 mi).Ti golpo ket saan unay nga adalem manipud ti sumrekan ti golpo iti
kontinente. Kaaduan ti aplayana ket agbangkirig ken adu dagiti kadaratan a
karuburuban, ken sagpaminsan met nga adda dagiti anaaw. Dagiti akin-abagatan nga
aplaya ket nalamuyot ken ababaw.

Dagiti paglugana iti golpo ket mairaman dagit linia ti balsa a mangikapet
kadagiti sumaganad a puerto: Siudad ti Djibouti, Tadjoura ken Obock.



https://ilo.wikipedia.org/wiki/Gloria_Macapagal_Arroyo

Ni Gloria Macapagal Arroyo (naiyanak idi Abril 5, 1947), ti maika-14 a
Presidente ti Filipinas ket agdama nga Kongresista iti may-kadwa nga distrito
iti Tarlac. Isu ti maikadua a babai a presidente ti Filipinas (kaunaan ni
Corazon Cojuangco Aquino) ken ti umuna a babai a nag-bise presidente (idi 1998).
Anak ni sigud a Presidente Diosdado Macapagal.

Nagbalin a presdiente ni Arroyo idi 2001 gapu iti Maikadua a Rebolusion ti EDSA
a nakapatapuakan ni Presidente Joseph Estrada iti poder ken takem gapu kadagiti
pammabasol iti korupsion iti goviernona. Iti eleksion idi 2004, nangabak ni
Arroyo kas presidente (inabakna ni aktor a Fernando Poe, Jr. a kapigsaan a
kinabalubalna) iti baet ti adu a sayangguseng maipapan iti maatap a panagsuitik
iti botos, kangrunaan ditoyen ti naibutaktak a "Hello, Garci" tapes a maipagarup
a patangan iti panagsuitik da Arroyo ken dadduma pay a politiko ken personalidad
ken ni sigud a komisioner ti Komision iti Eleksion (COMELEC) Virgilio
Garcillano.

Idi 2005, napili ni Arroyo kas maikapat a kabibilegan a babai iti sangalubongan
iti magasin a Forbes.

Idi Pebrero 24, 2006, inyetnagna iti pagilian ti maysa nga kasasaad nga
emerhensia kas sungbat iti naiwaragawag a napaay a panangrabsut iti turay
(kudeta) ti maipagarup a nagkukumplot a sumagmamano nga opisial ken kamkameng a
soldado ti Siiigam a Buyot ti Filipinas ken sumagmamano a kameng ti politikal a
suppiatan ken dagiti maatap a Komunista.

Nagadal ni Gloria iti elementaria ken nangato nga eskuela idiay Kumbento ti
Asumsion (Assumption Convent). Kalpasan ti nangato nga eskuela, napan isuna
idiay Washington, D.C., Estados Unidos a nagadal isuna idiay Walsh School of
Foreign Service iti Universidad ti Georgetown. Nagbalin na nga kaklase idiay ni
Bill Clinton, nga nagbalin a presidente ti Amerika. Ni Gloria ket kankanayon a
maysa kadagiti kalalaingan iti klaseda a nangted kaniana ti estado a "dean's
lister". Nagsubli isuna idiay Filipinas idi 1968 ken nagbasa iti kurso nga
Ekonomika idiay Kolehiyo ti Asunsion (Assumption College). Idi 1978, nakaala
isuna iti "Master's Degree" ti kurso nga Ekonomika idiay Unibersidad ti Ateneo
ti Manila. Idi 1985 nalpasna ti "Doctor's Degree" iti ekonomika idiay
Universidad iti Filipinas.



https://ilo.wikipedia.org/wiki/Globalisasion

Ti globalisasion ket isu ti pamay-an ti sangalubongan a pamnangitiptipon a
nagtaud manipud ti panakisinnublat kadagiti panirigan ti lubong, produkto,
kapanunotan, ken dagiti dadduma pay nga aspeto ti kultura. Ti panakaikabkabil ti
nalaklaka a termino, ti globalisasion ket mangitudtudo kadagiti pamay-an a
mangiragpat kadagiti sangalubongan a pannakisinnukat tinailian ken dagiti
kultural a rekurso. A naisangsangayan kadagiti, panagparang-ay iti
transportasion ken dagiti telekomunikasion inprastruktura, a mairaman ti
pannkaparang-ay ti Internet, ket dagiti dagiti kangrunaan a banag iti
globalisasion ken pagbanagan ti adadu pay a pagitinnalekan ti ekonomiko ken
dagiti kultural a tignay.

Urayno adda dagiti adu nga eskolar ket nangibagbaga a dagiti taudan ti
globalisasion iti modernida, dagiti dadduma ket nangibagbaga ti pakasaritaanna a
nabayagen sakbay ti Europeano a panawen ti panagduktal ken dagiti
panagbanbaniaga ti Baro a Lubong. Adda pay dagiti dadduma a mangsursurot
kadagiti taudanna ti maikatlo a milenio B.C.E. Dagiti globalisasion a pamay-an
ket makabanag ken mabanagan babaen ti negosio ken organisasion ti panag-obra,
ekonomia, dagiti sosio-kultural a rekurso, ken ti masna nga enbironmento.



https://ilo.wikipedia.org/wiki/George_Frideric_Handel

Ni George Frideric Handel (Aleman: Georg Friedrich Händel; panangibalikas
[ˈhɛndəl]) (23 Pebrero 1685 – 14 Abril 1759) ket maysa idi a Aleman a naipasngay
a Britaniko a Baroko a komposer, a nadayeg kadagiti bukodna nga opera, dagiti
oratorio, himno ken dagiti organo a konsierto. Ni Handel ket naipasngay idi
1685, iti maysa a pamilia a saan a nagay-ayat ti musika. Isu ket nagagun-od ti
nangruna apanakasanay ti musika idiay Halle, Hamburg ken Italia sakbay a
nagtaeng idiay Londres (1712) ken nagbalin a naturalisado a suheto ti Britaniko
idi 1727. Babaen ti daytan a panawen isu ket napigsa idin a naimpluensiaan
babaen dagiti nalatak a komposer ti Italiano a Baroko ken ti tengnga nga Aleman
a poliponiko a koro a tawidan.

Iti kaunegan ti sangapulo ket lima atawtawen, ni Handel, ti dramatiko a henio,
ket nangirug kadagiti tallo a kompania ti komersial nga opera tapno makaited
kadagiti noblidad ti Inggles iti Italiano nga opera, ngem ti publiko ket immay a
dumngeg ti timek a kasirib ti soloista ngem ti musika. Idi 1737 isu ket
nagsaksakit, ken nagbalbaliw ti turong ti panagparpartuatna ken nangibagbagaan
kadagiti tengnga a klase. Ti Rambakan ni Alejandro (1736) ket nasayaat a
naaw-awat idi, ni Handel ket nagaramid ti panaglasatna kadagiti Inggles a koro
nga obrana. Kalpasan ti panagballigina ti Mesias (1742) isu ket saanen a
nagpabpabuya ti Italiano nga opera. Ni Handel ket bassit laeng idi a
nagbalballigi kadagiti pabuyana ti Inggles nga Oratorio ken kadagiti tema ti
mito ken biblia, ngem idi nagurnos ti maysa a pabuya ti Mesias tapno pagnam-ayan
ti Ospital Foundling (1750) nagpatingga daytoy ti pannakadillawna. Dagiti
makatignay nga oratorio ni Handel ket dagiti etiko. Dagitoy ket saan a
nasantipikado babaen ti liturhiko a dignidad ngem babaen ti moral a kapanunotan
ti nagtagitaoan. Isu jket gangani a bulseken, ken nagtateng idiay Inglatera ti
ganganai a limapulo a tawtawen, isu ket pimmusay a naipammadayawan ken nabaknang
a tao.

Ni Handel ket naipanpanunotan a kas maysa kadagiti kalatakan a komposer ti amin
a panawen, nga adda kadagiti obra a kas ti Musika a Danum, Musika para dagiti
Nailain a Palpalinang ken ti Mesisas ket nagtultuloyda anadayeg. Ni Handel ket
nagkompuesto kadagiti adadu ngem uppat a pulo nga opera kadagiti sumurok a tallo
pulo a tawtawen, ken manipud idi naladaw a tawtawen ti 1960, iti kaada ti
panagungar manen ti baroko a musika ken ti kasisigud nga instrumentasion, ti
panagayat kadagiti opera ni Handel ket dimakdakkel. Dagiti operana ket naglaon
ti naisangsangayan a panakaidagig ti tao—a naipangpangruna para iti komposer a
saan a naamammoan kadagiti pannakiayatna.

Midia a mainaig kenni George Frideric Handel iti Wikimedia Commons Dagiti inadaw
a sasao a mainaig kenni George Frideric Handel iti Wikiquote (Ingles) Dagiti
obra a mainaig kenni George Frideric Handel iti Wikisource (Ingles)



https://ilo.wikipedia.org/wiki/George_Bernard_Shaw

Ni George Bernard Shaw (26 Hulio 1856 – 2 Nobiembre 1950) ket maysa idi nga
Irlandes a dramaturgo ken ti kimmaduaan a nangbangon ti Pagadalan ti Ekonomia ti
Londres. Urayno ti immuna a nagganansia a panagsuratna idi ket ti musika ken
literario a kritisismo, nga iti kapasidad ket nagsurat kadagiti adu a nangato ti
artikulona a paset ti panagsursurat, ti kangrunaan a kalaingna idi ket para iti
drama, ket isu ket nagsursurat kadagiti ad-adu ngem 60 a pabuya. Gangani amin
nga insursuratna ket mangibagbaga kadagiti sosial a parikut, ngem adda dagiti
tinaudanna iti komedia a makaaramid a maibturan gapo ti nainget a tema. Ni Shaw
nagsukimat ti edukasion, panagasaw, relihion, gobierno, panagaywan ti salun-at,
ken ti pribilehio ti klase.

Isu ket kaaduan a nakaungetan babaen ti pannakaimatanganna a kas ti saan a
nasayaat a pannakausar dagiti agob-obra a klase. Isu ket maysa a nagagar a
sosialista, ni Shaw ket nagsurat kadagit adu a polieto ken bila para iti Fabiano
a Kagimongan. Isu ket nagbalin a nagun-odan nga orador iti panangipato kadagiti
punganayanna, a mairaman dagiti kapadpada a karbengan para iti lalaki ken babai,
a mangpasayyat kadagiti panagabuso kadagiti agobobra a klase, a mangpasubli ti
pribado a panagtagikua kadagiti produktibo a daga, ken nangpakpatakder ti
nasalun-at a kabibiag. Iti nabiit a panawen isu ket aktibo kadagiti lokal a
politika, nga isu ket nagserbi idiay Konseho ti Kondado ti Londres.

Idi 1898, ni Shaw ket inasawana ni Charlotte Payne-Townshend, ti maysa a
kapdpadana Fabiano. Nagtaengda idiay Ayot St Lawrence iti maysa a balay a
makunkuna tattan ati Suli ni Shaw. Ni Shaw ket pimmusay idiay, idi tawen a 94,
manipud kadagiti kroniko a parikut a naipakaro babaen kadagiti sugatna a naalana
babaen ti panakatnagna iti agdan.

Isu ti agmaymaysa a tao a nagunggunaan ti Premio Nobel iti Literatura (1925) ken
ti Oscar (1938), para kadagiti kontribusionna iti literatura ken ti obrana iti
pelikula a Pygmalion (pannakaampon ti pabuyana iti isu met laeng a nagan). Ni
Shaw ket kinayatna a likudan ti Premio Nobel gaputa awan ti panagayatna kadagiti
publiko a pammadayaw, ngem inawatna gapu ti pannakiddaw ti asawana: ti asawana
ket nangipanuot a daytoy ket pammadayaw para iti Irlanda. Isu ket saan a nagayat
kadagiti kuarta a gunguna, a nangikidkiddaw a mausar dagitoy ti panagbayad ti
panakaipatarus dagiti Suiso a libro iti Inggles.



https://ilo.wikipedia.org/wiki/Franklin_D._Roosevelt

Ni Franklin Delano Roosevelt ( /ˈroʊzəvɛlt/ ROH-zə-velt wenno  /ˈroʊzəvəlt/
ROH-zə-vəlt; Enero 30, 1882 – Abril 12, 1945), ken naamammoan pay babaen
kadagiti umuna aletra inaganna nga, FDR, ket idu idi ti maika-32 a Presidente
iti Estados Unidos (1933–1945) ken maysa a nagruna apigura kaagiti pasamak ti
lubong idi panawen ti tenga ti maika-20 a siglo, isu ket nagidaulo ti Estados
Unidos idi panawen ti sangalubongan a panagsagsagaba ken dagup a gubat. Ti isisu
laeng nga Amerikano a presidente a nabutosan tiadadu ngem dua a termino, isu ket
nagpalaka ti natibker a kumaduaan a nangbalbaliw ti Amerikano a politik para
kadagiti sumakbay a dekada. Nga adda ti makapasalto a nadayeg a kanta a "Happy
Days Are Here Again" (Ilokano: Dimteng Manen dagiti Naragsak nga Alaldaw) a kas
ti tema ti kampaniana, ni FDR ket inabakna ti agdama a Republikano a ni Herbert
Hoover idi Nobiembre 1932, iti kinaunegan ti Nalatak a Panagsagsagaba. A
napaalibtak babaen ti bukodna a panagballigi ti paralitiko apanagsaksakit, ti di
mapapaay nga optimismo ken aktibismo ni FDR ket nagparawad ti nagparo ti nailian
a kararua. Isu ket asideg a nagobobra kenniWinston Churchill ken Joseph Stalin
iti pinangidaulo dagiti Kumaduaan ti panagsuppiat ti Alemania ken Hapon iti
Maikadua a Sangalubongan aGubat, ngem isu ket pimmusay idi gangani nasirmataanen
ti panagballigi.



https://ilo.wikipedia.org/wiki/Eh%C3%ADpto

Ti Ehipto, i/ˈiːdʒɪpt/ (Arabiko: مصر, Miṣr, Ehipsio nga Arabiko: [mɑsˤɾ] ;
Koptiko: Ⲭⲏⲙⲓ, Kīmi ; Sahidic a Koptiko: ⲕⲏⲙⲉ, Kēme), opisial a ti Arabo a
Republika iti Ehipto, Arabiko:  جمهوريّة مصر العربيّة (tulong·paammo), ket maysa
a pagilian a nangruna idiay Amianan nga Aprika, nga adda iti Sinai a Peninsula a
mangbukel ti maysa a daga a rangtay idiay Abagatan a laud nga Asia. Ti Ehipto
ngarud ket maysa a transkontinental a pagilian, ken maysa a nangruna a bileg
idiay Aprika, ti Mediteraneo a Labneng, ti Tengnga a Daya ken ti Muslim a
lubong. Mangsakop daytoy ti kalawa iti agarup a 1,010,000 kuadrado kilometro
(390,000 sq mi), ti Ehipto ket nabeddengan babaen ti Baybay Mediteraneo iti
amianan, ti Gaza Strip ken Israel iti amianan a daya, ti Baybay Nalabbaga iti
daya, ti Sudan iti abagatan ken ti Libya iti laud.

Ti Ehipto ket maysa kadagiti kaaduan ti populasion a pagilian idiay Aprika ken
ti Tengnga a Daya. Kaaduan kadagiti agarup a 81 a riwriw a tattaona ket agtaeng
iti igid iti Karayan Nilo, iti kalawa ti agarup a 40,000 kuadrado kilometro
(15,000 sq mi), a daytoy laeng ti mabirukan a mataltalon a daga. Dagiti dakkel a
lugar iti Desierto ti Sahara ket bassit laeng dagiti agtaeng. Agarup a kagudua
kadagiti agtaeng iti Ehipto ket adda kadagiti urbano a luglugar, a kaaduan ket
maiwarwaras iti ballasiw kadagiti napusek ti populasion a sentro iti kalatakan a
Cairo, Alexandria ken dagiti daduma pay a kangrunaan a siudad idiay Nile a
Delta.

Dagiti momumento idiay Ehipto a kas ti Giza a piramida a patakder ken ti bukodna
a Nalatak nga Espinghe ket pinatakder babaen ti bukodna a taga-ugma a
sibilisasion. Dagiti bukodna a taga-ugma a nadadael, a kas dagiti Memphis,
Thebes, ken Karnak ken ti Tanap dagiti Ari iti ruar ti Luxor, ket naimudingan a
pakipatengngaan iti arkeolohiko a panagadadal. Ti turismo nga industria ken ti
Baybay Nalabbaga a Riviera ket pagtrabahuan dagiti agarup a 12% nga Ehipsio.

Ti ekonomia ti Ehipto ket maysa kadagiti nakadumduma iti Tengnga a Daya, nga
adda kadagiti paset a kas ti turismo, agrikultura, industria ken serbisio a
gangani nga agpapada ti lessaad dagiti pinataudan.

Idi kasapaan ti 2011, ti Ehipto ken napan iti maysa a rebolusion, a nagbanagan
ti pannakaikkat ni Presidente Hosni Mubarak kalpasan ti gangani a 30 tawtawen a
nagturay.

Ti nagan nga Ehipto ket naala manipud ti taga-ugma a Griego Aígyptos (Αἴγυπτος),
babaen ti Tengnga a Pranses nga Egypte ken Latin Aegyptus. Daytoy ket naipakita
iti nasapa a Griego a Linear B a tabtableta a kas ti 𐁁𐀓𐀠𐀴𐀍 a-ku-pi-ti-yo.
Ti panaginagan nga aigýpti-, aigýptios ket binulod idi ti Koptiko a kas ti
ⲅⲩⲡϯⲓⲟⲥ/ⲕⲩⲡϯⲓⲟⲥ gyptios, kyptios, ken manipud diay iti Arabiko a kas ti قبطي
qubṭī, a naipasubli a naporma iti قبة qubṭ, nga iti Ingles a Copt. Dagiti Griego
a porma ket binulod manipud ti Naladaw nga Ehipto (Amarna) Hikuptah "Memphis",
ti pannakadadael ti nasapsapa a Ehipsio a nagan a Hwt-ka-Ptah (ḥwt-kꜣ-ptḥ), a
kayatna a sawen ket "pagtaengan ti ka (kararua) ni Ptah", ti nagan ti templo iti
dios a ni Ptah idiay Memphis. Ni Strabo ket nangibaga ti nagtaudan ti nagan
manipud ti folk nga etimolohia nga iti Aígyptos (Αἴγυπτος) ket nagbalin a kas ti
kompuesto manipud ti Aigaiou huptiōs (Aἰγαίου ὑπτίως), a kayatna a sawen ket "ti
baab ti Eheo".

Ti Miṣr (IPA: [mesˤr]) ket isu ti Literario nga Arabiko ken ti moderno nga
opisial a nagan ti Ehipto, bayat a ti Maṣr (IPA: [mɑsˤɾ]) ket isu ti sapasap a
pannakabalikas iti Ehipsio nga Arabiko. Ti nagan ket manipud ti Semitiko a
punganayan, a dagus a kognado kadagiti sabali a Semitiko a balikas para iti
Ehipto a kas ti Hebreo מִצְרַיִם (Mitzráyim), a literal a kayatna a saoen ket
"dagiti dua nga ilet" (ti pannakaibasar ti dinastiko a panagsinsina ti ngato ken
baba nga Ehipto). Ti balikas ket kasisigud a nangibagbaga ti "metropolis" wenno
"sibilisasion" ket ti kayatna a sawen ket "pagilian", wenno "prontera-daga".

Ti taga-ugma nga Ehipsio a nagan ti pagilian ket Kemet (km.t) ⟨𓆎𓅓𓏏𓊖⟩, a
kayatna a sawen ket "nangisit a daga", a mangibagbaga ti nalames a nangisit a
dagdaga ti nalayusan a tanap ti Nilo, a naisalsalunina manipud ti deshret
(dšṛt), wenno "nalabbasit a daga" iti desierto. Ti nagan ket naibagbaga a kas ti
kēme kenkēmə iti Koptiko a paset ti pagsasao nga Ehipsio, ken nagparang idi
nasapa a Griego a kas Χημία (Khēmía). Ti sabali pay a nagan idi ket tꜣ-mry "daga
ti igid ti karayan". Dagiti nagan ti Akinngato ken Akinbaba nga Ehipto ket
dagidi Ta-Sheme'aw (tꜣ-šmꜥw) "sedgeland" ken Ta-Mehew (tꜣ mḥw) "amianan a daga".



https://ilo.wikipedia.org/wiki/Dagiti_probinsia_ti_Filipinas

Ti probinsia ti kangrunaan a paset ti lokal a turay iti Filipinas. Addaan ti
Filipinas iti agdama iti aganay a 81 a probinsia a nagrupogrupo iti 18 a rehion.
Ti probinsia ket buklen dagiti siudad ken ili.

Ti gobernador ti mangidaulo iti maysa a probinsia kas opicial nga ehekutibo.
Idauluan met ti bise gobernador ti lehislatura ti probinsia a buklen dagiti
kameng ti Hunta ti Probinsia a maawagan iti bokal.

Ti kada probinsia ket addaan maysa wenno ad-adu pay a kongresional a distrito
nga ibagian ti deputado iti Kongreso ti Filipinas. Kada distrito ket addaan met
kadagiti bokal a pannakabagi iti Hunta ti Probinsia.

Ti Metro Manila, a yan ti kapitolio a siudad ti pagilian (Manila), ket saan a
nabenneg wenno maawagan kas probinsia nupay addaan dagiti bukod nga il-ili ken
siudad.

Ti turay iti probinsia ket addaan iti ehekutibo ken lehislatibo a sangsanga. Ti
bileg ti pangukoman ti maysa a probinsia ket adda iti babaen ti panangtarawidwid
ti Korte Suprema ti Filipinas. Maysa nga agwaywayas a paset ti probinsial a
turay, ket addaan direkta a panangrienda kadagiti pakaseknan ti probinsia.
Babaen met ti Departamento iti Kaunegan ken Lokal a Gobierno (DILG) a makinaig
ken makibiang ti Presidente ti Filipinas.



https://ilo.wikipedia.org/wiki/Dagiti_administratibo_a_pannakabingbingay_ti_Filipinas

Ti Filipinas ket nabingbingay kadagiti, manipud ti kangatuan a pannakabingbingay
aginggana iti kababaan:

Ti tunggal maysa a pannakabingbingay iti tunggal maysa nga agpang manipud
kadagiti probinsia aginggana kadagiti baranggay ket isu ti unit ti lokal a
gobierno (LGU). Para kadagiti administratibo a panggep, dagiti probinsia ken
dagiti siudad ket naigrupoda kadagiti rehion. Ti presidente ket addaan ti bileg
nga agpartuat, mangikkat ken mangikeddeng ti pannakabukel dagiti rehion, daytoy
ket maar-aramid ken masansan maikonsulta kadagiti unit ti lokal a gobierno a
maapektaran; malaksid kadagiti autonomo a rehion, a daytoy ket nasken a
pasingkedan iti plebesito dagiti agtaeng kadagiti unit ti lokal a gobierno iti
pannakairamanda iti aniaman a pannakaiyasentar.

Amin dagiti rehion malaksid ti maysa (Metro Manila) ket nabingbingay kadagiti
probinsia. Ti tunggal maysa a probinsia ket indauluan ti maysa a gobernador. Ti
lehislatibo a pannakabagina ket isu ti Sangguniang Panlalawigan a binukel dagiti
nadumaduma a kameng manipud kadagiti distrito ti Sanggunian, ken kaaduan
kadagiti kaso ket kasigkay dagiti kongresional a distrito.

Dagiti rehion, malaksid ti kaaddada kadagiti probinsia ket mabalin pay nga
addaanda kadagiti nawaya a siudad. Dagiti nawaya a siudad, a naidasig a kas
urbano unay wenno dagiti nawaya a komponente a siudad, dagitoy a sisuda ket
saanda nga adda iti turay ti probinsia. Dagitoy a siudad ket saan nga imatonan
babaen dagiti probinsia a naginna kaniada, saan dagitoy a makibinningay kadagiti
rentas ti buis iti probinsia, ken kaaduan kadagiti kaso dagiti umilida ket
saanda a mabalin nga agbutos wenno agpili kadagiti probinsial nga opisina.

Dagiti siudad a politikal a paset iti probinsia ket tinawtawagan kadagiti
komponente a siudad. Dagiti agbutbutos kadagitoy a siudad ket mapalubosanda nga
agbutos ken tumaray kadagiti puesto iti probinsial a gobierno.

Dagiti ili ket kankanayon dagitoy a komponente dagiti probinsia, malaksid ti
Pateros, Metro Manila, a daytoy ket nawaya.

Dagiti siudad ken dagiti ili ket indauluan babaen ti mayor. Ti lehislatibo nga
ima dagitoy a unit ket dagiti Sangguniang Panlungsod para kadagiti siudad ken
Sangguniang Bayan para kadagiti ili, a buklen dagitoy dagiti sapasap a nabutosan
a konsehal wenno dagiti dadduma pay a a kaso, babaen ti distrito ti Sanggunian .

Dagiti siudad (komponente ken nawaya) ken dagit iili ket mabingbingayda pay
kadagiti baranggay. Ti baranggay ket isu ti kabassitan a politikal a unit.
Kadagiti adu ti populasionna a siudad, dagiti baranggay ket naigrupo kadagiti
sona ken/wenno kadagiti distrito para kadagiti administratibo a panggep .
Kadagiti away a lugar, dagiti sitio wenno dagiti purok ket isu dagiti waya a
kinaykayat para iti panagbingbingay kadagiti baranggay para kadagiti
administratibo a panggep. Ti tunggal maysa a baranggay ket indauluan babaen ti
kapitan ti baranggay.

Dagiti naaladan a komunidad ket mabalinda a paset ti baranggay wenno baranggay
met laeng. Kas pagarigan ti baranggay a kadua ti naaladan a komunidad ket ti
Forbes Park, Siudad ti Makati.

Ti baba dagiti baranggay ket dagiti babbabassit a komunidad a naamammuan a kas
dagiti sitio ken dagiti purok. Saan amin a dagiti baranggay ket nabingbingay ti
kastoy. Ti pannakaidauloda ket saan a bigbigan ti Unit ti Lokal a Gobierno ken
saan a nabutosan kadagiti kadawyan a sapasap a panagbutos. Dagiti sitio ken
dagiti purok ket kaaduan dagitoy kadagiti bassit ti populasion, dagiti away a
baranggay a mabalin nga adda dagiti nadumaduma a paset ti populasionna a
naiwarwaras kadagiti nalawlawa a lugar ken napalikmutan dagiti taltalon wenno
saan pay a naparang-ay a bakrang dagiti bantay, wenno dagiti pay sabsabali nga
isla.

Dagiti rehion ket dagiti administratibo a pannakaigrupo dagiti probinsia. Amin
malaksid ti maysa a rehion ti awan ti politikal a bileg, ngem daytoy laeng ket
agserbi a kas administratibo a pannkaigrupo dagiti probinsia. Ti Agwaywayas a
Rehion iti Muslim a Mindanao ket addaan ti politikal a bileg, ken indauluan
daytoy babaen ti rehional a gobernador. No ti Rehion Administratibo ti
Kordiliera ket agbalin met nga autonomo, daytoy ket agbalinto met nga addaan ti
politikal a bileg.

Amin malaksid ti maysa a rehion ket nabingbingay kadagiti probinsia. Ti Metro
Manila (ti Nailian a Kapitolio a Rehion) ket saan a nabingbingay kadagiti
probinsia, ngem embes ket dagus a nabingbingay kadagiti siudad ken dagiti ili.
Dagiti siudad ken dagiti ili ti Metro Manila ket naigrupoda kadagiti awan
annongna a distrito para kadagiti administratibo a panggep.

Ti Kangatuan a Korte ket, iti napalabas, ket nangikeddeng a ti rehion ket nasken
a buklen ti ad-adu ngem maysa a probinsia.

Iti pay maipatinayon, ti Filipinas ket nabingbingay pay kadagiti lehislatibo a
distrito. Dagiti lehislatibo a distrito ketmabalin nga agmaymaysa a probinsia,
grupo dagiti siudad ken/wenno dagiti ili, agmaymaysa a siudad, wenno, kadagiti
kaso a ti siudad ket addaan ti adu a populasion, ken grupo dagiti baranggay.

Ti panggep dagiti lehislatibo a distriko ket ti panagbutos kadagiti pannakabagi
iti Kamara dagiti Pannakabagi, ken iti kaaduan dagiti kayarigan, dagiti
pannakabagi pay iti Sangguniang Panlalawigan (probinsial a konsehal) wenno
Sangguniang Panlungsod (konsehal ti siudad). Dagiti lehislatibo a distrito ket
awan ti panagsanayda kadagiti administratibo nga annong.

No ti probinsia wenno ti siudad ket buklen laeng ti agmaymaysa a lehislatibo a
distrito, makunkuna daytoy a maymaysa a distrito (kas pagarigan, ti "Maymaysa a
distrito ti Siudad ti Muntinlupa").

Ti Filipinas ket nabingbingay kadagiti tallo pulo ket tallo a maipapan ti ukoman
a rehion, para iti panggep a panangurnos ti panangsasaruno ti ukoman. Dagit
imaipapan ti ukoman a rehion ket mangipakpakita pay laeng ti kasisigud a
rehional a pannakaaramid ti nga inpakauna babaen ti dati a Presidente a ni
Marcos.

Ti tabla dita baba ket mangipakpakita dagiti agdama a bilang dagiti rehion,
dagiti probinsia, dagiti ili, ken dagiti siudad ti Filipinas manipud idi
Septiembre 15, 2015.



https://ilo.wikipedia.org/wiki/Charles_Darwin

Ni Charles Robert Darwin, FRS (12 Pebrero 1809 – 19 Abril 1882) ket maysa idi
nga Inggles a naturalista.[I] Isu ti nangibangon nga amin a sebbangan iti biag
ket nagtaud iti napalpalabas a panawen manipud kadagiti sapasap a puonan, ken
nangipaltiing ti sientipiko a teoria a daytoy a panagsangsanga a tabas iti
itutubo ket nagbanagan kadagiti yaaddang a tinawtawagna a masna a panagpili.

Ni Darwin ket nagipablaak iti daytoy a teoria nga adda iti di-masungat nga
ebidensia para iti ebolusion iti 1859 a librona nga Iti Punganay dagiti
Sebbangan, a nakadaer iti sientipiko a panakailikudan dagiti nasapsapa konsepto
iti [panagbarbaro dagiti sebbangan]]. Babaen idi 1870 ti sientipiko a komunidad
ken kaaduan iti sapasap a publiko ket nagawaten ti ebolusion a kas maysa a
kinapudno. Nupay kasta, adu dagiti kumaykayat kadagiti kasalisala
panangilawlawag ken saan nga inggana idi rimsua iti moderno nga ebolusionario a
sintesis manipud idi 1930s aginggana idi 1950 a kaaduan ti naparang-ay a
konsenso a no ania ti masna a panagpili ti kangrunaan a mekanismo ti ebolusion.
Iti nabaliwan a porma, ti sientipiko a naiduktalan ni Darwin ket isu ti nagtipon
kadagiti teoria dagiti siensia iti biag, a nagipalpalawag ti panagdumaduma iti
biag.

Ti nasap a panakainteresado ni Darwin katutubo ket nagiturong kaniana ti
panagliwayna ti mediko nga edukasion idiay Unibersidad iti Edinburgh; embes ket,
timmulong a nagtaluntun dagiti marino nga inbertibrado. Ti panagadalna idiay
Unibersidad iti Cambridge ket nagparegta kaniana iti panagayatna para iti masna
a siensia. Ti bukodna a panaglayag iti lima a tawen idiay Plantilia:HMS ket
nagipatakder kaniana a kas maysa a nalatak a heologo a dagiti pinalpaliiwna ken
teoriana ket nagsuporta kadagiti unipormista a kapanunutan a ni Charles Lyell,
ken ti panakaipablaak dagiti warnakan iti panaglayagna ket nagpalatak kanianan a
kas maysa a nadayag a mannurat.

Nariribukan babaen ti panakaiwarwaras dagiti kaatapana biag ken dagiti
inurnongna a posil iti panaglayagna, ni Darwin ket nangrugi kadagiti
naisalaysayan a panagtaluntun ken idi 1838 isu ket nangbukel ti teoriana iti
masna a panagpili. Uray no idi ket pinakitungtungaana iti daytoy a kapanunutanna
kadagiti nadumaduma a naturalista, isu ket makasapul ti nawatiwat a tiempo a
pangsukisok ken ti umuna a nasken ket ti obrana iti heolohiko. Isu ket
nagsursurat ti teoriana idi 1858 idi nagpatulod ni Alfred Russel Wallace ti
maysa a salaysay a nagipalpalawag iti maysa a kapada a kapanunutan, a daytoy ti
nangisingdat ti nasaup a panangipablaak dagitoy dua a teorada. Ti obra ni Darwin
ket nangipatakder ti ebulosionario a nagtaudan nga adda ti panagbalbaliw a
daytoy ti naipangpangruna a sientipiko a panagilawlawag iti panakaidumaduma iti
katutubo. Idi 1871 sinukimatna ti ebolusion ti nagtagitaoan ken seksual a
panagpili idiay Ti Nagtaudan iti Tao, ken Panagpili a Minaig iti Sekso, a
sinaruno babaen ti Ti Panagisao dagiti Rikna ti Tao ken dagiti Ayup. Dagiti
panagsukisokna dagiti mula ket naipablaak kadagiti serie iti liblibro, ken ti
naudi a librona, ket sinukimatna dagiti alinta ken dagiti pagangayanda iti daga.

Iti panak-pammadayaw ni Darwin a kas maysa a nalatak a sientista, isu ket
napammadayawan babaen ti maysa a nangruna a panakaitabon a seremonia idiay
Westminster Abbey, nga isu ket naitabon idiay asideg ni John Herschel ken Isaac
Newton. Ni Darwin nailawlawagan a kas maysa kadagiti kaimpluensian a a piguro
iti pakasaritaan iti nagtagitaoan.

Ni Charles Robert Darwin ket naipansgay idiay Shrewsbury, Shropshire, Inglatera
idi 12 Pebrero 1809 idiay pagtaengan ti pamiliana, a ti Mount. Isu ket ti
maikalima kadagiti innem nga agkakabsat it nabaknang a doktor ken agibubos a ni
Robert Darwin, ken Susannah Darwin (née Wedgwood). Isu ket apoko ni Erasmus
Darwin iti bangir ti amana, ken ni Josiah Wedgwood iti bangir ti inana. Dagitoy
dua apamilia ket Unitariano, nupay dagit Wedgwoods ket umamaponda ti
Anglikanismo. Ni Robert Darwin, isu ket maysa a naulimek a nawaya nga
agpannanunot, pinabiniaganna ti maladaga a Charles idiay Anglikano a Simbaan,
ngem ni Charles ken dagiti kabsatna ket simmursurotda kenni inada idiay
Unitario. Ti agtawen ti walo a Charles already ket nakaraman para iti masna
apakasaritaan ken panagumnong idi simrek iti aldaw a panagadal nga inpatpaturong
babaen ti managsersermon kaniana idi 1817. Iti dayta a Hulio, ti inana ket
pimmusay. Manipud idi Septiembre 1818 simmurot kenni manonna a ni Erasmus a
nagadal idiay asideg nga Angliano Shrewsbury nga Eskuelaa kas maysa a agkasera.

Idi kalgaw ti 1825 ket nagbalin a kas maysa a kabarbaro a doktor, a timultulong
iti amana a amangagas kadagiti napanglaw idiay Shropshire, sakbay a napan idiay
Unibersidad iti Edinburgh nga Eskuela ti Medisina a kaduana ti kabsatna nga
Erasmus idi Oktubre 1825. Nkitana adagit lektura ket nanumo ken ti siruhia ket
makatuok, gapu ti daytoy saanna nga inkaskaso ti panagadalna. Isu ket nagadal ti
taksidermia manipud kenni John Edmonstone, ti maysa a nawayaan a tagabu a
kimmuyog kenni Charles Waterton idiay selba ti Abagatan nga Amerika, ken kanayon
a nakitugtgaw iti daytoy a "makaay-ayot ken nsaririt a lakay".

Iti maikadua atawen ni Darwin, simrek iti Pliniana a Kagimongan, ti maysa nga
estudiante a grupo ti masna apakasaritaan a dagiti sinupiat ket naiwalang iti
radikall a materialismo. Isu ket timmulong kenni Robert Edmond Grant kadagit
panagsuksukisok iti anatomia ken siklo iti biag kadagiti marino nga inbertebrado
idiay Firth iti Forth, ken idi 27 Marso 1827 ket nagrepresenta idiay Pliniana
iti bukodna a panakaduktal a dagiti nangisit nga espora a mabirukan iti kontsa
ti tirem ket itlog iti pagi a alimatek. Iti maysa nga aldaw, ni Grant ket
kinayawna ti ebolusionario a kapanunutan ni Lamarck .Ni Darwin ket nasiddaaw,
ngem kabasbasana laeng ti ti kapada a kanunutan ni apongna a ni Erasmus ken isu
ket saan latta nga interasado. Ni Darwin naumuma babaen ti kurso ti masna a
pakasaritaan ni Robert Jameson a nangsakop ti heolohia a mairaman ti
panagsuppiat a nagbaetan ti Neptunismo ken Plutonismo. Isu ket nagadal ti
panakaidasig iti mulmula, ken timmulong iti obra kadagiti panagumnong idiay
Museo ti Unubersidad, maysa kadagiti kadakkelan a Museo idiay Europa iti dayta a
panawen.



https://ilo.wikipedia.org/wiki/Caracas

Ti Caracas (Panangibalikas nga Espaniol: [kaˈɾakas]), opisial a ti Santiago de
León de Caracas, ket isu ti kapitolio, ti sentro ti Lugar ti Kalatakan a
Caracas, ken ti kadakkelan a siudad ti Venezuela. Ti Caracas ket mabirukan idiay
akin-amianan a parte ti pagilian, kalpasan dagiti sukog ti akikid a Ginget
Caracas iti aplaya ti kabambantayan ti Venezuela (Cordillera de la Costa). Ti
langa ti daga ket nasayaat para iti panagbangon ken mabirukan iti pagbaetan ti
760 ken 910 m (2,490 ken 2,990 ft) iti pantar ti baybay. Ti ginget ket asideg
iti Baybay Karibe, ken naisina manipud iti aplaya babaen ti napadsok iti 2,200 m
(7,200 ft) a nangato a kabambantayan ti Cerro El Ávila; iti abagatan adda pay
dagiti adu a turod ken dagiti bantay.

TiMetropolitano a Distrito ti Caracas ket buklen dagiti lima a munisipalidad:
Munisipalidad ti Libertador ken is-isu laeng daytoy iti administratibo a
pannakabingbingay ti Kapitolio a Distrito ti Venezuela, ken dagiti uppat pay a
sabali a munisipalidad, nga addaanda it ikaunegan ti Estado ti Miranda: Chacao,
Baruta, Sucre, ken El Hatillo. Ti Libertador ket agtengngel kadagiti adu a
pasdek ti gobierno ken isu ti Kapitolio a Distrito (Distrito Capital). Ti
Distrito a Kapitolio ket addaan iti populasion iti 2,013,366 manipud idi 2011,
bayat a ti Metropolitano a Distrito ti Caracas ket nakarkulo iti 3,273,863
manipud idi 2013. Ti Metropolitano a Distrito ti Caracas ket addaan iti
nakarkulo a populasion iti 5,243,301.

Dagiti negosio a mabirukan ditoy ket mairaman dagiti kompania ti serbisio,
dagiti banko, dagiti paggatangan, ken dadduma pay. Daytoy ket addaan iti dakkel
a naibatay iti serbisio nga ekonomia, a malaksid pay kadagiti aktibidad ti
industria iti metropolitano a lugarna.

Midia a mainaig iti Caracas iti Wikimedia Commons Pakaammo ti panagbiahe idiay
Caracas manipud iti Wikivoyage (Ingles)



https://ilo.wikipedia.org/wiki/Bogot%C3%A1

Ti Bogotá, Distrito a Kapitolio (Panangibalikas nga Espaniol: [boɣoˈta] (
denggen)), manipud idi 1991 aginggana idi 2000 ket tinawtawagan a ti Santafé de
Bogotá, isu daytoy ti kapitolio ken kadakkelan a siudad ti Colombia. Daytoy ket
nainaganan pay babaen ti nailian a batay-linteg a kas ti kapitolio ti
departamento ti Cundinamarca, urayno ti siudad ti Bogotá ket buklen tattan ti
maysa a nawaya a Kapitolio a distrito ken saanen nga administratibo a tagikua
iti dayta a departamento. Ti Bogotá ket isu ti kaaduan ti populasion a siudad ti
pagilian, nga addaan kadagiti 7,363,782 nga agtataeng manipud idi 2005. Ti
Bogotá ken ti metropolitano a lugarna, a mangiraman kadagiti munisipalidad a kas
ti Chía, Cota, Soacha, Cajicá ken La Calera, ket adda ti populasion ti 7,881,156
idi 2005.

Iti termino a kalawa ti daga, ti Bogotá ket isu ti kadakkelan a siudad idiay
Colombia, ken maysa kadagiti kadakkelan idiay Latin nga Amerika. Daytoy ket
maysa kadagiti kadakkelan a siudad iti lubong ken ti maikatlo a kangatuan a
kapitolio a siudad idiay Abagatan nga Amerika iti 2,625 metro (8,612 ft) iti
ngato ti lessaad ti baybay, kalpasan ti Quito ken La Paz. Nga adda kadagiti adu
nga unibersidad ken biblioteka, ti Bogotá ket ammon a kas "Ti Atenas ti Abagatan
nga Amerika". Ti Bogotá ket agtagikua iti kadakkelan a paramo iti lubong, a
mabirukan daytoy idiay lokalidad ti Sumapaz. Ti siudad ket nairanggo a maika-54
iti 2010 a Pagsurotan dagiti Sangalubongan a Siudad ken nailista akas ti
sangalubongan a siudad iti Beta+ a kita babaen ti GaWC.

Ti Bogotá ket mabirukan idiay laud ti Tay-ak ti Bogotá (Sabana de Bogotá), 2640
metmetro (8661 ft) iti ngato ti pantar ti baybay. Urayno daytoy ket mabirukan
iti naday-dayeg a makunkuna iti "tay-ak" (sabana), ti heograpikal a sitio ket
pudno a nangato a banak kadagiti kabambanatayn ti Andes. Ti naipatiddog a rehion
ket ammo pay a kas ti "Altiplano Cundiboyacense" a literal a ti kaibuksilanna
ket "nangato a banak ti Cundinamarca ken Boyacá".

Ti Karayan Bogotá ket ballasiwenna tisabana, ken mangporma daytoy ti Dissuor
Tequendama (Salto de Tequendama) iti abagatan. Dagiti tributario a karayan ket
mangporma kadagiti ginget kadagiti agdurdur-as a purok, a dagiti ekonomiada ket
naibatay iti agrikultura, panagtaraken kadagiti dinguen ken panagpataud kadagiti
artisana.

Ti sabana ket nabeddengan iti daya babaen ti Akindaya a Kordiliera iti
kabambantayan ti Andes. Dagiti nakapalikmut a turod, a mangipatingga ti
idadakkel ti siudad, ket mapan manipud ti abagatan nga agpaamianan, ket paralelo
dagiti bantay Guadalupe ken Monserrate. Ti akinlaud a patingga ti siudad ket ti
Karayan Bogotá . Ti Sumapaz Paramo ket beddenganna ti abagatan ken iti amianan
ti Bogotá ket gumay-at kadagiti banak aginggana kadagiti ili Chía ken Sopó.

Ti Bogotá ket addaan iti klima ti subtropikal a kabambantayan (Köppen Cfb). Ti
natimbeng a temperatura ket 14.5 °C (58 °F), ken agdumaduma manipud ti 6 iti
19 °C (43 iti 66 °F) kadagiti nasayaat nga aldaw, iti 10 iti 18 °C (50 iti
64 °F) kadagiti aldaw ti nakaro a panagtudtudo. Agsinnublat ti tiempo ti maga
ken panagtudtudo iti amin a paset ti tawen. Dagiti kamagaan a bulan ket ti
Disiembre, Enero, Hulio ken Agosto. Ti kapudotan a bulan ket ti Marso, a
makaited ti kapudot iti 19.7 °C (67.5 °F). Dagiti kalamiisan a rabii ket
mapasamak iti Enero, nga addaan iti natimbeng a 7.6 °C (45.7 °F) iti siudad;
kadawyan a naangep iti nasapa bigat, kadagiti 220 nga aldaw iti tinawen, bayat a
karkarna dagiti nainit nga aldaw.

Ti opisial a kangatuan a temperetura a nairehistro iti uneg ti patingga ti
siudad ket 30.0 °C (86 °F), ken ti kababaan a temperatura a nairehistro ket
−7.1 °C (19 °F).

Dagiti katuduan a bulan ket ti Abril, Mayo, Septiembre, Oktubre ken Nobiembre, a
dagiti kadawyan nga aldaw ket kaaduan a naulep, nga adda dagiti nababa nga ulep
ken naangin bassit, a makaited kadagiti kangatuan a temperatura iti 18 °C
(64 °F) ken dagiti ababa iti 7 °C (45 °F). Adda met dagiti bagio ti uraro ngem
manmano laeng daytoy a pasamak,mabalin daytoy iti tiempo ti panagtutudo, ken
mabalin a nakaro, ken nangruna iti bulan ti Oktubre. Dagiti aldaw ket
akintengnga wenno nalamiis ken dagiti rabii ket mabalin a moderado a nalamiis
gapu ti kaadda dagiti akintengnga nga angin ti siudad iti rabbi kadagiti amin a
paset ti tawen, ngem adda met dagiti kankanayon nga angep manipud ti panagsuek
ti nalamiis nga angin ti bantay iti nakulluong a ginget ti siudad ken
kabibuksilanna met a ti dagup ti lawag ti init ket ab-ababa a manamnama para iti
relatibo a namaga a lokasion iti kasta nga ababa a latitud.

Bayat a dagiti temperatura ket relatibo a natalinaay iti amin a paset ti tawen,
ti tiempo ket mabalin a kelaat nga agbaliw iti las-ud ti maysa nga aldaw. Dagiti
klimatiko a kondision ket saan a regular ken agdumaduma gapu ti penomena ti
klima ti El Niño ken La Niña a mapasamak iti ken iti likmut ti labneng ti
Pasipiko ken dagitoy ket akinrebbeng para iti nalawag a panagbalbaliw ti klima.
Daytoy ket mangaramid ti narigat a maipadto a klima ti siudad; dagiti nainit a
bigbigat ket mabalin nga agbalin a nakaro a bagio iti malem (kadawyan a
naibagbaga a kas sol de lluvia (literal a "init ti tudo"). Kapada daytoy ti
Quito (kapitolio a siudad ti Ecuador), ti dagup ti panagtudtudo ket addaan
kadagiti saan a regular a tabas iti amin a paset ti tawen.



https://ilo.wikipedia.org/wiki/Baybay_Nalabbasit

Ti Baybay Nalabbasit (ammo pay a kas ti Baybay Eritrea) ket ti sumrekan ti danum
ti baybay iti Taaw Indiano a mabirukan idiay Aprika ken Asia. Ti pakaikapetan
iti taaw ket mabirukan iti abagatan babaen ti lingsat Bab el Mandeb ken ti Golpo
ti Aden. Iti amianan, mabirukan ti Peninsula Sinai, ti Golpo ti Aqaba, ken ti
Golpo ti Suez (pakaiturongan ti Kanal Suez). Ti Baybay Nalabbasit ket Global 200
nga ekorehion. Ti baybay ket mabirukan iti Rengngat ti Baybay Nalabbasit a paset
met daytoy ti Ginget ti Nalatak a Rengngat.

Ti Baybay Nalabbasit ket addaan iti kalawa iti rabaw iti agarup a 438,000 km2
(169,100 mi2). Daytoy ket agarup a 2250 km (1398 mi) iti kaatiddog ken iti
kaakabaan a puntona ket 355 km (220.6 mi) iti kalawa. Daytoy ket agadalem iti
2211 m (7254 ft) iti sentral nga agpakatengnga a trinsera, ken addaan iti
agpakatengnga a kaadalem iti 490 m (1,608 ft). Nupay kasta, adda met dagiti adu
nga ababaw a samangt nga mmo kadagiti adu a biag ti baybay ken dagiti korales.
Ti baybay ket habitat dagiti sumurok a 1,000 a sebbangan dagiti inbertebrato,
ken dagiti 200 a nalukneng ken natangken a korales. Daytoy ti akin-amianan unay
at tropikal a baybay iti lubong.

Ipalawag ti Gunglo ti Internasional a Hidrograpikodagiti patingga ti Baybay
Nalabbasit a kas dagiti sumaganad:

Ti Baybay Nalabbasit ket dagus a patarus ti Griego ti Erythra Thalassa (Ερυθρὰ
Θάλασσα) ken Latin ti Mare Rubrum (alternatibo a Sinus Arabicus, literal a
"Golpo Arabiano"), Arabiko Al-Baḥr Al-Aḥmar (البحر الأحمر) wenno Baḥr Al-Qulzum
(بحر القلزم), Somali Badda Cas ken Tigrinya Qeyyiḥ bāḥrī (ቀይሕ ባሕሪ). Ti nagan ti
baybay ket mabalin a mangibaga ti natiempuan a panagsabong ti namarisan ti
nalabbasit a Trichodesmium erythraeum iti asideg ti rabaw ti danum. Ti teoria a
kinaynayat dagiti moderno nga eskolar ket ti nagan a nalabbasit ket mangibaga ti
direksion iti abagatan, kas met ti nagan ti Baybay Nangisit ket mabalin a
mangibaga iti amianan. Ti batayan daytoy a teoria ket adda dagiti pagsasao iti
Asia a mangusar kadagiti balikas iti maris a mangibaga kadagiti kardinal a
direksion. Iti maysa nga okasion, agpadpada nga inusar ni Herodotus ti Baybay
Nalabbasit ken ti Akin-abagatan a Baybay.

Iti pakasaritaan, daytoy ket ammo pay kadagiti akinlaud a heograpo a kas Mare
Mecca (Baybay ti Meka), ken Sinus Arabicus (Golpo ti Arabia). Adda met dagiti
taga-ugma a heograpo a mangtawtawag ti Baybay Nalabbasit iti Golpo Arabiano
wenno Golpo ti Arabia.

Ti pannakainaig ti Baybay Nalabbasit iti pammalagip iti biblia babaen dagiti
Israelita a nangballasiw ti Baybay Nalabbasit ket antigo, ken naipalawag iti
Septuaginta a patarus ti Libro ti Ipapanaw manipud iti Hebreo iti Griego a Koine
idi agarup a maikatlo a siglo S.K. Iti dayta a bersion, ti Hebreo ti Yam Suph
(ים סוף) ket naipatarus a kas Erythra Thalassa (Baybay Nalabbasit). Ti Baybay
Nalabbasit ket maysa kadagiti uppat a baybay a nanaganan kadagiti kadawayan a
termino iti maris — dagiti sabali ket ti Baybay Nangisit, ti Baybay Puraw ken ti
Baybay Duyaw. Ti dagus a panangibaga itiGriego ti Erythra thalassa iti Latin
akas Mare Erythraeum ket mangibaga ti akin-amianan a laud a parte ti Taaw
Indiano, ken tipay rehion idiay Marte.

Ti Golpo ti Suez ket intero a bineddengan babaen ti Ehipto. Ti Golpo ti Aqaba
ket beddenganna ti Ehipto, Israel, Hordania ken Saudi Arabia.

Iti pay maipatinayon iti pagalagadan a heograpikal a depinison dagiti innem a
pagilian a mangbeddeng ti Baybay Nalabbasit a naibaga dita ngato, dagiti lugar a
kas ti Somalia ken Etiopia ket sagpaminsanda pay a maibagbaga a kas dagiti
teritorio ti Baybay Nalabbasit. Daytoy ket nangruna a gapu ti kaasidegda iti ken
heolohikal a pannakaipada kadagiti pagilian a mangsango iti Baybay Nalabbasit
ken/wenno politikal a pannakaikapet kadagiti naibagbaga a lugars.



https://ilo.wikipedia.org/wiki/Baybay_Bohol

Ti Baybay Bohol, makunkuna pay a ti Baybay Mindanao, ket mabirukan iti baetan ti
Visayas ken Mindanao idiay Filipinas. Daytoy ket naisanglad iti abagatan ti
Bohol ken Leyte ken amianan ti Mindanao. Dagiti kangrunaan nga islana ket ti
Siquijor ken Camiguin.

Dagiti kangrunaan siudad iti baybay ket ti Siudad ti Cagayan de Oro, Siudad ti
Iligan, Siudad ti Butuan, Siudad ti Dumaguete, Siudad ti Ozamis, ken Siudad ti
Tagbilaran.

Ti baybay ket maisilpo iti Baybay Filipinas babaen ti Lingsat Surigao, idiay
Baybay Camotes babaen ti Kanal Canigao ken Lingsat Cebu, ken idiay Baybay Sulu
babaen ti lingsat a pagbaetan ti isla ti Negros ken Peninsula ti Zamboanga.

Ti Baybay Bohol ket ayan dagiti adu a nasayaat a lokasion ti scuba a panagbatok,
dagiti marenta a bangka ti panagbatok, ken dagiti otel nga us-usaren dagiti
agbatbatok. Iti asideg a lugar ti Tagbilaran ken Isla ti Balicasag adda met
dagiti nadumaduma a diding a pagbatokan a sumakop manipud ti 30 iti 100
kadkadapan (9.1 iti 30.5 m). Dagiti temperatura ti danum ket nabara ket kaaduan
dagiti agbatbatok ket agus-usarda ti alagaden iti 3/2 nga akikid a kawes ti basa
tapno agbatokda iti lokasion.



https://ilo.wikipedia.org/wiki/Baybay_Arabiano

Ti Baybay Arabiano ket ti rehion iti akin-amianan a Taaw Indiano a bineddengan
iti amianan babaen ti Pakistan ken Iran, iti laud babaen ti akin-amianan a daya
a Somalia ken ti Peninsula Arabiano, ken iti daya babaen ti India. Ti taga -ugma
a naganna ket ti Baybay Eritrea ken Baybay Persiano.

Ti kalawa ti Baybay Arabiano ket agarup a 3,862,000 km2 (1,491,130 sq mi). Ti
kaakaba ti Baybay Arabiano ket agarup a 2,400 km (1,490 mi), ket ti kaadalemna
ket 4,652 metro (15,262 ft). Ti kadakkelan a karayan nga agay-ayus iti Baybay
Arabiano ket ti Karayan Indus.

Ti Baybay Arabiano ket addaan kadagiti dua a nangruna a sanga — ti Golpo ti Aden
iti abagatan a laud, a makisinnilpo iti Baybay Nalabbasit babaen ti lingsat ti
Bab-el-Mandeb; ken ti Golpo ti Oman iti amianan a laud, a makisinnilpo iti Golpo
Persiano. Adda pay dagiti golpo ti Cambay ken Kutch iti aplaya ti Indiano.

Dagiti pagilian nga addaan iti aplaya iti Baybay Arabiano ket ti Somalia,
Djibouti, Yemen, Oman, Iran, Pakistan, India ken ti Maldibas. Adda met dagiti
nadumaduma a dakkel a siudad iti aplaya ti baybay a mairaman ti Karachi, Gwadar,
Pasni, Ormara, Aden, Muscat, Mumbai, Keti Bandar, Salalah, Duqm ken Kochi.

Ipalawag ti Gunglo ti Internasional a Hidrograpiko dagiti patingga ti Baybay
Arabiano a kas dagiti sumaganad:

Ti Baybay Arabiano ket historikal ken heograpiko a naibagbaga kadagiti
nadumaduma a nagan babaen dagiti agbanbanniaga nga Arabo ken dagiti heograpo a
Europeanos, a mairaman ti Baybay Persiano, Sindhu Sagar, Baybay Eritrea, Baybay
Sindh Sea, ken Baybay Akhzar.

 Mangiraman daytoy nga artikulo ti teksto manipud iti pablaak nga adda itan iti
dominio a publiko: Chisholm, Hugh, ed. (1911). "nasken ti nagan ti artikulo".
Encyclopædia Britannica (Maika-11 nga ed.). Pagmalditan ti Unibersidad ti
Cambridge. 



https://ilo.wikipedia.org/wiki/Batayan_a_yunit_ti_SI

Ti Système International d’Unités (SI), wenno Internasional a Sistema dagiti
Yunit, ket mangipalawag kadagiti pito a panagrukod a kas ti batayan nga agsmang
manipud ti nakaalaan amin dagiti yunit ti SI. Dagiti batayan a yunit ti SI ken
dagiti pisikal a kantidadda:

Dagiti batayan a kantidad ti SI ket mangporma ti agasmang dagiti agsinnaranay a
nawaya a dimension a kas nasken babaen ti dimensional a panagusig a kadawyan a
maipakat iti siensia ken teknolohia. Nupay kasta, iti naited a realisasion
kadagitoy a yunit, dagitoy ket mabalin nga ag-interdependensia, a kas nai
palawag kadagiti termino iti tunggal maysa.

Dagiti nagan ken dagiti simbolo dagiti batayan a yunit ti SI ket naisurat iti
bassit a letra (kas ti metro ken addaan iti simbolo iti m), malaksid kadagiti
simbolo a nainaganan kadagiti tao a naisurat met iti maysa nga umuna a dakkel a
letra (kas ti kelvin kalpasan kenni Apo Kelvin ket addaan iti simbolo iti K ken
ti amperio kalpasan kenni André-Marie Ampère ket addaan iti simbolo iti A).

Adu met kadagiti sabali a yunit, a kas ti litro, ket pormal dagitoy a saan a
paset ti SI, ngem dagitoy ket maawat para iti panagusar iti SI.



https://ilo.wikipedia.org/wiki/Asideg_a_Daya

Ti Asideg a Daya (Pranses: Proche-Orient) ket ti eurosentriko a heograpikal a
termino nga agarup a mangbukel ti Akinlaud nga Asia. Urayno adda dagiti
agdumaduma a panangipalawag iti uneg dagiti nadumaduma a sirkulo ti akademiko,
ti termino ket kasisigud a naipakat iti kaaduan a gay-at iti Otomano nga
Imperio. Ti termino ket saan unayen a maus-usar, ken nasukatanen babaen ti
termino ti Tengnga a Daya.

Ti Encyclopædia Britannica ket ipalawagna ti Asideg a Daya a kas mairaman ti
Bahrain, Cyprus, Ehipto, ti Gaza Strip, Iran, Irak, Palestina, Israel, Hordania,
Kuwait, Lebanon, Libya, Oman, Katar, Saudi Arabia, Sudan, Siria, Turkia, ti UAE,
ti West Bank, ken ti Yemen. Ti FAO ti Nagkaykaysa a Pagpagilian ket kapada met
nga ipalawagna ti rehion, ngem iramanna pay ti Apganistan wbayat nga mailaksid
dagiti pagilian ti Amianan nga Aprika ken ti terteritorio ti Palestina. Segun ti
National Geographic, dagiti termino ti Asideg a Daya ken Tengnga a Daya ket
mangibaga kadagiti isu met laeng a teritorio ken dagitoy ket 'sapsap a maawat a
mangbukel kadagiti pagilian ti Arabiano a Peninsula, Cyprus, Ehipto, Irak a
kakuyogna ti rehion ti Kurdistan, Iran, Israel, Hordania, Lebanon,
terteritorioti Palestina, Siria, ken Turkia'.



https://ilo.wikipedia.org/wiki/Apartheid

Ti apartheid (Panangibalikas nga Aprikaans: [ɐˈpɑːrtɦɛit]; manipud ti Aprikaans
"ti kasasaad iti panagsisina") ket maysa a sitema idi ti segragasion ti puli a
naipatungpal babaen ti lehislasion babaen dagiti gobierno ti Nailian a Partido
(NP), nga isuda ti agturturay manipud idi 1948 aginggana idi 1994, iti Abagatan
nga Aprika, babaen dagiti karbengan dagiti kaaduan nga agtataeng a nangisit iti
Abagatn nga Aprika ket nalappedan ken ti nataltalinaay idi ti minoridad a
panagturay ti supremasia ti puraw ken ti Aprikaner. Ti apartheid ketnaparang-ay
idi kalpasan ti Sangalubongan a Gubat II babaen dagiti gunglo a tinurturayan ti
Nailain a Partido ti Aprikaner ken ti Broederbond organisations ken naisansanay
pay idiay Abagatan a laud nga Aprika, nga inadministro babaen ti Abagatn nga
Aprika babaen ti bilin ti Liga ti Pagpagilian (nawaswas idi 1966 babaen ti
Resolusion 2145 ti Nagkaykaysa a Pagpagilian), aginggana idi nakagun-od ti
pannakwaya a kas Namibia idi 1990.

Midia a mainaig iti Apartheid iti Wikimedia Commons Dagiti inadaw a sasao a
mainaig iti Apartheid iti Wikiquote (Ingles)



https://ilo.wikipedia.org/wiki/Amitabh_Bachchan

Ni Amitabh Harivansh Bachchan (IPA: [əmɪˈtaːbʱ ˈbəttʃən];naiyanak idi 20
Septiembre 1942) ket taga-India nga aktor iti pelikula. Immuna isuna a
nakagun-od iti popularidad kadagiti nasapa a tawen ti 1970 para kadagiti sine a
kas ti Zanjeer ken Deewar, ken naibagbaga a kas "makaunget nga agtutubo a
lalaki" ti India para kadagiti papelna iti iskrin idiay Bollywood. Masansan a
maibagbaga a kas "Shahenshah ti Bollywood", "Artista iti Mileneo" wenno "Big B",
manipud idinn, isuna ket nagparangen kadagiti sumurok a 180 a pelikula ti India
iti karer nga agpaut kadagiti ad-adu ngem uppat a dekada. Ni Bachchan ket
kaaduan a naikedkeddeng a kas maysa kadagiti kalatakan ken kaaduan nga
impluensial nga aktor iti pakasaritaan ti sinema ti India. Gapu ti kakaro iti
kaaduna iti senario iti sine kadagiti tawen ti 1970 ken dagiti tawen ti 1980,
kinuna idi ti Pranses a direktor a ni François Truffaut nga isu ket "maysa a tao
nga industria."

Midia a mainaig kenni Amitabh Bachchan iti Wikimedia Commons Dagiti inadaw a
sasao a mainaig kenni Amitabh Bachchan iti Wikiquote (Ingles)



https://ilo.wikipedia.org/wiki/Amianan_a_daya_nga_Asia

Ti Amianan a daya nga Asia ken Akin-amianan a daya nga Asia ket mangibagbaga ti
akin-amianan a daya a subrehion ti Asia. Dagiti pagilian nga adda iti Amianan a
daya nga Asia ket ti Hapon, Amianan a Korea, ken Abagatan a Korea ken mabalin
pay a mangiraman ti Tsina, Rusia (kadawyan a mangibagbaga iti Adayo a Daya ti
Rusia), Mongolia, ken uray pay ti Taiwan.

Iti heopolitika, ti Konseho kadagiti Ganganaet a Pannakibiang ket ipalawagna ti
Amianan a Daya nga Asia a kas ti Hapon, Amianan a Korea, ken Abagatan a Korea.
Ti Tsina ken Rusia ket masansanda a mairaman iti heopolitikal a pakitungtungan
iti rehion iti gay-at ti pannakitignay kadagiti interesado ken dagiti
annurotenda kadagiti tagikua ti Hapon ken dagiti Korea. Ti Baybay ti Hapon, ti
Baybay Duyaw, ken sagpaminsan pay iti Baybay Daya a Tsina ken ti Baybay ti
Okhotsk ket nairamraman kadagiti pagtutungtungan iti rehion.

Iti kadawyan a panagusar, nupay kasta, ti termino nga Amianan a daya nga Asia
ket kadawyan a mangiramann ti Tsina. Iti daytoy a porma, dagiti bugas a pagilian
a mangbukel ti Amianan a daya nga Asia ket ti Tsina, Hapon, Amianan a Korea, ken
Abagatan a Korea.

Ti Instituto ti Panagsukisok iti Ekonomia para iti Amianan a daya nga Asia ket
ipalawagna ti rehion a kas mangbukel ti "Tsina, Hapon, dagiti Korea, Mongolia,
ken dagiti akindaya a rehion ti Pederasion ti Rusia." Ti Banko ti Lubong ket
mangibagbaga iti "tallo a kangrunaan nga ekonomia ti Amianan a daya nga Asia, a
kas iti Tsina, Hapon, ken Abagatan a Korea", ken bigbigenna pay ti nawatwatiwat
a panangipalawag a mangiraman ti Tsina (mairaman ti Hong Kong ken Macau),
Taiwan, Hapon, dagiti Korea, Mongolia, ken ti Adayo a Daya ti Rusia ken Siberia.

Iti bioheograpia, ti Amianan a daya nga Asia ket kadawyan a mangibagbaga ti
lugar nga agarup a mangsakop ti Hapon, ti Peninsula ti Korea, Amianan a daya a
Tsina, ken ti Adayo a Daya ti Rusia iti nagbaetan ti Danaw Baikal idiay Sentral
Siberia ken ti Taaw Pasipiko. Para iti nawatwatiwat nga espektro ti Amianan a
daya nga Asia, kitaen ti.

Ti Amianan a daya nga Asia ket kaaduan a naabbongan iti temperado a kabakiran
ken karuotan. Adda met dagiti adu a paggiddiatan dagiti temperatura iti baetan
ti kalgaw ken panaglalam-ek. Daytoy ket lugar pay a kabambantayan.



https://ilo.wikipedia.org/wiki/Amianan_a_Nicosia

Ti Amianan a Nicosia wenno Akin-amianan a Nicosia (Turko: [Kuzey] Lefkoşa
[kuˈzej lefˈkoʃa]) ket ti kapitolio ken kadakkelan a siudad ti de facto nga
estado ti Akin-amianan a Cyprus. Daytoy ti akin-amianan a parte ti nabingbingay
a siudad ti Nicosia ken tinurayan babaen ti Munisipalidad ti Turkia ti Nicosia.
Manipud idi 2011, ti Amianan a Nicosia ket addaan iti populasion iti 61,378 ken
ti populasion ti metropoplitano alugar iti 82,539.

Kalpasan ti riribok ti komunidad kadagiti tawen ti 1960, ti kapitolio ti
Republika ti Cyprus ket nabingbingay idi kadagiti komunidad ti isla iti Griego a
Cypriot ken Turko a Cypriot iti abagatan ken amianan idi 1963. Ti kudeta babaen
ti hunta ti militar ti Gresia iti panagpadas a panangikaykaysa ti isla iti
Gresia idi 1974 ket nakaiturongan ti Panagrukma ti Turkia iti Cyprus, ken
inkeddeng ti komunidad iti lubong ti Amianan a Nicosia ket sinakop babaen ti
Turkia manipud idin.

Ti siudad ket isu ti sentro ti ekonomia, politika ken kultura ti Akin-amianan a
Cyprus, adu dagiti mabirukan a pagtagilakuan, dagiti panganan ken dagiti
paggatangan. Daytoy ket ayan ti naipakasaritaan a nadidingan a siudad, a
naisentro iti Kuadrado Sarayönü, ken ti moderno a metropolitano a lugar, ken ti
sentro ti negosio ken paglinglingayan ket ti rehion ti Dereboyu. Naipalawag
daytoy a kas siudad nga addaan iti nnangato nga agpang iti nam-ay, nakakita
daytoyen iti nasayaat nga idadakkel ken panagdur-as ti urbano itimaika-21 a
siglo, ken mairaman ti panagpartuat kadagiti baro a kalsada ken dagiti natayag a
pasdek. Daytoyket agsangaili kadagiti adu a bilang dagiti turista ken dagiti
nadumaduma nga aktibidad ti kultura, mairaman dagiti sangaubongan a piestana iti
teatro ken musika. Iti populasion dagiti estudiante iti sumurok a 34,000 ,ti
Amianan a Nicosia ket maysa a nangruna a sentro ti edukasion ken panagsukisok
ken ayan daytoy dagiti tallo nga unibersidad, ken ti kadakkelan ket ti
Unibersidad ti Asideg a Daya.

Midia a mainaig iti Amianan a Nicosia iti Wikimedia Commons Pakaammo ti
panagbiahe idiay Amianan a Nicosia manipud iti Wikivoyage (Ingles)



https://ilo.wikipedia.org/wiki/AllMovie

Ti AllMovie (dati idi nga All Movie Guide) ket ti maysa a website ti serbisio ti
online a tarabay nga agraman iti pakaamo a maipanggep kadagiti pelikula, dagiti
programa ti telebision, ken dagiti aktor ken aktres ti iskrin. Ti marka ti
pabrika ti AllMovie.com ken ti AllMovie ket agdama a tagikua babaen ti All Media
Network.

Napundar idi ti AllMovie babaen ni arkibista ti popular a kultura Michael
Erlewine, nga isu pay idi ti nagpundar iti AllMusic ken AllGame.

Ti datos ti AllMovie ket mnaala idi babaen ti website ti AllMovie.com. Daytoy
ket mabalin pay idi a magun-od babaen ti serbisio ti pammigbig ti midia ti AMG
LASSO, a mabalin daytoy nga automatiko a mangbigbig kadagiti DVD.

Idi naladaw a 2007, ti Macrovision (itan ket ti Rovi Corporation) ket ginatangna
ti AMG para iti naireporta a $72 a riwriw.

Ti AllMusic.com, AllMovie.com ken AllGame.com ket inlako idi dagitoy babaen ti
Rovi idi Agosto 2013 iti All Media Network, LLC. Dagiti gimmatang ken innayonda
pay dagiti kasisigud a nagpundar ti SideReel ken inbestor ti Ackrell Capital,
Mike Ackrell.

Dagiti opisina ti All Media Network ket mabirukan idiay San Francisco,
California, ken Ann Arbor, Michigan, Estados Unidos.



https://ilo.wikipedia.org/wiki/Alice_Munro

Ni Alice Ann Munro (née Laidlaw; naiyanak idi 10 Hulio 1931) ket maysa a
Kanadiana a mannurat nga agsursurat iti Ingles. Ti obra ni Munro ket
naipalawagen a kas addaan ti rebolusionario nga arkitektura kadagiti ababa a
sarita, a naipangpangruna ti gaganayna a mapan iti masakbayan ken napalabas a
panawen.

Ti piksion ni Munro ket masansan a naiyasentar iti patubona a Kondado ti Huron
idiay abagatan a laud ti Ontario. Dagiti saritana ket mangkita kadagiti larikut
ti tao iti maysa a saan a komplikado nga estilo ti prosa. Dagiti sinurat ni
Munro ket nangitakder kaniana a kas "maysa kadagiti kalatakan a kontemporaneo a
mannurat iti piksion," wenno, kas kinuna ni Cynthia Ozickt, "ti bukodtayo nga
Chekhov." Isu ket nagungunaan ti Premio Nobel iti Literatura ti 2013 para iti
obrana kas "master iti moderno nga ababa a sarita ", ken ti Premio Internasional
ti Man Booker idi 2009 para kadagiti amin a bagi ti obrana, isu pay ket namitlo
a nangabak ti Gunguna ti Gobernador Heneral ti Kanada para iti piksion.

Dagiti inadaw a sasao a mainaig kenni Alice Munro iti Wikiquote (Ingles) Midia a
mainaig kenni Alice Munro iti Wikimedia Commons



https://ilo.wikipedia.org/wiki/Akin-abagatan_a_Hemisperio

Ti Akin-abagatan a Hemisperio ket paset ti agpuspusipos nga astronomikal a bagi
a naisanglad iti abagatan ti bukodna nga ekuador. Ti balikas a hemisperio
(manipud ti Griego a balikas ti σφαιρα (espera) +ημι (gudua)) literal a
kaibuksilanna ti 'gudua ti bola' wenno "gudua nga espera". Daytoy pay ti gudua
ti nainlangitan nga espera ti abagatan ti nainlangitan nga ekuador.

Iti Daga] ti Akin-abagatan a Hemisperio ket aglaon amin wenno dagiti paset ti
uppat a kontinente (Antartika, Australia, agarup a 9/10 iti Abagatan nga Amerika
ken ti akin-abagatn a pagkatlo ti Aprika), dagiti uppat a taaw (Indiano,
Abagatan nga Atlantiko, Akin-abagatan, ken Abagatan a Pasipiko) ken kaaduan ti
Oceania. Adda pay dagiti nadumaduma nga isla idiay nangruna a daga ti
kontinental nga Asia ket paset pay ti Akin-abagatan a Hemisperio. Gapu ti pakbo
ti panagtayyek ti Daga a mainaig iti Init ken ti ekleptiko a dalumpinas, ti
kalgaw ket manipud ti Disiembre aginggana ti Marso ken ti panaglalam-ek ket
manipud ti Hunio aginggana ti Septiembre. Ti Septiembre 22 wenno 23 iket isu ti
bernal nga ekuinoksio ken ti Marso 20 wenno 21 ket isu ti otonio nga ekuinoksio.

Iti amin ti Mayo ket matarawidwidan a maalumamay bassit ngem dagiti adda iti
Akin-amianan a Hemisperio kadagiti kapadana a latitud malaksid ti Antartika a
nalamlamiis ngem ti Artiko. Ti gapuna daytoy ket ad-adu ti taaw ken basbassit ti
daga idiay Akin-abagatan a Hemisperio. Ti danum ket nabunbuntog a mapapudot ken
mapalamiis ngem ti daga.

Ti Akin-abagatan a Hemisperio ket kaaduan a saan unay a narugit ngem ti
Akin-amianan a Hemisperio gapu ti dagup a kababa dagiti densidad ti populasion
(ti dagup ti 10 aginggana ti 12% iti populasion ti tao), dagiti nababbaba nga
agpang ti industrialisasion, ken dagiti basbassit a masa ti daga. (Dagiti pul-oy
ti angin ket kaaduan nga agpalaud-daya, isu a ti rugit ket saana nalaka a
maiwaras iti amianan wenno abagatan.)

Idiay Akin-abagatan a Hemisperio ti Init ket lumabas manipud ti daya aginggana
ti laud babaen ti amianan, urayno ti amianan ti Tropiko ti Kaprikornio ti
natimbeng nga init ket mabalin a dagus nga adda iti ngato wenno adad iti
abagatan iti tengnga ti aldaw. Ti agpuspusipos nga iNit babaen ti amianan ken
gapuanan ti maysa a kanawan nga agpakanigid a panankaipunta babaen ti langit a
kasla saan a ti kanigid nga agpakanawan a panaggunay ti Init no makita manipud
idiay Akin-amianan a Hemisperio no lumabas babaen ti akin-abagatan a langit.
Dagiti anniniwan nga iballatek ti Init ket ket agsikkoda nga agpakanigid iti
amin a paset ti aldaw ken dagiti pagorasan ti init ket agpa-adu kadagiti oras
iti agpakanigid a turong. Iti las-ud dagiti salip ti solar a nakitkita manipud
ti puntos iti abagatan iti Tropiko ti Kaprikornio, ti Bulan ket aggunay manipud
ti kanigid nga agpakanawan iti disko ti Init (kitaen, kas pagarigan, dagiti
ladawan nga addaan kadagiti pagorasan ti Salip ti solar ti Nobiembre 13, 2012),
bayat a nakitkita manipud ti puntos iti amianan ti Tropiko ti Kanser
(kasla, idiay Akin-amianan a Hemisperio) ti Bulan ket aggunay manipud ti kanawan
nga agpakanigid iti las-ud dagiti salip ti solar.

Dagiti alipugpog ken dagiti tropikal a bagio ket agpusiposda nga agpakanawan
idiay Akin-abagatan a Hemisperio (a kasumbagir ti agpakanigid idiay Akin-amianan
a Hemisperio) gapu ti epekto ti Koriolis.

Ti akin-abagatan a temperado a sona, ti subpaset ti Akin-abagatan a Hemisperio,
ket gangani amin a taaw. Daytoy a sona ket iramanna amin ti Uruguay, Lesoto,
Suasilandia, ken Baro a Selanda; kaaduan ti Chile, Arhentina, Abagatan nga
Aprika, ken Australia; ken dagiti paset ti Paraguay, Brasil, Namibia, Botswana,
Mosambike, ken Madagascar.

Ti Abagatan nga Ungto ket naiturong iti galaktiko a sentro ken isu daytoy, no
mairaman dagiti naranraniag a langit, ket makaaramid ti nasayaat a panagbuya ti
langit ti rabii manipud ti Akin-abagatn a Hemisperio nga addaan iti naranraniag
ken ad-adu a bitbituen.

Dagiti bakir idiay Akin-abagatan a Hemisperio ket addaan kadagiti
naisangsangayan a langa a mangisalumina kaniada manipud ti Akin-amianan a
Hemisperio. Makibinningay ti Chile ken Baro a Selanda, kas pagarigan, dagiti
naisangayan a sebbangan ti beech wenno Nothofagus. Ti eucalyptus ket patneng iti
Australia ngem itan ket naimulmulan idiay Akin-abagatan nga Aprika ken Latin nga
Amerika para iti panagpataud ti ubaas ken, ti umad-adu nga usar ti biosungrod.



https://ilo.wikipedia.org/wiki/Adayo_a_Daya

Ti Adayo a Daya (Ingles: Far East) ket ti maysa nga a termino iti Ingles a (nga
addaan kadagiti nadumaduma a kapada iti sasao ti Europa ken Asia; Insik: 遠東;
pinyin: yuǎn dōng; literal: "adayo a daya") kaaduan a mangipalawag iti Daya nga
Asia (a mairaman ti Amianan a daya nga Asia), Abagatan a daya nga Asia, ken ti
Adayo a Daya ti Rusia (paset ti Amianan nga Asia, a kas ti Siberia) iti Abagatan
nga Asia ken sapaminsan pay a nairamraman para kadagiti rason ti ekonomia ken
kultura.

Ti termino ket nausar iti Europeano a heopolitikal a diskurso idi maika-12 a
siglo, a mangibagbaga iti Adayo a Daya a kas ti "kaadaywan" kadagiti tallo a
"daya", iti labes ti Asideg a Daya ken ti Tengnga a Daya. Para iti isu met laeng
a rason, ti Tattao nga Insik iti maika-19 a siglo ken ti nasapa a maika-20 a
siglo iti panagtawagda dagiti pagilian ti Akinlaud a lubong "Tàixī (泰西)"—kas ti
ani man nga ad-adayo ngem ti Arabo a lubong. Ti termino ket saan unay a
naus-usar ngem iti napalabas gapu ta nalawlawag kano daytoy a mangibagbaga ti
"orientalismo" ti maika-19 a siglo ngem ti Daya nga Asia. Manipud kadagiti tawen
ti 1960, dagiti termino a kas ti Daya nga Asia ken ti Oriente ket nagbalbalinen
nga immadu a kadawyan. Ti Daya nga Asia ket agtultuloy nga isu ti kadawyan a
termino ti midia para iti rehion ita nga aldaw.



https://ilo.wikipedia.org/wiki/Abraham

Ni Abraham (Hebreo: Plantilia:Lang-he-a, Moderno: Avraham, Griego: Αβραάμ
(Avraam), Tiberian: ʼAḇrāhām, Ashkenazi: Avrohom wenno Avruhom, Arabiko:
إبراهيم‎ Ibrāhīm) ket maysa kadagiti bibliko a pariarka ken maysa a kangrunaan
akarakter iti epiko dagiti Israelita. Ti saritana ket naibagbaga kadagiti
kapitulo 11-25 ti Libro ti Henesis, ket addan ti prominente a papel iti
Hudaismo, Kristianidad ken Islam.

Segun ti naibagbaga iti Henesis, iti edad a 75,ni Abram, a nagsursurot ti
naipagarupna a bilin ti Dios, innalana ti asawana ani Sarai, ken ti
sangkabalayanna ken nagbaniaga manipud idiay Haran a npan idiay Shechem idiay
Canaan. Ni Abram ket simrek ti maysa atulagan kenni Apo Dios, a nakaituduan
babaen ti rito ti panagkugit. Ni Abram ket naamammoan tattan a kas ni Abraham
(“ama dagiti adu a pagilian”), ken ni Sarai ket nagbalin a Sarah. Ni Abraham ken
ni Sarah ket awan , ni Sarah ketnangisingasinga ani Abraham agputot ti anakna
babaen ti katulongna, a ni Hagar. Ni Hagar ket naganak ti inn=mmuna nga anak ni
Abraham, ni Ishmael. Ni Abraham ken Sarah kalpasan daytoy ket naganakda kenni
Isaac.

Ii Hudi ken Kristiano a tradision, ni Abraham ken isu ti ama dagiti Israelita
babaen ti anakna a lalaki a ni Isaac. Iti Islamiko a tradision, ni Abraham ket
naipanpanunotan a kas ti propeta ti Islam, ti maysa akaputotan ni Mahoma, babaen
kenni Ishmael. Dagiti Muslim naipanpanunotanda kaniana a kas pagarigan ti
perpekto a Muslim, ken ti nararaeman a nagpabaro ti Kaaba idiay Meka. Ni
Bahá'u'lláh, toi propeta ti Baha'i a Pammati, ket mangpasingked ti kangatuan a
relihioso nga estasion para kenni Abraham. Iti Baro a Testamento ni Abraham ket
naipalpalawagan a kas maysa a tao ti pammati. Isu ket naipanpanunotan a kas
maysa a patron a santo kadagitiindustria ti kinamanagsangaili.

Midia a mainaig kenni Abraham iti Wikimedia Commons Dagiti inadaw a sasao a
mainaig kenni Abraham iti Wikiquote (Ingles)



https://ilo.wikipedia.org/wiki/Abagatan

Ti abagatan ( Espaniol: sur ) ket ti pangnagan, pangilasin, wenno pangkadua a
mangituding ti direksion wenno heograpia. Daytoy ket maysa kadagiti uppat a
kardinal a direksion wenno dagiti puntos ti kompas. Ti abagatan ket ti polar a
kasumbangir ti amianan ken daytoy ket perpendikular iti daya ken laud.

Iti kadawyan, ti akinbaba a bangir ti mapa ket ti abagatan, ngem mabalin met nga
adda dagiti nabaliktad a mapa a mangisungani iti daytoy a konbension. Ti mapan
iti abagatan babaen ti panagusar ti kompas para iti nabigasion, isaad ti turong
wenno asimut iti 180°. Iti pay mabalin, idiay Akin-amianan a Hemisperio ti Init
ket agarupto nga adda iti abagatan iti tengnga ti aldaw.

Ti pudno nga abagatan ket ti direksion a maiturong iti akin-abagatan a patingga
ti pagtayyekan nga agarup nga isu ti paglikmutan ti Daga , a tinawtawagan daytoy
iti Abagatan nga Ungto. Ti Abagatan nga Ungto ket mabirukan idiay Antartika. Ti
magnetiko nga abagatan ket ti direksion a maiturong iti abagatan ti magnetiko
nga ungto, nga adayo met bassit manipud ti abagatan a heograpiko nga ungto.

Ni Roald Amundsen ket isu idi ti immuna a nakaabot iti abagatan nga ungto, idi
14 Disiembre 1911, kalpasan idi napuersaran a nagsubli ni Ernest Shackleton iti
asideg met bassit.

Ti global nga Abagatan ket mangibagbaga iti saan unay a sosial ken ekonomiko a
napadur-as nga akin-abagatan a gudua ti globo. 95% iti Global nga Amianan ket
addaan iti makanayen a makan ken linong, ken agob-obra a sistema ti edukasion.
Iti Abagatan , met, 5% laeng ti populasion ti addaan iti makan ken linong.
Daytoy ket "awan iti maitunos a teknolohia, daytoy ket awan ti politikal a
pannakatalinaay, dagiti ekonomia ket saan unay a nadur-as, ken dagiti ganganaet
a pannakisukat a matgedanda ket agdepdepende kadagiti nangruna nga eksport ti
produkto."

Ti panagusar ti termino ti 'Abagatan' ket mabalin pay a mainaig iti pagilian,
ken naisangayan kadagiti kaso iti malaslasin a pannakabingay ti ekonomia wenno
kultura - kas pagarigan ti Akin-abagatan nga Estados Unidos, a naisina manipud
ti Akin-amianan a daya nga Estados Unidos babaen ti linia Mason–Dixon, wenno ti
Abagatan nga INglatera, a politikal ken ekonomia a saan a maipada iti Amianan
nga Inglatera.



https://ilo.wikipedia.org/wiki/Werner_Heisenberg

Ni Werner Karl Heisenberg (Aleman: [ˈhaɪzənbɛɐ̯g]; 5 Disiembre 1901 – 1 Pebreo
1976) ket Aleman a teoretikal a pisiko ken maysa kadagiti nangruna a pionero ti
mekanika kuantum. Isu ket nangipablaak iti obrana idi 1925 iti baro a papel.
Kadagiti simmaruno a serye dagiti papel kada Max Born ken Pascual Jordan, iti
las-ud ti isu met laeng a tawen, daytoy a pormulasion ti matrix ti mekanika
kuantum ket kaaduan idi a naipalawag. Idi 1927 inpablaakna ti bukodna a
pamunganayan ti panagdudua, ken dayta ti nangitakderanna ti pilosopiana ken ti
kaaduan a pammakaammo kaniana. Ni Heisenberg ket nagungunaan ti Premio Nobel iti
Pisika idi 1932 "para iti panagpartuat ti mekanika kuantum". Isu ket nangruna
pay a nagkontribusion kadagiti teoria iti hidrodinamika dagiti nagulo nga ayus,
ti tengnga ti atomiko, ferromagnetismo, kosmiko a rayraya, ken dagiti subatomiko
a partikula, ken instrumental pay iti panagplano ti immuna a reaktor ti atomiko
ti Laud nga Alemania idiay Karlsruhe, ken kakuyog ti panagsukisok ti reaktor
idiay Munich, idi 1957.

Midia a mainaig kenni Werner Heisenberg iti Wikimedia Commons Dagiti inadaw a
sasao a mainaig kenni Werner Heisenberg iti Wikiquote (Ingles)



https://ilo.wikipedia.org/wiki/Ulaanbaatar

Ti Ulaanbaatar wenno Ulan Bator (Mongol: Улаанбаатар, [ʊɮɑːŋ.bɑːtʰɑ̆r],
Ulaγanbaγatur, literal a "Nalabbasit a Bannuar") ket ti kapitolio ken kadakkelan
a siudad ti Mongolia. Daytoy ket pederal a munisipalidad, ti siudad ket saan a
parte iti ania man a probinsia, ken ti populasionna manipud idi 2014 ket sumurok
a 1.3 a riwriw.

Mabirukan idiay tengnga a Mongolia, ti siudad ket mabirukan iti kangato iti
agarup a 1,310 metro (4,300 ft) idiay ginget ti Karayan Tuul. Daytoy ti sentro
ti kultura, industria ken pinansia ti pagilian, ti sentro ti network ti
kalkalsada ken naisilpo babaen ti perokaril ti Mongolia iti sistema ti perokaril
idiay Rusia ken iti sistema ti perokaril idiay Tsina.

Ti siudad ket napundar idi 1639 a kas maiyalis (nomadiko) a sentro ti Budista a
monastiko. Idi 1778, daytoy permanennte a natalinaay iti agdama a lokasionna, ti
pagtutumpongan dagiti karayan Tuul ken Selbe. Sakbay iti dayta, daytoy ket
nagbaliw iti lokasion kadagiti duapulo ket walo a beses, ken iti tunggal maysa a
lokasion ket napili babaen ti seremonia. Iti maika-22 a siglo, dimmakkel ti
Ulaanbaatar iti nangruna a sentro iti panagpataud.

Midia a mainaig iti Ulaanbaatar iti Wikimedia Commons Pakaammo ti panagbiahe
idiay Ulaanbaatar manipud iti Wikivoyage (Ingles)



https://ilo.wikipedia.org/wiki/Tropiko_ti_Kaprikornio

Nagsasabtan: 23°26′16″S 0°0′0″W﻿ / ﻿23.43778°S -0.00000°E﻿ / -23.43778;
-0.00000﻿ (Kangrunaan a Meridiano)

Ti Tropiko ti Kaprikornio (wenno ti Akin-abagatan a tropiko) ket ti sirkulo ti
latitud nga aglaon ti subsolar a punto iti solstisio ti Disiembre. Daytoy ket
isu ti akin-abagatan unay a latitud a ti Init ket mabalin a dagus nga adda iti
ngato. Iti akin-amianan a kapadana ket ti Tropiko ti Kanser.

Ti Tropiko ti Kaprikornio ket maysa kadagiti lima a nangruna a sirkulo ti
latitud a mangmarka kadagiti mapa iti Daga. Manipud idi 2014, ket latitudna ket
23° 26' 14.440" iti abagatan ti Ekuador, ngem agin-inut a mapmapan nga
agpaamianan, iti agdama a gatad iti 0.47 arkosegsegundo, wenno 15 metmetro,
tunggal maysa a tawen.

Ti Tropiko ti Kaprikornio ket ti mangbingbingay a linia a nagbaetan ti
Akin-abagatan a Temperado a Sona iti abagatan ken ti tropiko iti amianan. Ti
kapada ti akin-amianan a hemisperio ti Tropiko ti Kaprikornio ket ti Tropiko ti
Kanser.

Saan a natalinaay ti puesto ti Tropiko ti Kaprikornio, ngem agdumaduma iti
narikut a tabas kadagiti napalabas a panawen; kitaen dagiti sirkulo ti latitud
para iti pakaammo.

Kasla met ti Tropiko ti Kanser, kaaduan kadagiti lugar iti igid ti Tropiko ti
Kaprikornio ket addaan kadagiti namaga wenno namaga bassit a klima, ngem iti
Tropiko ti Kaprikornio daytoy a saan a nasayaat a kasasaad ti enbironmento ket
kumaro gapu ta idiay Australia ken Akin-abagatan nga Aprika ti tektoniko nga
aktibidad ken glasiasion ket saanen a mapaspasamak manipud idi 300 a riwriw a
tawtawen a napalabas ti Karbonipero, isu a ti kinamaga ket pakaruen babaen ti
dagiti saan unay a nalames a daga. Daytoy ket pagresultaan iti kadawyan nga awan
unay a mulmula, a dagiti perenial a karuotan ket mapasamak iti saan a nalames
nga agrengrengngat a sekka a dagdaga. Idiay Australia, dagiti lugar iti Tropiko
ket addaan kadagiti kaaduan a panagdumaduma ti panagtudtudo iti lubong ken isu a
dagiti nabasbasa a lugar ket kadawyan a saan a matalon gapu ta dagiti taudan ti
panagsibog ket mamagaanda kadagiti namaga a tawtawen. Idiay akin-abagatan nga
Aprika, nga idiay ket mapagtalkan met ti panagtutudo, mabalin met ti agtalon
ngem bassit ti maapit urayno agusar kadagiti abuno.

Idiay Abagatan nga Amerika, bayat a dagiti kratob a daga ket gangani a duog a
kas idiay Australia ken Akin-abagatan nga Aprika, ti kaadda ti heolohiko nga
ubing ken agbalbaliw nga Andes ket mangibaga a daytoy a rehion means ket adda
kadagiti akinlaud a bangir ti subtropikal nga antisiklon isu a makaawat ti
nabara ken nadam-eg nga angin manipud iti Taaw Atlantiko. Kas resulta, dagiti
lugar idiay Brasil a kadenna ti Tropiko ket dagiti nangruna unay a rehion ti
agrikultura, ken agpatpataud kadagiti adu a kantidad dagiti apit a kas ti kape,
ken ti natural a mulmula ti katuduan a bakir ket intero a napukpukan. Iti ken ti
laud ti Andes, nupay kasta, ti Humboldt Current ket mangaramid kadagiti namaga
unay a kondision, ken mangpartuat daytoy kadagiti kamagaan a desierto iti
lubong, isu nga awan dagiti glasier iti nagbaetan ti Volcán Sajama iti 18˚30'S
ken Cerro Tres Cruces iti 27˚S. Gangani nga awan dagiti mula ditoy, ngem idiay
akindaya a bakras ti Andes ket makaanayen ti panagtudtudo para iti masibugan ti
tudo nga agrikultura.

Mangrugi iti Kangrunaan a Meridiano ken mapan nga agpadaya, ti Tropiko ti
Kaprikornio ket labsanna ti:



https://ilo.wikipedia.org/wiki/Trigonometria

Ti trigonometria (manipud ti Griego trigōnon "trianggulo" + metron "rukod") ket
isu ti sanga ti matematika a mangadal kadagiti trianggulo ken dagiti
pannakaikabagian a nagbaetan dagiti kaatiddog ti sikiganda ken dagiti anggulo a
nagbaetan dagiti sikiganda. Ti trigonometria ket mangipalawag kadagiti
trigonometriko nga annong, a mangipalawag kadagitoy a pannakaikabagian ken adda
iti pannakaipakat iti sikliko a penomena, a kas dagiti allon. Ti pagobraan ket
nagbalbaliw idi las-ud ti maikatlo a siglo SK a kas sanga ti heometria a kaaduan
nga inus-usar para kadagiti astronomiko a panagadal. Daytoy pay ti pundasion ti
praktikal nga arte ti agrimensura.

Dagiti batayan ti trigonometria ket masansan dagitoy a maisursuro iti eskuela a
kas nailasin a kurso wenno paset ti prekalkulo a kurso. Dagiti trigonometriko
nga annong ket addan wenno maiwarwarasen kadagiti paset ti puro a matematika ken
naipakat a matematika a kas ti Fourier a panagusig ken ti ekuasion ti allon, ken
dagitoy met ket kammasapulan kadagiti adu a sanga ti siensia ken teknolohia. Ti
timmbukel a trigonometria ket agadal kadagiti trianggulo kadagiti timbukel,
dagiti rabaw ti agtaltalinaay a positiboa panagkillo, iti immindayon a
heometria. Daytoy ket kammasapulan iti astronomia ken panaglayag. Ti
trigonometria kadagiti rabaw iti negatibo a panagkillo ket paset ti hiperboliko
a heometria.



https://ilo.wikipedia.org/wiki/Timbengan_ti_UTC

Ti timbengan ti UTC (timbengan manipud ti Panagpapada ti Sangalubongan nga Oras
±) ket isu ti diperensia kadagiti oras ken dagiti minuto manipud ti Panagpapada
ti Sangalubongan nga Oras (UTC) para iti naisangayan a lugar ken petsa. Thi
lokal a sibil nga oras ken ti sona ti oras a mangpaliiw ti UTC+8 ket nakarkulo
babaen ti pananginayon kadagiti 8 nga oras iti UTC.

± Ti sabali a nagan ti GMT (Greenwich Mean Time), iti longitud 0°, nga idiay ti
nakakarkuluan a min a sona ti oras

Ti sona ti oras ket heograpikal a rehion a mabalin nga ayan ti amin nga
agpalpaliiw ti agpapada nga pagalagadan nga oras.

Ti timbengan ti oras ket ti maysa a gatad ti oras a maikissay wenno mainayon iti
UTC tapno maala ti agdama a sibil nga oras - urayno daytoy ket pagalagadan nga
oras wenno Oras a panagin-inut ti lawag.

Iti amiaman a naisangayan a sona ti oras dagiti agtataeng ket mabalinda a
paliiwen ti pagalagadan nga oras iti amin a paset ti tawen (a kas idiay Rusia
wenno Ehipto) WENNO mabalinda a paliiwen ti pagalagadan nga oras iti
panaglalam-ek ken ti oras ti aldaw iti kalgaw.

Adda met dagiti nadumaduma a a rehion iti Amianan nga Amerika, Europa ken
Australia nga agus-usar ti Oras a panagin-inut ti lawag (DST). Ti timbengan ti
UTC itilas-ud ti panagpalpaliiw ti DST ket kadawyan a maala babaen ti
pananginayon ti maysa nga oras iti pagalagadan nga oras. Ti Oras ti Sentral nga
Europa ti UTC+01:00 ket masukatan babaen ti Kalgaw nga Oras ti Sentral nga
Europa ti UTC+02:00, ken ti Pagalagadan nga Oras ti Pasipiko ti UTC−08:00 ket
masukatan babaen ti Oras ti Aldaw ti Pasipiko ti UTC−07:00.



https://ilo.wikipedia.org/wiki/Ti_Arte_iti_Gubat

Ti Arte iti Gubat ket maysa a taga-ugma a militar a triatado ti Insik a
naipammadayawan kenni Sun Tzu (tinawtawagan pay a kas ni "Sun Wu" ken "Sunzi"),
ti nangato a nairanggo a heneral, estratehista ken taktiko. Daytoy ket
naipammatian a naurnong idi las-ud ti nalasaw a Primabera ken Otonio a paset ti
panawen wenno nasapa a paset ti panawen dagiti Nakiginnubat nga Estado. Ti
teksto ket buklen dagiti 13 a kapitulo, nga iti tungngal maysa ket naikeddeng
iti maysa nga aspeto iti pannakigubat. Daytoy ket sapasap a naam-ammuan a
depinitibo nga obra iti militar nga estratehia ken taktika iti panawenna. Isu
daytoy ti kadayegan ken impluensia kadagiti Pito a Klasiko ti Militar iti Tsina,
ken: "para kadagiti napalabas a dua a ribu a tawtawen ti kangrunaan a triatado
ti militar iti Asia, nga uray ti kadawyan a tao ket ammona daytoy iti naganna."
Daytoy ket adda iti pannakaimpluensia iti Akindaya ken Akinlaud a
panagpanpanunot ti militar, taktika ti negosio, nainkalintegan nga estratehia
ken iti labesna.

Ti libro ket immuna a naipatarus iti Pagsasao a Pranses idi 1772 babaen ti
Pranses a Hesuita a ni Jean Joseph Marie Amiot ken ti bassit a pannakaipatarus
iti Ingles ket pinadas idi babaen ti Britaniko nga opisial a ni Everard Ferguson
Calthrop idi 1905. Ti immuna nga na-anotado patarus ti Pagsasao nga Ingles ket
nakompleto ken inpablaak babaen ni Lionel Giles idi 1910. Dagiti nadumaduma a
daulo a kas ni Mao Zedong, Heneral Vo Nguyen Giap, Baron Antoine-Henri Jomini,
Heneral Douglas MacArthur ken dagiti daulo ti Imperial a Hapon ket nangalada
kadagiti inspirasion manipud iti daytoy nga obra.



https://ilo.wikipedia.org/wiki/Thomas_Edison

Ni Thomas Alva Edison (Pebrero 11, 1847 – Oktubre 18, 1931) ket maysa idi nga
Amerikano nga inbentor ken negosiante. Isu ket nagiparang-ay kadagiti adu a
ramramit a nalatak a nakaimpluensia iti biag ti lawlaw ti lubong, a mairaman ti
ponograpo, ti kamera ti pelikula, ken ti maysa a napaut a, praktikal nga
elektriko a bumbilia a silaw. Isuket nanaganan ti "Ti Baglan ti Parke ti Menlo"
babaen dagiti reporter ti warnakan, isu ket maysa kadagiti immuna nga inbentor a
nangipakat kadagiti pamunganayan ti masa a produksion ken ti dakkel a gatad ti
timpuyogan aginggana ti pamay-an ti panagparnuay, ken gapu ti daytoy, isu ket
kankanayon a naipammadayawan ti panakapartuat ti immuna nga industrial a
pagsukimatan a laboratorio.

Ni Edison ket isu ti maikapat a kaaduan a prolipiko nga inbentor iti
pakasaritaan, a nagtengtengngel kadagiti 1,093 patente ti EU a nainaganan
kaniana, ken dagiti pay adu a patente idiy Nagkaykaysa a Pagarian, Pransia, ken
Alemania. Isu ket naipammadayawan pay kadagiti a parnauy a nakaparawad ti masa a
komunikasion ken, iti naisangsangayan, dagiti telekomunikasion. Dagitoy ket
mairaman ti stock ticker, ti maysa a mekaniko a panagrehistro ti butos, bateria
para iti eletriko a karro, elektrikal a bileg, nairekord a musika ken dagiti
agkutkuti a pelikula.

Dagiti napasayaat nga obrana kadagitoy a paset ket nagrang-ayan idi ti nasapa
akarerrna a kas maysa nga operador ti telegrapo. Ni Edison ket nagparang-ay ti
sistema ti panagparnuay ti elektriko a bileg ken panagiwarwaras kadagiti
balbalay, negosio, ken dagiti pabrika – ti nangruna a panagrang-ay iti moderno
nga industrialisado a lubong. Ti immuna estasion ti elektrisidadna idi ket idiay
Kalsada Perlas idiay Manhattan, New York.

Ni Thomas Edison ket naipangay idi idiay Milan, Ohio, ken dimmakkel idiay Port
Huron, Michigan. Isu ti maikapito ken ti buridek nga anak ni Samuel Ogden
Edison, Jr. (1804–1896, a naipasngay idiay Marshalltown, Nova Scotia, Kanada)
ken ni Nancy Matthews Elliott (1810–1871, a naipasngay idiay Kondado ti
Chenango, New York). Ti amana ket pimmanaw manpud idiay Kanada gapu ta isu ket
nakibinglay iti napaay a Rebelion Mackenzie idi 1837. Ni Edison let naireporta
nga isu ket kaputotan ti Olandes.

Iti eskule, ti ubingn nga isip ni Edison ken masansana nagkalkallautang, ken ti
maestrana, ti Nadayaw nga Engle, ket nangeng idi a tinawtawaganna iti
"nabang-ot". Daytoy ti nangipatingga ti opisila a tallo a bulan a panagadal ni
Edison'. Nalagip met idi ni Edison, "Ti inak ati nakaramidak. Isu ket agpaysao
unay, nagpayso unay para kaniak; ken nakariknaak iti panagbiagkor, ti tao a
saanko nga ikawa." Ti inanan ket nangisursuro kaniana idiay balayda. Kaaduan ti
edukasionna ket manipud ti panagbasbasa ti School of Natural Philosophy ken Ti
Cooper Union ni R.G. Parker' .

Ni Edison ket nagproblema iti panagdengngeg idi ubing. Ti gapu ti kinatulengna
ket naigupit iti panagsakit iti eskarlatina idi ubing ken dagiti nagsublisubli
nga inpeksion ti tengnga a lapayag. Idi agarup a atengnga ti karerna, ni Edison
ket nangigupit ti prolemana iti panagdengngeg iti panagdisnog ti konduktor ti
tren iti lapayagna idi napuoran ti laboratoriona iti tren ken nappanaw idiay
Smiths Creek, Michigan, a nairaman dagiti aparatona ken dagiti kemikal. Kadagiti
naudi a tawenna, binaliwanna ti istoria a napasamak kano idi ti konduktor, iti
panagitulongna kaniana a sumalpa iti aggungunay a tren, ket inawitna isuna
kadagiti lapayagna.

Ti pamilia ni Edison' ket immalisda idiay Port Huron, Michigan, kalpasan a
linabsan ti perokaril ti Milan idi 1854 ken idi naapday ti negosio. Ni Edison
ketnaglaklako kadagiti kendi ken diario kadagiti tren a nagtartaray manipud
idiay Puerto Huron aginggana idiay Detroit, ken naglaglako ti natnateng tano
mangnayonti matgedanna. Isu ket nagadal pay ti kababalin a panagusig, ken
nagaramid kadagiti eksperimento ti kemikal iti tren aginggana idi napasamak ti
maysa nga aksidente a nagiparit iti kasta nga obrana.

Midia a mainaig kenni Thomas Edison iti Wikimedia Commons Dagiti inadaw a sasao
a mainaig kenni Thomas Edison iti Wikiquote (Ingles)



https://ilo.wikipedia.org/wiki/Theodor_Mommsen

Ni Christian Matthias Theodor Mommsen (30 Nobiembre 1817 – 1 Nobiembre 1903) ket
maysa idi nga Aleman a klasikal nga eskolar, historiador, hurista, agiwarwarnak,
politiko, arkeologo ken mannurat a naamammuan a kas maysa kadagiti kalatakan a
klasista iti maika-19 a siglo. Ti obrana amaipanggep ti Romano a pakasaritaan
ket agdama pay laeng a naipangruna a kammasapulan para iti kontemporaneo a
panagsukisok. Isu ket nagungunaan ti Premio Nobel iti Literatura idi 1902, ken
idi pay ket maysa a prominente nga Aleman a politiko, a kas kameng ti parlamento
ti Prusia ken Alemania. Dagiti obra iti Romano a linteg ken iti linteg kadagiti
obligasion ket addaan idi ti nangruna a nagbanagan iti Aleman a kodigo sibil
(BGB).

Ni Mommsen ket naipasngay idiay Garding idiay Schleswig idi 1817, ken dimmakel
idiay Bad Oldesloe, nga idi idiay ti amana ket maysa a Luterano a ministro.
Kaaduan idi a nagadal idiay balayda, ngem napan met iti gymnasium ti
Christianeum idiay Altona kadagiti uppat a tawen. Isu ket nagadal iti Griego ken
Latin ken naawatna ti diplomana idi 1837. Gapu ta saanna a makabaelan nga
agbayad nga agbasa idiay Göttingen, isu ket napan nagbasa idiay Unibersidad ti
Kiel in Holstein.



https://ilo.wikipedia.org/wiki/Tengnga_a_Panawen

Ti Tengnga a Panawen (dagiti pangilasin aporma: mediebal, mediaebal, ken
mediæbal) ket isu ti paset ti panawen iti Europeano a pakasaritaan a sumakop ti
maika-5 aginggana ti maika-15 a sigsiglo, a kadawyan anamarkaan manipud ti
panakarebba iti Lumaud nga Imperio a Romano (i patingga ti Klasiko a Kina-ugma)
aginggana ti panagrugi iti Renasimiento ken ti Panawen ti Panagduktal, dagiti
paset ti panawen a nangiyeg ti Moderno a Panawen. Ti mediebal a paset ti panawen
ket isu ngarud ti tengnga nga oras ti tinawtawid a panagbingbingay ti Lumaud a
pakasaritaan a pakapanan dagiti Klasiko, Mediebal, ken Moderno a paset ti
panawen; ti pay maipatibayon, ti Tengnga a Panawen ket kadawyan a nabingbingay
kadagiti Nasapa a Tengnga a Panawen, ti Nangato a Tengnga a Panawen, ken ti
Naladaw a Tengnga a Panawen.

Idi Nasapa a Tengng a Panawen, ti depopulasion, deurbanisasion, ken ti panagraut
dagiti barbaro, ket nangrugi idi Naladaw a Kina-ugma, ket napardas a
nagtultuloy. Dagiti barbaro a nagraraut ket nagurnosda kadagiti baro a pagarian
kadagiti tidda ti Lumaud anga Imperio a a Romano. Idi maika-7 a siglo ti Amianan
nga Aprika ken ti Tengnga a Daya,a paset idi ti Dumaya nga Imperio a Romano, ket
nagbalin a Islamiko nga Imperio kalapsan ti panagrukma dagiti simmaruno kenni
Muhammad. Nupay adda dagiti adu a panagbalbaliw dagit patakder ti kagimongan ken
politika, ti panakaisina ti Kina-ugma ket saan idi a kompleto, gaputa dagiti
kaaduan a baro a pagarian ket innayonda dagiti adu a rimsua a Romano nga
instituto; bayat a dagiti monestario ket nabangon idi nagpadpadakkel ti
Kristianidad idiay lumaud a Europa. Idi maika-7 ken maika-8 a sigloa, dagiti
Pranko, babaen ti Karolingio a dinastia, ket nangibangon ti imperio a simmakup
ti kaaduan ti lumaud a Europa; ti Imperio a Karolingio ket nagpaut aginggana idi
maika-9 a siglo, nga idi ket naparukma manipud kaagiti panagtalmeg iti panagraut
— dagiti Viking manipud ti amianan; dagiti Magyar manipud ti dayat, ken dagiti
Saracen manipud ti abagatan.



https://ilo.wikipedia.org/wiki/Tattao_nga_Espaniol

Ti termino a tattao nga Espaniol, wenno Kastila (Espaniol: los españoles) ket
adda ti dua a naisangsangayan a kayatna a sawen: Iti tinawtawid, daytoy ket
mangipakat kadagiti patneng a tattao iti ania man a paset ti Espania. Ngem iti
kinaudi, daytoy ket nagbalin payen a adda ti maysa alegado a kayatna a sawen, a
mangtudtudo kadagiti tattao nga agtengtengngel ti Espaniol a panakaumili.

Iti kaunegan ti Espania adda dagiti adu a bilang dagiti nationalismo ken
rehionalismo, a maniballatek ti narikut a pakasaritaan ti daytoy pagilian. Ti
opisial a pagsasao ti Espania ket ti Espaniol (ammo pay a kas ti Kastellano), a
paagalagadan a pagsasao a naibatay iti medeibal a dialekto dagiti Kastellano iti
amianan a tenganga nga Espaniaa. Adda dagiti nadumaduma a sapasap a rehional a
pagsasao a naisasao. Malaksid ti Basko, dagiti pagsasao a patneng iti Espania
ket dagiti Romanse a pagsasao.

Adda dagiti adu a populasion iti ruar ti Espaniaa nga adda ti kaputotan nga
immalis manipud idiay Espania; a kaaduan a naisangsangayan idiay Latin nga
Amerika.



https://ilo.wikipedia.org/wiki/Sylvia_Plath

Ni Sylvia Plath (/plæθ/; Oktubre 27, 1932 – Pebrero 11, 1963) ket maysa idi nga
Amerikana a mannaniw, nobelista, ken mannurat iti ababa a sarita. Isu ket
naipasngay idiay Boston, Massachusetts, ken nagadal idiay Kolehio Smith ken
Kolehio Newnham idiay Unibersidad ti Cambridge, sakbay a naindayegan a kas maysa
a mannaniw ken mannurat. Inasawana ti kapada a mannaniw a ni Ted Hughes idi
1956; nagtaengda idiay Estados Unidos ken kalpasanna idiay Inglatera, ken adda
dua nga annakda, ni Frieda ken ni Nicholas. Ni Plath ket nagsagaba iti depresion
para iti kaaduan a manakman a biagna, ken isu ket nagpakamatay idi 1963. Dagiti
kontrobersia ket nagtultuloy a nangpalikmut kadagiti pasamak iti biagna ken ti
ipupusayna, ken ti pay panagsursurat ket ti legadona.

Ni Plath ket napammadayawan iti panagpasayaat iti henera iti naipapudno a daniw
ken kalatakan a naam-ammuan para kadagiti dua a naipablaak nga koleksionna, ti
The Colossus and Other Poems ken ti Ariel. Idi 1982, isu ket nagungunaan iti
Premio Pulitzer kalpasan idi isu ket pimmusay para iti The Collected Poems.
Sinuratna pay ti The Bell Jar, ti semi-autobiograpikal a nobela a naipablaak iti
nabiit sakbay nga isu ket pimmusay.

Dagiti inadaw a sasao a mainaig kenni Sylvia Plath iti Wikiquote (Ingles) Midia
a mainaig kenni Sylvia Plath iti Wikimedia Commons



https://ilo.wikipedia.org/wiki/Sun_Yat-sen

Ni Sun Yat-sen (12 Nobiembre 1866 – 12 Marso 1925) ket maysa idi nga Insik a
rebolusionary ken ti immuna a presidente ken nangbangon nga ama ti Republika ti
Tsina ("Nationalista a Tsina"). A kas ti nangiyuna a pionero ti Republika ti
Tsina, ni Sun ket naibagbaga a kas ti "Ama ti Pagilian" iti Republika ti Tsina
(ROC), ken ti "nangiyuna ti demokratiko a rebolusion" idiay Republika ti Tattao
ti Tsina. Ni Sun ket nangipapel ti kangrunaan apapel ti panakatnag ti Qing a
Dinastia idi las-ud ti Doble a Sangapulo a Rebolusion. Uray no isu ket adda idi
idiay St. Louis, Missouri , isu ket naidutokan nga agserbi a kas ti presidente
ti Provbisional a Republika ti Tsina, idi nabangon idi 1912. Isu pay ket
kimmadduaan idi a nangbangon ti Kuomintang (KMT), a nagserserbi a kas ti immuna
adaulonar. Ni Sun ket isu idi ti nagikaykaysa a pigura iti kalpasan ti Imperial
a Tsina, ken agtultuloy a naisangsangayan kadagiti maika-20 a Siglo nga Insik a
politiko para iti panagraraem ti tattao manipud kadagiti dua a bangir ti Ilet ti
Taiwan.

Urayno ni Sun ket naipanpanunotan a kas maysa kadagiti kalatakan a daulo ti
moderno a Tsina, ti politikal a biagna idi ket ti agnanayon a panagsagsagaba ket
kankanayon a idi panakatalaw.Kalpasan ti panagballigi ti rebolusion, isu ket
kellaat a naiyetnag ti bileg iti kabarbaro a nabangon a Republika ti Tsina, ken
nangidadaulo kadagiti nagsasaruno a rebolusionario a gobierno a kas maysa a
panagikarit kadagiti mannakigubat a nagtengtengngel ti pagilian. Ni Sun ket saan
a nagbiag a nakakita ti panagtitipon ti bileg ti partidona iti pagilian idi
las-ud ti Akin-amianan nga Ekspedision. Ti partidona, a nangporma ti narasi a
kumadduaan kadagiit Komunista, ket napisi kadagiti dua asangkatipunan kalpasan
idi pimmusay. Ti kangrunaan a legado ni Sun ket ti panangrang-ayna ti politikal
a pilosopia a tinawtawagan ti Tallo a Pamunganayan ti Tattao: nationalismo,
demokrasia, ken ti panggedan ti tattao.

Midia a mainaig kenni Sun Yat-sen iti Wikimedia Commons Dagiti inadaw a sasao a
mainaig kenni Sun Yat-sen iti Wikiquote (Ingles) Dagiti obra a mainaig kenni Sun
Yat-sen iti Wikisource (Ingles)



https://ilo.wikipedia.org/wiki/Suleiman_ti_Nadaeg

Ni Suleiman I ( /ˌsʊlɪˈmɑːn/; Otomano a Turko: سلطان سليمان اول‎‎, Sultān
Suleimān-i evvel or قانونى سلطان سليمان‎‎, Kānūnī Sultān Suleimān, Moderno a
Turko: I. Süleyman (Panangibalikas a Turko: [sylejˈmɑn]) wenno Kanuni Sultan
Süleyman; 6 Nobiembre 1494 – c. 5 Septiembre 1566) ket idu idi ti maikasangapulo
ken kapautan a nagturturay nga Emperador, Sultan ti Otomano nga Imperio, manipud
idi 1520 aginggana idi pimmusay idi 1566. Isu ket naamammoan ti Laud a kas ni
Suleiman ti Nadaeg ken idiay Daya, a kas ni "Ti Agit-ited ti Linteg" (Turko:
Kanuni; Arabiko: القانونى‎‎, al‐Qānūnī), para iti kompleto a panangibangonna
manen ti legado a sistema ti Otomano. Ni ket nagbalin a prominente a monarkia ti
maika-16 a siglo nga Europa, a nagturturay idi ti kinapigsa ti milisia,
politikal ken ekonomiko a bileg ti Otomano nga Imperio. Ni Suleiman ket
kinabukodanna nga indauloan dagiti buyot ti Otomano iti panagrukmada kadagiti
pammasakedan ti Belgrado, Rodas, ken ti kaaduan ti Hungaria sakbay a napasardeng
ti panagiparukmana idiay Sillong ti Vienna idi 1529. Isu ket ti kaaduan a
nagikapet ti Tengnga a Daya iti pannakisuppiatna kadagiti Safavid ken dagiti
dakkel a paset ti Amianan nga Aprika ken ti kaadadayo ti laud a kas ti Arhelia.
Babaen ti turayna, ti Otomano a plota ket nangiturturay kadagiti baybay manipud
ti Mediteraneo aginggana idiay Baybay Nalabbasit ken ti Golpo Persiano.

Iti panangidaulona ti agpadpadakkel nga imperio, ni Suleiman ket binukbukodanna
a nagipatakder kadagiti panagsuksukat ti lehislatibo a mainaig ti kagimongan,
edukasion, panagbuis, ken kriminal a linteg. Ti kanonikal a lintegna (wenno ti
Kanuns) ket nagsimpa ti porma ti imperio kadagiti siglo. Ni Suleiman ket saan
laeng a maysa a naisangsangayan a mannaniw ken mammanday ti balitok; isu ket
nagbalin pay a nalatak a patron ti kultura, a nagtartaripato ti nabalitokan a
panawen ti artistiko, literario ken ti panagrang-ay ti arkitektura ti Otomano
nga Imperio. Isu ket nagsasao iti lima a pagsasao: Otomano a Turko, Arabiko,
Chagatai (dialekto Dagiti pagsasao a Turko ken kabagian ti Uyghur ken Uzbek),
Persiano ken Serbio.

Iti pannakisina ti Otomano a tradision, ni Suleiman ket nangasawa ti maysa a
babai ti harem, a ni Roxelana, a nagbalin a ti Sultan Hürrem; dagiti intignayna
a kas maysa a reina iti korte ken ti kinabilegna iti Sultan ket nagpadayeg
kaniana. Ti anakda a lalaki, a ni Selim II, ket sinarurona ni Suleiman kalpasan
ti ipupusayna idi 1566 kalpasan ti panagturay ti 46 a tawtawen.



https://ilo.wikipedia.org/wiki/Sistema_ti_nerbios

Ti sistema ti nerbios ket isu ti paset iti bagi ti ayup a mangitunos kadagiti
boluntario ken saan a boluntario a panagtignay iti ayup ken mangirangarang
kadagiti senial ti nagbaetan dagiti nadumaduma a paset iti bagi. Kadagiti
kaaduan a kita ti ayup ket buklen iti dua a nangruna a paset, ti sentral ti
sistema ti nerbios (CNS) ken ti periperiko a sistema ti nerbios (PNS). Ti CNS
ket isu ti aglaon iti utekken ti duri. Ti PNS ket nangruna a mangbuel kadagiti
urat ti nerbios, a dagitoy ket dagiti atiddog nga urat a mangikapet ti CNS
kadagiti tungngal maysa a paset iti bagi. Ti PNS ket mangiraman kadagiti motor
ti neurona, a mangtimbeng ti boluntario a panaggunay, ti autonomiko a sistema ti
nerbios, a buklen ti simpatetiko a sistema ti nerbios ken ti parasimpatetiko a
sistema ti nerbios ken mangtimbeng kadagiti inboluntario nga annong, ken ti
enteriko a sistema ti nerbios, ti nawaya bassit a paset ti sistema ti nerbios a
ti annongna ket ti panagtengngel ti sistema ti sistema ti panagkalpa.



https://ilo.wikipedia.org/wiki/Sinonimo_(taksonomia)

Iti sientipiko a nomenklatura, ti sinonimo ket isu ti sientipiko a nagan a
maipakat iti maysa a takson a pakaibagaan babaen ti sabali a a sientipiko a
nagan, urayno dagiti soologo ket sabali ti panagusarda ti termino. Kas
pagarigan, ni Linnaeus ket isu idi ti immuna a nangited ti sientipiko a nagan
iti Norway spruce, a tinawaganna iti Pinus abies. Daytoy a nagan ket saanen a
maus-usar: daytoy itan ket kapada a nagan ti agdama a sientipiko a nagan iti
Picea abies.

Saan a kasla dagiti sinonimo kadagiti sabali a kontesto, iti taksonomia ti
sinonimo ket saan a mabalin a maipasinnukat iti nagan a sinonimo daytoy.
Ititaksonomia, dagiti sinonimo ket saanda nga agpapada, ngem addaanda kadagiti
sabali a kasasaad. Iti sapasap, para iti aniaman a takson nga adda iti
naisangayan a patingga ti panangipalplawag dagiti taksonomiko a grupo dagiti
organismo, ti puesto ken ranggo ti sientipiko a nagan ti maikeddeng a husto iti
animan a maitited. Ti sinonimo ket kankanayon a sinonimo ti sabali a sientipiko
a nagan ken nasken a saan nga adda iti pannakapaadayo.



https://ilo.wikipedia.org/wiki/Sikhismo

Ti Sikhismo, [nota 1]( /ˈsiːkɨzəm/ wenno /ˈsɪkɨzəm/; Punjabi: ਸਿੱਖੀ, sikkhī,
IPA: [ˈsɪkːʰiː]) ket maysa a monoteistiko a relihion a nabangon idi las-ud ti
maika-15 a siglo idiay rehion ti Punjab , babaen ni Guru Nanak a nagtultuloy a
rimmang-ay kadagiti sangapulo a nagsasaruno a gru ti Sikh (ti kinaudi a
naisursuro ket ti nasantuan a sinuratan a Guru Granth Sahib). Daytoy ket
maikalima a kadakkelan a naurnong a relihion iti lubong, nga adda dagiti agarup
a 30 riwriw a Sikh. Daytoy a sistema dagiti relihioso a pilosopia ken
panangiyebkas ket tradisonal idi a naam-ammuan a kas ti Gurmat (literal a
'saririt iti Gurū'). Ti Punjab, India ket isu laeng ti rehion iti lubong nga
addaan kadagiti kaaduan a populasion dagiti Sikh.

Dagiti Sikh ket nainamnamada a sumurot kadagiti kababalin iti maysa a santo a
soldado a "Sant-Sipāhī". Ti maysa ket nasken nga adda ti panagtengngel kadagiti
kinauneg a bisio ken makabael nga agnanayon a naitinep kadagiti kinasingpet a
naipalplawag iti Guru Granth Sahib.

Dagiti kangrunaan a pammati iti Sikhi ket dagiti pammati iti Waheguru—nga
inrepresenta babaen ti insasao a ik ōaṅkār, a kayatna saoen ket maysa a Dios, a
mangaldag iti amin, a maikuyog kadagiti panagsanay a naikasilpuan dagiti Sikh
tapno makitignayda iti sosial a reporma babaen ti panagkamat iti hustisia para
iti amin a parsua a tao. Ti Sikhi ket mangisursuro a ti Dios ket Akal Purakh
(eternal) ken mangipakpatakder iti panagbiruk iti pannakisalakan iti maysa a
sosial a kontesto babaen ti kongregasional a panagsanay iti meditasion iti nagan
ken mensahe iti Dios. Dagiti sumursurot iti Sikhi ket naikeddengda a sumurot
kadagiti sursuro dagiti sangapulo a guru ti Sikh, wenno dagiti napalawagan a
dauls, ken ti pas nasantuan a sinuratan a natituloan ti Gurū Granth Sāhib Ji, a
maikuyog kadagiti sinursurat dagiti innem kadagiti sangapulo a Guro ti Sikh, a
mairaman kadagiti napilpili nga obra kadagiti adu a nagraraem manipud kadagiti
nagtaud ti nadumaduma a sosio-ekomomiko a likudadan. Ni Guru Gobind Singh Ji, ti
maikasangapulo a guru, ket agtinong ti panangipangulo iti komunidad ti Sikh
kenni Gurū Granth Sāhib ken ti korporatibo a bagi ti Khālsā Panth (ti Granth ken
ti Panth). Dagiti tradison ken sursuro iti Sikhi ket mainaig iti pakasaritaan,
kagimongan ken kultura iti Punjab. Dagiti agraraen iti Sikhī ket naam-ammuan a
kas dagiti Sikh (dagiti estudiante wenno dagiti disipulo) ken adda dagiti bilang
iti sumurok a 30 riwriw iti balasiw iti lubong.

Kaaduan kadagiti Sikhket agtataengda idiay Punjab, India, ngem adda met dagiti
adu a Sikh a diaspora. Aginggana idi ti Pannakabingbingay ti India it
ipannakabingbingay iti Punjab ken ti simmaruno a nawaya a Pakistan ken
kalpasanna ti India, dagiti riniwriw a Sikh ket nagtataengda idi iti tattan ket
Pakistani Punjab.

Dagiti taudan ti Sikhismo ket adda kadagiti insursuro ni Guru Nanak ken dagiti
simmarsaruno kaniana. Ti anag ti sursuro ti Sikh ket maibukaln kadgitoy a
balikas ni Guru Nanak: "Ti Realisasion ti Kinapudno ket nangatnagto ngem ti
amiaman. Ngem ti nagatngato pay ket ti napudno a panagbiag". Ti sursuro ti Sikh
ket manguyunayunay ti pamunganayan ti panagpapada iti amin a tao ken manglikud
ti diskriminasion iti batayan ti panangilikud, kredo, ken henero. Dagiti
pamunganayan ti Sikh ket mangawawis iti panagbiag a kas maysa a mangibalbalay.

Ti Sikhi ket maysa a monoteistiko ken maysa a naipalgak a relihion. Iti Sikhi,
ti natermino ti Dios a Vāhigurū—ket awan sukogna, awan patinggana, ken awan kita
(a kas iti saan a mabalin a makita iti pisikal a mata): niraṅkār, akaal, ken
alakh. Ti rugi ti immuna a pakabuklan ti nasantuan a sinuratan ti Sikh ket ti
pigura ti "1"—a mangibagbaga ti unibersalidad ti Dios. Nangibagbaga daytoy a ti
Dios ket adad iti amin a lugar ken addaan ti bileg nga awan inngana kadagiti
amin, ken naibagbaga babaen ti termino nga ēk ōaṅkār. Dagiti Sikh ke namatmatida
a sakbay ti pannakaparsu, ti adda laeng idi ket ti Dios ken ti hukam ti Dios
(nakem wenno urnos). Idi nagbilin ti Dios, ti intero a kosmos ket napartuat.
Manipud kadagitoy a nagrugrugian, ti Dios ket nangiyunay unay ti "panangawawis
ken pannakaikapkapet" iti māyā, wenno pannagipagarup ti tao iti kina-agpayso.

Bayat a ti napno a pnnakaawat iti Dios ket labes iti parsua a tao, Ni Nanak ket
inpalplawagna ti Dios a maammuan met bassit. Ti Dios ket adda iti amin a lugar
(sarav viāpak) dagiti amin a parsua ken makita kadagiti amin a lugar kadagiti
espiritual a napariing. Ni Nanak ket nangiyunayunay a ti Dios ket nasken a
makita manipud "ti agpauneg a mata", wenno ti "puso", iti parsua a tao: dagiti
agraraem ket naskenda nga agmeditasion tapno agprogreso iti pannakapalplawag. Ni
Guru Nanak Dev ket nangiyunayunay a ti rebelasion babaen ti meditasion, a kas
dagiti bukodna a kinaenget a pannakaipakat ket mangpalubos ti kaada ti
komunikasion a baetan ti Dios ken dagiti parsua a tao. Ti Dios ket saan a babai
wenno lalaki iti Sikhi (ngem dagiti pannkaipatarus ket sanda nga husto a
nangibagbaga a lalaki ti Dios); isu a dagiti Sikhi ket mangisursuroda a ti Dios
ket "Akaal Purkh" nga adda ti pannakailasin iti "Nirankar" (Niran a kaibuksilan
ti "awan" ken kar a kaibuksilan ti "porma", isunga "awan porma"). Iti pay
maipatinayon, insurat ni Nanak nga adda dagiti adu a lunong a nagpartutan ti
Dios iti biag.



https://ilo.wikipedia.org/wiki/Sasao_nga_Akin-amianan_a_Filipinas

Iti lingguistika, ti sasao a Filipino ket ti insingasing idi 1991 babaen ni
Robert Blust nga amin dagiti pagsasao ti Filipinas ken akin-amianan a
Sulawesi—malaksid ti Sama–Bajaw (sasao dagiti "Dagiti Sitano ti Baybay") ken
dagiti sumagmamano a pagsasao ti Palawan—ket mangporma ti subpamilia ti sasao
nga Austronesio. Urayno ti Filipinas ket asideg iti sentro ti Austronesio a
panagpadakkel manipud iti Formosa, adda laeng bassit a linguistiko a
pagdumadumaan dagiti agarup a 150 a pagsasao ti Filipinas, a mangisingasing a ti
nasapsapa a dibersidad ket napunasen babaen ti pannakaiwaras ti puonan ti
moderno a sasao a Filipino. Ti sasao a Filipino ket mangbukel ti kaduogan a saan
a sasao a Formosano iti pamilia ti pagsasao nga Austronesio, nga agraman
kadagiti nadumaduma a pagsasao a mangpreserba ti proto-Austronesio a schwa ken
asonante ti d–r a napukaw iti sasao a Sunda–Sulawesi.

Iti pay maipatinayon, dagiti pagsasao ti Umiray Dumaget, Manide ken Inagta
Alabat ket saanda a naidasig iti kaunegan ti pamilia ti sasao a Filipino.

Ti tsart ti panangiyasping a pagbaetan dagiti nadumaduma a sasao a Filipino
manipud iti amianan agingga iti abagatan nga umuna ti Proto-Austronesio para iti
panangiyasping.

Dagiti tattao a Negrito ti Filipinas ket agsasaoda kadagiti nadumaduma pagsasao.
Addaanda iti ad-adu a pannanakaipada kadagiti kaarruba a pagsasao ngem iti
tunggal maysa kaniada, ken nailista laeng ditoy a kas maysa a katulong iti
pananginagan.

Ni Lobel (2013) ket ilistana dagiti sumaganad nga etnolingguistiko a grupo ti
Nangisit a Filipino (kas dagiti Negrito ti Filipinas).

(Ni Lobel (2010) ket ilistana dagiti sumaganad a pagsasao a Negrito a naisasao
idiay akindaya nga aplaya ti Isla ti Luzon, nailista manipud iti amianan
angingga iti abagatan.)

Iti pay maipatinayon, da Robinson ken Lobel (2013) ket isuppiatda a ti Agta ti
Dupaningan, Agta ti Pahanan, Agta ti Casiguran, Agta ti Nagtipunan, Agta ti
Dinapigue, ken ti Paranan ket saan a tagikua ti sanga ti Akin-amianan a
Kordiliera, ngem imbes ket a ti baro a sanga a tinawtawaganda iti Akin-amianan a
daya a Luzon, nga inkeddengda a kangrunaan a sanga ti grupo ti Akin-amianan a
Luzon (Kordiliera).

Ti Ethnologue ket manginayon ti awanen ken di naidasig a Katabaga ti
Akin-abagatan a Luzon.



https://ilo.wikipedia.org/wiki/Saladin

Ni Ṣalāḥ ad-Dīn Yūsuf ibn Ayyūb (Arabiko: صلاح الدين يوسف بن أيوب‎, Ṣalāḥ ad-Dīn
Yūsuf ibn Ayyūb, Kurdo: سه‌لاحه‌دین ئه‌یوبی, Selah'edînê Eyubî) (1137/1138 –
Marso 4, 1193), kaaduan nga ammo iti Akinlaud a Lubong a kas ni Saladin, ket
maysa idi a Kurdo a Muslim, a nagbalin a ti immuna a Sultan ti Ehipto ken Siria,
ken nangbangon ti Ayubi a Dinastia. Isu ket nangidaulo kadagiti Muslim a
suppiatan kadagiti Pranko ken dagiti dadduma pay nga Europeano a Krusada idiay
Lebante. Iti panawen ti kabileganna, ti sultanatona ket nairaman ti Ehipto,
Siria, Mesopotamia, Hejaz, Yemen, ken dagiti paset ti Amianan nga Aprika.

Babaen ti kabukbukodanna a panagidaulo, dagiti puersana ket inabakda dagiti
Krusada iti Gubat ti Hattin, a daytoy ti nangidalanan ti pannakatiliw manen ti
Palestina, a daytoy ket natiliw idi manipud kadagiti Fatimid nga Ehipsio babaen
dagiti Krusada kadagiti kasakbayan a 88 a tawtawen. Urayno dagiti Krusada a
Pagarian ti Herusalem ket nagtultuloyda nga adda para iti maysa a paset ti
panawen, ti pannakaabakna idiay Hattin ket nangmarka ti ti nagsikkuan ti
panagsuppiatna kadagiti Muslim ken dagiti Arabo. Isu a daytoy, a ni Saladin ket
maysa a prominente a pigura kadagiti Kurdo, Arabo, ken Muslim a kultura. Ni
Saladin ket maysa idi a nainget a nagraraem ti Sunni nga Islam. Ti nasudi ken
kinakabalierana ket inbagbaga babaen dagiti Kristiano a nagsursurat, a
naisangsangayan kadagiti pannakalaglagipan ti Sillong ti Kerak, ken uraynono isu
ket kasuppiat dagiti Krusada, isu ket kaaduan a nakagun-od ti panagrespeto
kaniana, a nairaman ni Ricardo ti Puso ti Leon; nga isu ket agbalin koma a
ginugora a pigura idiay Europa, isu ket nabalin a naramrambakan a kas pagarigan
ti pamunganayan ti kinakabaliera.

Ni Saladin ket naiyanak idi idiay Tikrit, Mesopotamia. Ti personal a naganna idi
ket "Yusuf"; ti "Salah ad-Din" ket ti laqab, ti deskriptibo nga epiteto, a ti
kaibuksilanna ket "Kinaregta iti Pammati." Ti pamilian ket kaputotan ti Kurdo,
ken nagtaud manipud ti siudad ti Dvin iti mediebal nga Armenia. Isu ket apo a
lalaki iti bangir ti inana ni Nur ad-Din. Ti tribu ti Rawadid a nagtaudanna ket
naasimilado bassiten iti agsasao iti Arabo a lubong idi dayta a panawen. Idi
1132 ti naabak a buyot ti Imad ad-Din Zengi, ti Apo ti Mosul, ket naserraan ti
panagsanudda babaen ti Karayan Tigris ken kasumbangir ti pagsammakedan ti Tikrit
nga idiay ket ti ama ni Saladin, ni Najm ad-Din Ayyub ket nagserbi a kas
alkalde. Ni Ayyub ket nangited kadagiti balsa para iti buyot ken inikkanna idi
iti pagyanan idiay Tikrit. Ni Mujahed al-Din Bihruz, ti dati nga aadipen a
Griego a naidutok gobernador militar ti akin-amianan a Mesopotamia para iti
serbisiona kadagiti Selyusida ket inungtanna ni Ayyub gapu iti panangited iti
pagyanan ni Zengi ken idi 1137, pinapawnawna ni Ayyub manipud idiay Tikrit
kalpasan idi ti kabasatna a lalaki a ni Asad al-Din Shirkuh ket pinatayna ti
gayyem ni Bihruziti maysa a dayaw a panagpatay. Segun kenni Baha ad-Din ibn
Shaddad, ni Saladin ket naipasngay iti isu met laeng a rabii idi pimmanaw ti
pamiliana idiay Tikrit. Idi 1139, ni Ayyub ket ti pamiliana ket immalisda idiay
Mosul nga idiay ket inaku ti utang ni Imad ad-Din Zengi ken indutokna ni Ayyub a
kas komander iti pagsammakedan idiay Baalbek. Kalpasan ti ipupusay ni Zengi idi
1146, ti anakna a lalaki, a ni Nur ad-Din, ket nagbalin a nagturay iti Aleppo
ken ti daulo dagiti Zengid.

Ni Saladin, nga itan ket nagnanaed idiay Damascus, ket naireporta nga addaan iti
naisangayan a panagay-ayat iti siudad, ngem ti pakaammo iti daytoy a nasapa a
kinaubing ket manmano laeng. Ti maipanggep iti edukasion, ni Saladin ket
insuratna a ti "ubbing ket dimmakelda iti waya a pinadakkel dagiti lallakay a
kabagianda." Segun kadagiti maysa a biograpona, ni al-Wahrani, ni Saladin ket
nakabael a simmungbat kadagiti salusod a maipanggep kenni Euklides, ti
Almagesto, aritmetik ken linteg, ngem daytoy idi ket maysa nga akademiko a
kapanunotan ken ti panagadal iti Koran ken dagiti "siensia ken relihion" ti
nangisilpo kaniana kadagiti kontemporaneona. Adda met dagiti dadduma a taudan a
nagtunton a dagiti las-ud ti panagadalna isu ket ad-adu a nagay-ayat iti
relihion ngem ti makitipon iti militar. Ti sabali pay a banag a nakaapekto iti
interesadona iti relihion ket idi las-ud ti Umuna a Krusada, ti Herusalem ket
natiliw iti surpresa a panagraut babaen dagiti Kristiano. Iti pay maipatinayon
iti Islam, ni Saladin addaan iti pakaammo kadagiti henelohia, biograpia, ken
pakasaritaan dagiti Arabo, ken dagiti pay linia ti putot dagiti Arabiano a
kabalio. Iti pay ad-adu, isu ket nasayaat ti pannakaamona iti Hamasah ni Abu
Tammam. Isu ket nagsasao pay iti Kurdo, ken mabalin a makapagsao pay iti Turko.



https://ilo.wikipedia.org/wiki/Rosa_Luxemburg

Ni Rosa Luxemburg (Rosalia Luxemburg, Polako: Róża Luksemburg; 5 Marso 1871 – 15
Enero 1919) ket maysa idi a Marxista teorista, philosopo, ekonomista ken
rebolusionario a sosialisa ti kaputotan a Polako Hudio a nagbalin a naturalisado
nga umili ti Alemania. Isu ket kameng idi ti Sosial a Demokrasia ti Pagarian ti
Polonia ken Lituania (SDKPiL), ti Partido Sosial Demakratiko ti Alemania (SPD),
ti Partido ti Nawaya a Sosial Demoktatiko (USPD), ken ti Partido Komunista ti
Alemania (KPD).

Idi 1915, kalpasan a nagsuporta ti SPD iti Alemania ti panakibiang ti
Sangalubongan a Gubat I, isu ken ni Karl Liebknecht ket binagondad ti
kontra-gubat a Spartakusbund (Liga ti Spartacus) a daytoy ket dimtengan a
nagbalinan ti Partido Komunista ti Alemania (KPD). Idi lasud ti Aleman a
Rebolusion isu ket nangbangon ti Die Rote Fahne (Ti Nalabbasit a Wagayway), ti
sentro a ramit ti Spartacista a tignay.

Isu ket nangipanunot a ti Spartacista a yaalsa a kas maysa akamali, ngem isu ket
nangsuporta ti daytoy kalpsan nga inbilin ni Liebknecht a dina nga amammo. Idi
naparukma daytoy a rebolto babaen ti demokratiko sosial a gobierno ken ti
Freikorps (dagiti nagtitipon a beterano ti Sangalubongan a Gubat I iti kanawan a
payak dagiti paramilitario a grupo), ni Luxemburg, Liebknecht ken dagiti dadduma
pay a nagsupsuporta kaniada ket natiliw ken naipapatayda. Ni Luxemburg ket
napaltogan idi ken naibelleng ti bagina idiay Kanal Landwehr idiay Berlin.
Kalpasan ti ipupusayda, ni Luxemburg ken Karl Liebknecht ket nagbalinda a martir
para kadagiti Marxista. Segun ti Pederal nga Opisina para iti Panagsalaknib ti
Batay-linteg, a nangipalplagip kenni Rosa Luxemburg ken ni Karl Liebknecht ket
agtultuloy a manipapel ti maysa anangruna a papel ti politikal a kanigid ti
Alemania.



https://ilo.wikipedia.org/wiki/Romano_nga_Imperio

Ti Imperio a Romano (Latin: IMPERIVM ROMANVM) ket isu ti kalpasan a Republikano
a paset ti panawen iti taga-ugma a sibilisasion iti Romano, a naipakadumaan
babaen ti maysa a autokratiko a porma iti gobierno ken dakkel a teritorio a
tinengtengngel idiay Europa ken ti Mediterraneano.

Ti 500 nga agtawen a Repubika a Romano, a sinarunuanna, ket napakapsot ti yaalsa
babaen dagiti nadumaduma a sibil a gubat.[nb 2] Adda dagiti nadumaduma a
napaspasamak a kadawyan naidarirag anga agmarka ti panaglasat manipud ti
Repaublika iti Imperio, a mairamnan ti pannakaidutok ni Julius Caesar a kas ti
agnanayon a diktador (44 BC), ti Gubat iti Actium (2 Septiembre 31 BC), ken ti
panagited ti Roman Senado iti Octabion ti honoripiko Augustus (16 Enero
27 BC).[nb 3]

Ti Romano panagpadakkel ket nangrugi kadagiti aldaw iti Republika, ngem ti
Imperio ket nagawatna ti kalatakan a gay-at babaen ni Emperador Trajan:
itipanawen ti panagturayna (98 aginggana idi 117 AD) ti Imperio a Romano ket
nagtengngel kadagiti agarup a 6.5 riwriw km2 iti rabaw tidaga. Gapu ti kadakkel
ti panaggay-at ti Imperio ken ti kaatiddog panag-ibtur, dagiti pagadalan
kenkultura iti Roma ket adda dagiti nauneg ken nabayag nga impluensia iti
panagrangrang-ay iti pagsasao, relihionn, arkitektura, pilosopia, linteg, ken
dagiti porma ti gobierno kadagiti tinurayanna a teritorio, a naisangsangayan ti
Europa, ken babaen ti kaibuksilan iti Europeano a panagpadakkel iti dagup ti
moderno a lubong.

Iti naladaw a maikatlo a siglo AD, ni Dioklesiano ket nagipatakder ti
pannakasanay iti panagbingbingay ti turay a nagbaetan dagiti uppat a kumaduaan
nga emperadopr (makunkuna a kas ti tetrakia) tapno mapasayaat ti panaksalaknib
kadagiti nawatiwat a teritorio, a nagpakabael daytoy ti panagtatingga iti
Didigra iti Maikatlo a Siglo. Iti panawen dagiti sumaganad a dekada ti Imperio
ket agnanayon a nabingbingay iti Daya/Laud a pagtayyekan. Kalpasan ti ipupusay
ni Teodosio I idi 395 naminsan pay daytoy a nabingbingay.

Ti marmarba a Lumaud nga Imperio a Romano ket nalpas idi 476 idi napilit ni
Romulus Augustus nga agibbet babaen ti Hermaniko daulo ti gubat a ni Odoakro. Ti
Dumaya a Romano wenno Imperio a Bisantino ket nalpas idi 1453 iti ipupusay ni
Konstantino XI ken ti pannakatiliw iti Konstantinopla babaen ni Mehmed II, daulo
dagiti Otomano a Turko.



https://ilo.wikipedia.org/wiki/Romain_Rolland

Ni Romain Rolland (29 Enero 1866 – 30 Disiembre 1944) ket maysa a Pranses a
dramatista, nobelista, manalaysay, agisarsarita ti arte ken mistiko a
nagunggunaan ti Premio Nobel iti Literatura idi 1915.

Ni Rolland ket naipasngay idiay Clamecy, Nièvre iti pamilia a nabaknang ken
agtaltalon. Nagisursurat kadagiti bukodna a kapadasan iti Kaunegan a
panagbanbaniaga (1942), isu mismo ti nakakita nga isu ket pannakabagi iti
"taga-ugma a sebbangan." Inpakatna dagitoy a tinaudan iti Colas Breugnon idi
(1919).

Naala isuna idiay École normale supérieure idi 1886, immuna a nagadal iti
philosopia, ngen ti kinawaya ti kararuana ket puonan ti panagbaybay-anna iti
daytoy tapno isuna ket saan a mangitulok iti mangituray nga ideolohia. Naalana
ti grado ti pakasaritaan iti 1889 ken nagtaeng ti dua a tawen idiay Roma, a ti
panakaamammona kenni Malwida von Meysenbug nga isu ket gayyem ni Nietzsche kenni
Wagner ken ti panakaduktalna ti Italiano nga obra maestra ket nangikeddeng para
iti panagrangrang-ay ti kapanunutanna. Idi nagsubli idiay Pransia idi 1895,
naalana ti doktorado a grado babaen ti bukodna a tesis iti Dagiti nagtaudan iti
moderno a liriko a teatro ken ti doktoradona a disertasion, Pakasaritaan iti
Opera idiay Europa sakbay ni Lully ken Scarlatti.

Ti immuna a librona ket naipablaak idi 1902, idi isu ket agatwen iti 36. Babaen
ti panagipatakderna ti 'teatro dagiti tatttao', nakaited isuna kadagiti nagruna
a parawad para iti demokratisasion iti teatro. A kas maysa a humanista,
inarakupna dagiti obra dagiti pilosopo iti India ("Panakisarsarita kenni
Rabindranath Tagore" ken Mohandas Gandhi). Ni Rolland napigsa a naimpluensian
babaen ti Vedanta a pilosopia iti India, a naipangpangruna kadagiti obra ni
Swami Vivekananda.



https://ilo.wikipedia.org/wiki/Roger_Martin_du_Gard

Ni Roger Martin du Gard (23 Marso 1881 – 22 Agosto 1958) ket maysa idi a Pranses
a mannurat ket nagunggunaan ti Premio Nobel iti Literatura di 1937. Isu ket
naisanay a kas maysa a kas maysa a paleograpo ken arkibero, ni Martin du Gard
ket nangiyeg kadagiti obrana iti maysa a naikararua iti awan kinurkurangan ken
ti naannadan a panagikeddeng kadagiti salaysay. Para iti panangipanggepna ti
dokumentasion ken ti panakaikabagian iti sosial a kinapudno iti kinaagmaymaysa a
panagrang-ay, isu idi ket naisilpo dagiti realista ken naturalista a tinawtawid
iti maika-19 a siglo. Ti kangrunaan nga obrana ket ti Les Thibault, ti roman
fleuve a maipanggep ti pamilia a Thibault, a kasisigu a naipablaak a kas maysa a
serie kadagiti walo a nobela. Ti sarita ket sinusurotna ti daksanggasat dagiti
dua nga agkabsat a lallaki, ni Antoine ken Jacques, manipud ti nabaknang a
burges a panakapadakkel, ti kaunegan ti Umuna a Sangalubongan a Gubat, aginggana
ti ipupusayda. Isu ket nangisurat pay ti maysa a nobela, ti Jean Barois, a
naisurat iti naipakasaritaan a kontesto iti Dreyfus a Biang. Daytoy a nobela
ketnaipadpada iti Augustin ou le Maître est là ni Joseph Malègue. Adda dagiti
dua a wagas iti sanguana ti patay (naisilpo ti panagsubli iti pammati kadagiti
dua a nobela para kadagiti dua a banuar) : Iti kanungpalan, ti "Augustin ou le
Maître est là" ket nakaro a naipanaw manipud ti "Jean Barois" iti dramatiko ken
moralida a pamay-an a naipanggep ti panagsagsagaba. Ti kaipapanan ti bagi ken ti
naisipan apanagsagsagaba ni Barois ket kasirenna ti kasasaad iti moral a
depresion ken ti panagkarayo para iti namayengmeng a kinaubing. Ni Barois
nagpili a matay idiay patneng a purokna, a napalikmutan kadagiti amammona ken
dagiti amammona a banag. Ngem ti para kenni Augustin ti panagsagsagaba ket maysa
a makaparagkak a kinapadas a mangipangato kaniana kadagdiay "yelo a sona" iti
nakararuaan a mamagkappia. Daytoy ket saan a nairanaan a, a saan a kasla ni
Barois, isu ket nagpili a matay iti kapintasan apanagmaymaysa, idiay di personal
a kuarto a pagsakitan iti Suiso bantay ti sanatorio. TDaytoy a kinawagas ket
mangisimbolo ti maysa a nakararuaan a kasasaad a mabalin a mangibaliw ti
panagsagsagaba iti kapintas.

Idi las-ud ti Maikadua a Sangalubongan a Gubat, isu ket nagtaeng idiay Nice, a
ditoy a nangisagsagana ti maysa a nobela, a daytoy ket saana a nalpas (Souvenirs
du lieutenant-colonel de Maumort); ti maysa a naipatarus ti Inggles para iti
daytoy a saan a nalpas a nobela ket naipablaak idi 2000.

Ni Roger Martin du Gard ket pimmusay idi 1958 ken naipunpon idiay Monasterio ti
Cimiez a Sementario idiay Cimiez,ti maysa a suburbo ti siudad iti Nice, Pransia.



https://ilo.wikipedia.org/wiki/Richard_Wagner

Ni Wilhelm Richard Wagner ( /ˈvɑːɡnər/; Panangibalikas nga Aleman: [ˈʁiçaʁt
ˈvaːɡnɐ]; 22 Mayo 1813 – 13 Pebrero 1883) ket maysa idi nga Aleman a komposer,
direktor ti orkestra, direktor ti teatro ken polemista a naipangpangrunaan a
naamammoan para kadagiti bukodna nga opera (wenno dagiti "musika a drama", nga
isu tipanagtawtawagna kadagitoy idi). Dagti komposision ni Wagner, a
naisangsangayan kadagiti naladladaw a paset ti panawenna, ket nalatakan dagitoy
para kadagiti narikut a linabag, dagiti nabaknang a danggay ken orkestrasion,
ken ti napasayaat a panag-usar dagiti leitmotib: dagiti tema ti musika a mainaig
kadagiti agmaymaysa a karakter, luglugar, kapanunotan wenno dagiti kumplot nga
elemento. Nga isu ket saan a maipadpada kadagiti dadduma a komposer, ni Wagner
ket nagsurat ti musika ken libreto para kadagiti tunggal maysa nga obrana ti
entablado. Dagiti dua a napili a kalatakan a naamaamoan a nanipud kadagiti
obrana ket dagiti Sakay dagiti Valkyrie manipud ti opera a Die Walküre, ken ti
Martsa iti Kasar (Koro iti Kasar) manipud ti opera a Lohengrin.



https://ilo.wikipedia.org/wiki/Ramallah

Ti Ramallah (Arabiko: رام الله‎, maibalikas a kas Rāmallāh    (tulong·paammo))
ket ti siudad ti Palestina idiay sentral a West Bank a mabirukan iti 10 km (6
milmilia) iti amianan ti Herusalem iti maysa a natimbeng a kangato iti 880 metro
iti pantar ti baybay, ken asideg daytoy iti al-Bireh. Daytoy ket agdama nga
agserbi a kas ti de facto nga administratibo a kapitolio ti Nailian a Turay ti
Palestina (PNA). Ti Ramallah ket historikal idi a maysa nga ili ti Kristiano nga
Arabo. Ita nga aldaw dagiti Muslim ket ti kaaduan a mangporma ti populasion iti
gangani a 27,092 idi 2007, ken agraman dagiti Kristiano a mangbukel iti kaaduan
kadagiti minoridad.

Ti "Ramallah" ket buklen ti "Ram," ti maysa a balikas ti Arameo a ti kayatna a
sawen ket "nangato a lugar wenno bantay," ken "Allah," ti Arabiko a balikas para
iti Dios, ken no iraman dagitoy dua a balikas ti napno a kaibuksilanna ket "ti
Turod ti Dios".

Dagiti tabon iti nakitikit a bato ket nabirukanen idiay asideg ti Ramallah.
Dagiti pirgis ti damdamili manipud iti Krusada/Aybi ken ti nasapa a paset ti
panawen ti Otomano ket nabirukan pay idiay.

Ti Ramallah ket nainagananen a mairaman iti lugar ti Krusada a tinawtawagan iti
Ramalie. Adda pay dagiti nailasin a tidda ti pasdek nga addaan iti naarko a
ruangan manipud iti panawen ti Krusada a tinawtawagan iti al-Burj,. ngem ti
kasisigud nga usar ti pasdek ket saan pay a naikeddeng.

Midia a mainaig iti Ramallah iti Wikimedia Commons Pakaammo ti panagbiahe idiay
Ramallah manipud iti Wikivoyage (Ingles)



https://ilo.wikipedia.org/wiki/Qin_Shi_Huang

Ni Qin Shi Huang (Wade-Giles: Chin Shih Huang; Insik: 秦始皇; 259 BC – 210 BC;
personal name: Zhao Zheng (Wade-Giles: Chao Cheng; Insik: 趙政); nagan iti klasiko
nga Insik: (趙正) ket isu idi ti ari ti Insik nga Estado ti Qin manipud idi 246 BC
aginggana idi 221 BC, idi las-ud ti Paset ti panawen dagiti Naggugubat nga
Estado. Isu ti nagbalin nga immuna nag emperador ti nagkaykaysa a Tsina idi 221
BC. Isu ket nagturay aginggan idi pimmusay idi 210 BC iti tawen a 49.

Isu ket tinawtawgann ti bagina a kas ti Umuna nga Emperador (Insik: 始皇帝, Shǐ
Huángdì) kalpasan ti panagkaykaysa ti Tsina, Ni Qín Shǐ Huáng ket maysa
anangruna a pigura iti Insik a pakasaritaan, a nagiyeg ti gangani a dua a
milenio nga imperial a panagturay. Kalpasan ti panakaykaysa ti Tsina, ken ti
nagruna nga agbalbalakad kaniana a ni Li Si ket nangiruar kadaiti kangrunaan a
reporma ti ekonomiko ken politikal a sistema. Isu ket nangipatakder kadagit
idaddakkel a gandat, a m,airaman ti panangipatakder ken panagkaykaysa kadagiti
nadumaduma a a paset ti Nalatak a Diding ti Tsina, ti nadayeg tattan a kadakkel
ti siudad a mausoleum a ginuargardian babaen dagit kasla tao a kadkkel a
Terakota aBuyot, ken ti dakkel a kalsada a sistema, a nakatayan dagiti adu a
tao.

Midia a mainaig kenni Qin Shi Huang iti Wikimedia Commons Dagiti inadaw a sasao
a mainaig kenni Qin Shi Huang iti Wikiquote (Ingles)



https://ilo.wikipedia.org/wiki/Programa_ti_Global_a_Bulkanismo

Ti Programa ti Global a Bulkanismo (GVP) ti Instituto ti Smithsoniano ken
dokumentuanna dagiti bulkan ti Daga ken dagiti pakasaritaan ti panagbettakda
kadagiti naudi a 10,000 a tawtawen. Ti GVP ket ireportana dagiti agdama a
panagbettak manipud ti sangalubongan ken mangtaripato pay ti repositorio dagiti
datos a batayan dagiti aktibo a bulkan ken dagiti panagbettakda. Iti daytoy a
waya, maipresenta ti global a kontesto para iti aktibo a bulkanismo ti planeta.
Ti panagreporta ti Smithsoniano iti agdama nga aktibidad ti bulkan ket nagrugin
manipud idi 1968, iti Sentro para iti Nabiit ti Biag a Penomena (CSLP). Ti GVP
ket ibalbalayan iti Departamento dagiti Siensia ti Mineral, paset ti Nailian a
Museo ti Masna a Pakasaritaan, ti National Mall idiay Washington, D.C.

Ti Linawas a Reporta ti Aktibidad ti Bulkan ket pagtitinnulongan a gandat a
nagbaetan ti Programa ti Global a Bulkanismo ti Smithsoniano ken ti Programa
dagiti Peggad ti Bulkan ti Heolohiko a Panagsukisok ti Estados Unidos. Dagiti
pakdaar ti aktibidad ti bulkan ket preliminario ken maipablaak iti website ti
Reporta ken suheto a mabaliwan gaputa kaaduan pay a maad-adal dagiti pasamak.
Dagiti naisalaysay a reporta dagiti nadumaduma a bulkan ket binulan a maipablaak
iti Bulletin ti Network ti Global a Bulkanismo.

Ti GVP ket dokumentuanna pay dagiti naudi a 10,000 a tawtawen ti bulkanismo ti
Daga. Ti naipakasaritaan nga aktibidad ket makatulong kadagiti perpektibo
kadagiti masakbayan a pasamak ken kadagiti aktibidad ti bulkan. Dagiti datos a
batayan ti bulkan ken panagbettak ti GVP' ket mangbukel ti pundasion para
kadagiti amin nga estadistikal nga insasao a maipanggep kadagiti lokasion,
pannakasansan, ken ti kapigsa dagiti panagbettak ti bulkan iti Daga iti las-ud
ti naudi a 10,000 a tawtawen. Dagiti dua nga edision ti Bulbulkan ti Lubong
(Simkin et al., 1981; ken ni Simkin ken ni Siebert, 1994) ket naipablaak a
naibatay iti datos ti GVP ken dagiti interpretasion.



https://ilo.wikipedia.org/wiki/Prepektura_ti_Shimane

Ti Prepektura ti Shimane (島根県, Shimane-ken?) ket maysa a prepektura iti Hapón a
mabirukan idiay rehion ti Chūgoku idiay isla iti Honshū. Ti kapitoliona ket ti
Matsue. Isau daytoy ti maikadua a kaaduan ti populasion a prepektura iti Hapón,
kalpsan ti ti dumaya a kaarrubana a Tottori. Daytoy a prepektura ket addaan ti
lugar a nagbennat manipud ti daya aginggana ti laud a sumagsango ti Banbantay ti
Chūgoku idiay abagatan a bakrangna ken idiay Baybay iti Hapón iti amianan a
bakrang. Nabingbingay daytoy iti Rehion ti Izumo iti Daya, ti Rehion ti Iwami
iti Laud ken ti Rehion ti Oki, adda dagiti babassit a grupo ti isla iti
akin-amianan a pantarna. Kaaduan kadagiti siudad ket asideg iti igid ti baybay
iti Baybay Hapón. Ti Izumo Taisha idiay Siudad ti Izumo ket maysa kadagiti
kadaanan a Shinto nga altar idiay Hapón.

Ti Is-isla ti Oki idiay Baybay iti Hapón ket paset pay ti Prepektura ti Shimane,
nga agtunton nga addaan ti panagturay iti naturayan ti Abagatan a Korea nga isla
iti Liancourt Rocks (Takeshima).



https://ilo.wikipedia.org/wiki/Paraguay

Ti Paraguay (Espaniol: [paɾaˈɣwai]; Guarani: Paraguái [paɾaˈɣwaj]), opisial a ti
Republika ti Paraguay (Espaniol: República del Paraguay, Guarani: Tetã
Paraguái), ket ti napalikmutan ti daga a pagilian idiay sentral nga Abagatan nga
Amerika, bineddengan daytoy babaen ti Arhentina iti abagatan ken abagatan a
laud, ti Brasil iti daya ken ti amianan a daya, ken ti Bolivia iti amianan a
laud. Ti Paraguay ket mabirukan kadagiti bangkag ti Karayan Paraguay, nga agayus
babaen ti tengnga ti pagilian manipud iti amianan aginggana iti abagatan. Gapu
ti sentral a lokasionna idiay Abagatan nga Amerika, daytoy ket sagpaminsan a
tinawtawagan a kas Corazón de América ("Puso ti Amerika").

Dagiti indihenio a Guaraní ket nagtataengdan idiay Paraguay para kadagiti saan a
nabibiit ngem milenio sakbay a naparukma ti teritorio babaen dagiti Espaniol idi
maika-16 a siglo. Dagiti nagtataeng nga Espaniol ken dagiti mision ti Hesuita
ket nangipayammoda iti Kristianidad ken Espaniol a kultura iti rehion. Ti
Paraguay ket adda idi iti patingga ti ruar iti imperio a kolonia ti Espania, nga
addaan laeng kadagiti bassit nga urbano a sentro ken dagiti agtataeng. Kalpasan
ti wayawaya manipud iti Espania idi 1811, ti Paraguay ket tinurayan idi babaen
dagiti diktador a nangisayangkat kadagiti annuroten ti pannakaisinsina ken
protektionista.

Kalpasan iti didigra a Gubat ti Paraguay (1864–1870), ti pagilian ket nakapukaw
iti 60 aginggana iti 70 a porsiento iti populasionna babaen ti gubat ken sakit,
ken agarup a 140,000 kuadrado kilometro (54,054 sq mi) iti teritoriona iti
Arhentina ken Brasil. Babaen iti maika-20 a siglo, ti Paraguay ket nagtultuloy a
nagib-ibtur kadagiti nagsasaruno nga autoritariano a gobierno, ken nagbanagan
iti turay ni Alfredo Stroessner, a nangidaulo iti kapautan a diktadura ti
militar iti Abagatan nga Amerika manipud idi 1954 aginggana idi 1989. Isu ket
naparmek iti maysa a kudeta iti militar, ken dagiti nawaya nga adu partidona a
panagbubutos ket immuna a naurnos ken natengngel idi 1993. Kalpasan ti maysa a
tawen, timmipon ti Paraguay iti Arhentina, Brasil ken Uruguay a nagpundar iti
Mercosur, ti rehional a panagtitinulngan iti ekonomia.

Manipud idi 2009, ti populasion ti Paraguay ket nakarkulo iti agarup a 6.5 a
riwriw, kaaduan ket naikonsentrado iti rehion ti abagatan a daya ti pagilian. Ti
kapitolio ken kadakkelan a siudad ket ti Asunción, a ti metropolitano a lugar
ket pagtaengan dagiti gangani a pagkatlo a populasion ti Paraguay. No maigiddiat
kadagiti kaaduan a pagilian ti Latin nga Amerika, ti indihenio a pagsasao ken
kultura ti Paraguay, ti Guaraní, ket agtultuloy a kaaduan a makaimpluensia.
Kadagiti tunggal maysa a senso, dagiti agtataeng ken kaaduanda a mangibaga
kaniada a kas mestiso, ken mangipaltiing daytoy kadagiti tawen a pannakiasawa
kadagiti nadumaduma a grupo ti etniko. Ti Guaraní ket mabigbig a kas maysa nga
opisial a pagsasao ken kakuyogna ti Espaniol, ken dagitoy dua a pagsasao ket adu
a naisasao iti pagilian.

Midia a mainaig iti Paraguay iti Wikimedia Commons Pakaammo ti panagbiahe idiay
Paraguay manipud iti Wikivoyage (Ingles)



https://ilo.wikipedia.org/wiki/Pagtagilakuan

Ti pagtagilakuan ket maysa kadagiti nadumaduma a sistema, patakder, pamay-an,
sosial a pannakibiang ken dagiti inpraestruktura a pakisinnukatan dagiti
partido. Bayat a dagiti partido ket mabalinda ti makisinnukat kadagiti tagilako
ken dagiti serbisio babaen ti pannakisinnukat, kaaduan kadagiti pagtagilakuan
ket agtaltalekda kadagiti aglaklako a mangidatdaton kadagiti tagilako wenno
dagiti serbisio (mairaman ti panag-obra) tapno makisinnukat ti kuarta manipud
kadagiti aggatgatang. Mabalin a makunkuna a ti pagtagilakuan ket ti
pakaikeddengan ti proseso dagiti presio dagiti tagilako ken dagiti serbisio.

Tapno kompetitibo ti pagtagilakuan, nasken nga adda dagiti ad-adu ngem maysa a
gumatgatang weno aglaklako. Naisingasingen a ti dua a tao ket mabalinda ti
makisinnukat, ngem nasken ti saan a basbassit ngem tallo a tattao tapno mabalin
ti maysa a pagtagilakuan, tapno adda met kompetision iti saan a basbassit ngem
maysa kadagiti dua a bangirna. Nupay kasta, dagiti kompetetibo a pagtagilakuan,
a kas maawatan iti pormal nga ekonomiko a teoria, ket agtaltalek kadagiti
dakdakkel a bilang dagiti aggatgatang ken aglaklako. Ti pagtagilakuan nga addaan
iti maymaysa nga aglaklako ken dagiti adu a gumatgatang ket panagibukbukod. Ti
pagtagilakuan nga addaan iti maymaysa a gumatgatang ken dagiti adu nga aglaklako
ket monopsonio.



https://ilo.wikipedia.org/wiki/Pagsasao_nga_Amariko

Ti Amariko (Amariko: አማርኛ, Amarəñña, IPA: [amarɨɲːa]) ket Semitiko a pagsasao a
naisasao idiay Etiopia. Daytoy ti maikadua a kaaduan a naisasao a Semitiko a
pagsasao iti lubong, kalpasan ti Arabiko, ken ti opisial a panangi-obra a
pagsasao ti Pederal Demokratiko a Republika ti Etiopia. Isu a daytoy ket addaan
ti opisial a kasasaad ken naus-usar iti amin a paset ti pagilian. Ti Amariko ket
isu pay ti opisial wenno panangi-obra a pagsasao kadagiti nadumaduma nga estado
iti uneg ti pederal a sistema. Isu daytoyen ti panangi-obra a pagsasao ti
gobiernot, ti militar, ken ti Simbaan ti Etiopiano nga Ortodokso Tewahedo
kadagiti naplabas a medibal ken moderno a panawen. Iti ruar ti Etiopia, ti
Amariko ket pagsasao dagiti agarup a 2.7 a riwriw nga emigrantes. Daytoy ket
naisursurat nga inus-usar ti Amariko Fidel, ፊደል, a napadur-as manipud ti Ge'ez
abugida—a tinawtawagan, iti sasao nga Etiopiano a Semitiko, ፊደል fidel
("alpabeto", "letra", wenno "karakter") ken አቡጊዳ abugida (manipud kadagiti uppat
nga umuna nga Etiopiko a letletra, nga isu ti nangipadur-as ti modernoa a
lingguistiko a termino ti abugida).



https://ilo.wikipedia.org/wiki/Pagsasao_a_Koptiko

Ti Koptiko wenno Koptiko nga Ehipsio (ⲘⲉⲧⲢⲉⲙ̀ⲛⲭⲏⲙⲓ Met Remenkēmi) ket isu ti
agdama nga agpang iti pagsasao nga Ehipsio, daytoy ket maysa nga akin-amianan
nga Apro-Asiatiko a pagsasao a maisasao idiay Ehipto aginggana idi maika-17 a
siglo. Ti Ehípsio ket narugian a sinuratan babaen ti panagusar ti Griego nga
abesedário idi umuna a siglo. Daytoy a baro a sistema ti panagsurat ket nagbalin
a ti Koptiko a sinuratan, maysa a naampon nga alpabeto a Griego a nanayonan
kadagiti innem wenno pito a senial manipud iti demotiko a sinuratan a
mangipabagi dagiti Ehipsio nga uni nga awan iti pagsasao a Griego. Adda dagiti
nadumaduma a dialekto a Koptiko a nainaganan, ti kangrunaan ket dagiti Sahidiko
ken Bohairiko.

Ti Koptiko ken Demotiko ket asideg a maikabagian iti Naladaw nga Ehipsio, a
daytoy ket naisurat iti sinuratan a Heroglipiko. Ti Koptiko ket rimmang-ay a kas
ti literario a pagsasao manipud idi maika-2 aginggana idi maika-13 a siglo, ken
ti bukodna a dialekto a Bohairiko ket agtultuloy nga isu ti liturhikal a
pagsasao iti Koptiko nga Ortodokso a Simbaan iti Alehandria. Sinumallin daytoy
babaen ti Ehipsio nga Arabiko a kas ti maisasao a pagsasao idi kapapanan ti
nasapa a moderno a panawen, ngem ti panagungar a ganetget ket naiparugi manipud
idi maika-19 a siglo.



https://ilo.wikipedia.org/wiki/Pagsasao_a_Guarani

Ti Guarani a naisangayan iti nangruna a karuay nga ammo a kas Paraguayo a
Guarani (endonimo avañe'ẽ [aʋãɲẽˈʔẽ] 'ti pagsasao iti tattao'), ket maysa nga
indihenio a pagsasao ti Abagatan nga Amerika a tagikua ti Tupi–Guarani a
subpamilia ti sasao a Tupi. Daytoy ket maysa kadagiti opisial a pagsasao ti
Paraguay (a mairaman iti Espaniol), nga idiay ket naisasao babaen dagiti kaaduan
ti populasion, ken idiay ket kagudua ti populasion ti away ket monolingual.
Daytoy ket insasao babaen dagitikomunidad iti kaarruba a pagpagilian, a mairaman
dagiti paset ti akin-amianan a daya ti Arhentina, akin-abagatan a daya ti
Bolivia ken akin-abagatan a laud ti Brasil, ken ti maikadua nga opisial a
pagsasao ti Probinsia ti Arhentina ti Corrientes manipud idi 2004; daytoy ket
maysa pay nga opisial apagsasao ti Mercosur.

Ti Guarani ket maysa kadagiti kaaduan a naisasao nga indihenio a pagsasao iti
Kaamerikaan ken ti laeng maymaysa a dagiti agsasao ket mangiraman ti dakkel a
proporsion iti saan nga indehenio a tattao. Daytoy ket maysa nga anomalia iti
Kaamerikaan nga iti pagsasao ket mapan kadagiti pagsasao iti kolonial a nga
Europa (iti daytoy a kaso, ti sabali nga opisial a pagsasao ti Espaniol) ket
ganganin nga unibersal a panangilasin a pangmarka ti identidad dagiti mestiso
(tattao nga aglalaok iti kaputotan iti Espaniol ken Amerindiano).



https://ilo.wikipedia.org/wiki/Pagalagadan_nga_oras

Ti pagalagadan nga oras ket ti resulta ti panangipadpada kadagiti pagorasan
kadagiti nadumaduma a heograpikal a lokasion iti kaunegan ti sona ti oras iti
agpada nga oras imbes a ti panagusar ti lokal a meridiano a kas ti natimbeng a
lokal nga oras wenno solar nga oras. Iti pakasaritaan, daytoy ket nakatulong iti
proseso ti panangipadto ti tiempo ken ti panagbanniaga iti tren. Ti konsepto ket
naipatakder iti naladaw a maika-19 a siglo. Ti oras a naisaad ket nagbalinen a
naipalawag kadagiti termino dagiti timbengan manipud ti Unibersal nga oras.
Dagiti lugar a maus-usar ti Oras a panagin-inut ti lawag, ti termino nga
pagalagadan nga oras ket kadawyan a mangibaga ti oras nga awan ti timbenganna
para iti oras a panagin-inut ti lawag.

Ti pannakaampon ti Pagalagadan nga Oras, gapu ti di maisina a pannakainaig ti
nagbaetan ti panawen ken longitud, ket nangpasingked kadagiti konsepto iti
panagguddua ti globo kadagiti akindaya ken akinlaud a hemisperio, iti maysa a
Kangrunaan a Meridiano (ken ti pay kasumbangirn a Internasional a Linia ti Oras)
a nangsukat kadagiti nadumaduma a Kangrunaan a Meridiano a naus-usar idi.



https://ilo.wikipedia.org/wiki/Oras_ti_Kalgaw_ti_Tengnga_nga_Europa

Ti Oras ti Kalgaw ti Tengnga nga Europa (CEST) ket ti pagalagadan nga oras a
napalpaliiww iti las-ud ti panawen iti panagin-inut ti lawag ti kalgaw kadagiti
pagilian ti Europa nga agpalpaliiw iti Oras ti Tengnga nga Europa (UTC + maysa
nga oras) iti las-ud iti amin a nabati a paset ti tawen. Daytoy ket maitunos iti
UTC + dua nga or-oras.

Dagiti sabali a nagan a naipakaten iti Oras ti Kalgaw ti Tengnga nga Europa ket
ti Kalgaw nga Oras ti Akintengnga nga Europa (Middle European Summer Time -
MEST), Oras ti Panagin-inut tiLawag ti Tengnga nga Europa (Central European
Daylight Saving Time - CEDT), ken Oras Bravo (manipud iti maikadua a letra iti
ponetiko nga alpabeto ti NATO).

Manipud idi 1996, napalpaliiwen ti Oras ti Kalagaw ti Europa iti pagbaetan ti
1:00 UTC iti maudi a Domingo ti Marso ken 1:00 iti maudi a Domingo ti Oktubre;
iti dati dagiti alagaden ket saan nga agpapada iti amin a paset ti Kappon ti
Europa.

Ti CEST ket inus-usar pay idi kadagiti tawen ti 1993–1995 idiay Portugal ken idi
1998–1999 idiay Lituania.



https://ilo.wikipedia.org/wiki/Noam_Chomsky

Ni Avram Noam Chomsky (/ˈnoʊm ˈtʃɒmski/; naiyanak idi Disiembre 7, 1928) ket
maysa nga Amerikano a linguistiko, pilosopo, ti kognitibo a sientista, lohiko,
historiador, politikal a kritiko, ken aktibista. Isu ket maysa a Propesor ti
Instituto ken Propesor (Emeritus) iti Departamento ti Lingguistika ken Pilosopia
idiay MIT, nga idiay ket nagtrabtrabaho iti sumurok a 50 a tawtawen. Iti
maipatinayon kadagiti obran ti lingguistika, isu ket nagsursurat kadagiti
maipanggep ti gubat, politika, ken masa a midia, ken isu ti nagsursurat kadagiti
100 a liblibro. Segun ti Pangsurotan ti Dakamat Dagiti Arte ken Dagiti Kinataon
idi 1992, ni Chomsky ket nadakamatan idi a kas maysa a kaaduan a taudan ngem ti
sinoman a sibibiag nga eskolar manipud idi 1980 aginggana idi 1992, ken isu idi
ti maikawalo a kaaduan a nadakamatan a taudan para iti amin. Isu ket
naipalpalawagan idi a kas maysa a prominente a pigura ti kultura, ken nabutosan
idi a kas ti "kalaingan a publiko nga intelektual iti lubong" idi 2005 a
panagbutos.

Ni Chomsky ket naibagbaga idi a kas ti "ama ti moderno a lingguistika" ken maysa
a nangruna a pigura iti analitiko a pilosopia. Ti obrana ket naka-impluensia
kadagiti pagobraan a kas ti siensia ti kompiuter, matematika, ken sikolohia. Isu
ket naipammadayawan a kas ti nangpartuat wenno kimmaduaan a nagpartuat ti
Chomsky a pagsasarunuan, ti teoria ti unibersal a gramatika, ken ti
Chomsky–Schützenberger a teorama.

Kalpasan ti pannakaipablaak ti immuna a librona iti lingguistika, ni Chomsky ket
nagbain a prominente a kritiko ti Gubat ti Bietnam, ken manipud idin ket
nagtutuloy a nagipabpablaak kadagiti libro iti panagdillaw ti politiko. Isu ket
naindayegan a naamammuan para kadagiti panagdillawna iti Ganganaet nga annuroten
ti Estados Unidos, estado a kapitalismo ken ti kaaduan anaamammuan a midia ti
damdamag. Ti bukodna a panagdillaw ti midia ket nangiraman ti Panagpataud ti
Konsepto: Ti Politikal nga Ekonomia ti Masa a Midia (1988), a kimmaduaanna a
sinurat kenni Edward S. Herman, ti maysa a panagusig a nangipalpalawag ti teoria
ti propaganda a modelo para iti panagusig ti midia. Nangipalpalawag kadagiti
paniriganna a kas ti "tradisonal nga anarkista, nga adda dagiti taudan iti
Panangilawlawag ken klasiko a liberalismo", ken kankanayon a mangikadkadua iti
anarko-sidikalismo ken libertariano a sosialismo.

Midia a mainaig kenni Noam Chomsky iti Wikimedia Commons Dagiti inadaw a sasao a
mainaig kenni Noam Chomsky iti Wikiquote (Ingles) Dagiti obra a mainaig kenni
Noam Chomsky iti Wikisource (Ingles)



https://ilo.wikipedia.org/wiki/Nateng

Iti panagluto a termino, ti nateng ket isu ti masida a mula wenno ti pasetna, a
naikeddeng para iti panagluto wenno makilaw. Iti biolohiko a termino, ti
"nateng" ket manginagan kadagiti kameng ti pagarian ti mula.

Ti saan a biolohiko a panangilawlawg iti nateng ket kaaduan a naibatay iti
kulinario ken kultural a tradision. Malaksid kadagiti nateng, dagiti dadduma pay
a kita makan a mula ket dagiti prutas, bukbukel ken dagiti nues. Dagiti nateng
ket kankanayon a makmakan kadagiti salad wenno naluto kadagiti nananam wenno
naapgad a luto, bayat a dagiti kulinario a prutas ket kadawyan dagitoy a
nasam-it ken inus-usar para kadagiti sam-it, ngem daytoy ket saan nga unibersal
nga alagaden. Isunga, ti panagbingbingay ket kasla arbitrario, a naibatay
kadagiti kultural a panirigan. Kas pagarigan, adda dagiti tao a mangikeddeng a
dagiti uong a kas nateng urayno dagitoy ket saan a biolohiko a mulmula, bayat a
dagiti dadduma ket ikeddengda iti sabali a kategori ti makan; adda met dagiti
dadduma a kultura a mangigrupo kadagiti patatas kadagiti sereal a produkto a kas
dagiti miki wenno bagas, bayat a kaaduan kadagiti agsasao ti Inggles ket
ikeddengda dagitoy a kas natnateng.

Adda met dagiti nateng a mabalin a kilawen, adda met dagiti mabalin a kaenen a
maluto, ken adda met dagiti dadduma a nasken a maluto tapno mapatay dagiti masna
sabidong wenno dagiti mikrobio tapnp dagitoy ket mabalin a sidaen.



https://ilo.wikipedia.org/wiki/Naipakasaritaan_a_Diksionario_ti_Suisa

Ti Naipakasaritaan a Diksionario ti Suisa ket maysa nga ensiklopedia iti
pakasaritaan ti Suisa a mangigandat ti panggep dagiti resulta iti moderno a
naipakasaritaan a panagsukisok iti kita a maserrekan kadagiti ad-adu a tao.

Ti ensiklopedia ket inpablaak babaen ti pundasion babaen ti pannakisuki iti
Suiso nga Akademia ti Nagtagitaoan ken dagiti Siensia Sosial (SAGW/ASSH) ken ti
Naipakasaritaan a Kagimongan ti Suisa (SGG-SHH) ken binayadan babaen ti nailian
a daton ti panagsukisok. Malaksid kadagiti 35 nga empleado kadagiti sentral nga
opisina, dagiti kontributor ket mairaman dagiti 100 nga akademiko nga
agbalbalakad, dagiti 2500 a historiador ken dagiti 100 nga agipatpatarus.

Ti ensiklopedia ket aggigiddan a maur-urnos kadagiti tallo a nailian a pagsasao
ti Suisa: ti Aleman (Historisches Lexikon der Schweiz, HLS), Pranses
(Dictionnaire Historique de la Suisse, DHS) ken Italiano (Dizionario Storico
della Svizzera, DSS). Dagiti immuna a 13 a tomo ketnaipablaak idi 2002. Adda met
naplano a maysa a tomo iti tunggal maysa a tawen.

Ti Lexicon Istoric Retic (LIR) ket dagiti dua a tomo a bersion nga addaan
kadagiti napili nga artikulo anaipablaak iti Romansh. Daytoy ket mangiraman
kadagiti artikulo a saan a mabalin a magun-od kadagit sabali a pagsasao.



https://ilo.wikipedia.org/wiki/Nailian_a_Biblioteka_ti_Suesia

Ti Nailian a Biblioteka ti Suesia (Sueko: Kungliga biblioteket, KB, kaibuksilan
ket "ti Naarian a Biblioteka") ket ti nailian a biblioteka ti Suesia. Daytoy ket
agurnong ken agipreserba kadagiti amin a domestiko a materiales kadagiti
naiprenta aken audio-bisual iti Suesia, ken dagiti pay linaon iti gunglo ti
Suesia a naipablaak iti ballasiw taaw, adda pay daytoy kadagiti nangruna nga
urnong iti literatura kadagiti sabali a pagsasao.

Dagiti urnong ti Nailian a Biblioteka ket buklen dagiti ad-adu ngem 18 a riwriw
a banbanag, a mairaman dagiti libro, dagiti poster, dagiti retrato, dagiti
manuskrito, dagiti diario ken dadduma pay. Ti urnong ti audio-bisual ket buklen
dagiti ad-adu ngem 7 a riwriw nga or-oras ii nairekord a materiales.

Ti pay Nailian a Biblioteka ket biblioteka a pagsukisokan ti nagtagitaon, nga
addaan kadagiti urnong ti ganganaet a literatura kadagiti adu a sakop dagiti
suheto a mairaman ti arkeolohia, pakasaritaan, dagiti panagadal ti literatura,
ken pakasaritaan ti arte. Ti biblioteka ket aglaon pay ti urnong dagiti 850
nalawa a sabanas ti papel iti Suesia manipud idi 1852.

Ti Nailian a Biblioteka ket aggatang pay iti literatura a maipanggep iti Suesia
kadagiti naisurat iti ganganaet a pagsasao ken dagiti obra dagiti Suiso a
naipablaak iti ballasiw taaw, ti kategoria nga ammo a kas suecana. Ti Nailian a
Bibloteka ket nagur-urnosen kadagiti floppy disk, dagiti CR-ROM, ken dagiti
sabali pay nga elektroniko a pagepenpenan a midia manipud idi tengnga ti
tawtawen ti 1990, a mairaman dagiti e-libro, dagitie-warnakan, dagiti website,
ken dagiti dadduma pay a dihital a material.

Idi 1953, ti Nailian a Biblioteka ket gimmatang kadagiti adu a dagup ti Ruso a
literatura manipud idiay Leningrad ken Moscow. Dagitoy a libro ket nangporma ti
batayan iti biblioteka Eslabo idiay Stockholm. Dagitoy a plano ket naipagtitipon
iti maysa a tulagan a naaramid idi 1964 a nagbaetan ti Biblioteka Lenin idiay
Moscow ken ti Nailian a Biblioteka a dagiti respektibo a biblioteka ket timmulag
a makisinnukat iti literatura kadagit pagilianda.



https://ilo.wikipedia.org/wiki/Ming_a_Dinastia

Ti Ming a Dinastia, ket isu pay ti Imperio ti Nalatak a Ming, ket isu idi ti
nagturturay a dinastia iti Tsina kadagiti 276 a tawawen (1368–1644) kalpasan ti
panakarebba ti indauloan ti Mongol a Yuan a Dinastia. Ti Ming, ket adu a
naipalpalawagan a kas ti "maysa kadagiti kalatakan a panawen ti naurnos a
gobierno ken sosial a panakatalna iti pakasaritaan ti tao", ket isu idi ti
kinaudi a dinastia idiay Tsina a tinurayan babaen ti etniko a Han nga Insik.
Urayno ti Beijing a kapitolio ti Ming ket natnag idi 1644 iti maysa a yaalsa nga
indauluan babaen ni Li Zicheng (nga isu ti nangipatakder ti Shun a Dinastia,a
kalpasan daytoy ket sinukatan babaen ti indauluan ti Manchu a Qing a Dinastia),
dagiti turay a tumalek iti trono—a tinawtawagan a kas ti Akin-abagatan a Ming
ket rimsua aginggana idi 1662.

Ni Emperador Hongwu (nagturay idi 1368–98) ket nangpadas a nangpartuat ti maysa
a kagimongan kadagiti kabukukodan nga agkamkammatalek a komunidad ti away a
naurnos iti nainget, di makutkuti a sistema a mang-garansia ken mangsuporta ti
permanente a klase dagiti soldado para iti daytoy a dinastia: dagiti sitatakder
a buyot ti imperio simmurok iti maysa a riwriw dagiti tropa ken dagiti marina
pangsangladan idiay Nanjing ket dagitoy idi ti kadakkelan iti lubong. Isu ket
nalatak pay a nangtartaripatu ti pannakapugsay dagiti eunuko a korte ken dagiti
saan nga agkakabagian a mogol, a nagit-ited kadagiti daga kadagiti annakana a
lalaki a kasukatan dagiti serbisiom iti amin a Tsina ken ti panagipadas a
mangiyalagead kadagitoy prinsesa kadagiti amin a naipablaak a dinastiko a
pangibagbagaan. Daytoy ket nakaro a napaay idi ti agtutubo a sumaruno kaniana
ket nangpadas a manglapped ti bileg ti ulitegna, a nangruggian ti yaalsa a
nanagikabil ti prinsipe ti Yan iti trono a kas ti Yongle nga Emperador idi 1402.
Ni Emperador Yongle ket nangbangon ti Yan a kas ti maysa a maikadua a kapitolio
ken ninagananna manen ti Beijing, inpatakderna ti Maikaluya a Siudad, ken
nangisubli ti Nalatak a Kanal ken ti kinapangruna dagiti imperial a
panagsubsubok kadagiti opisial a panagidutok. Isu ket nanggunguna kadagiti
agsupsuporta kaniana nga eunuko ken nagpatrabaho kaniada a kas mangsuppiat a
timbeng dagiti Confuciano nga eskolar-burikrata. Ti maysa a, Zheng He, ket
nangidadaulo kadagiti dakkel a pito a panagbanniaga ti eksplorasion iti Taaw
Indiano ken ad-adayo pay a kas ti Arabia ken ti aplaya ti Aprika.

Ti pannakaipangato dagiti baro nga emperador ken dagiti baro a sangkatipunan ket
nangpabassit kadagitoy a kalabesan; ti pannakatiliw ti Zhengtong Emperor idi
las-ud ti 1449 a Didigra ti Tumu ket napno a nangipatingga kadagitoy. Ti
imperial a marina ket napalubosan a matnag iti pannakataripato bayat a ti
naipapilit a panagobra ket nangipatakder ti Liaodong a bakud ken nangikapet ken
nagsammaked ti Nalatak a Diding ti Tsina iti agdama a moderno a pormana. Dagiti
adu ti pannakaisakupna a senso ti intero nga imperio iti tunggal duapulo a
tawen, ngem ti essem a mangliklik ti panagobra ken dagiti buis ken ti kinarigat
a mangipenpen ken mamngrepaso kadagiti adu unay nga arkibo idiay Nanjing ket
nanglapped kadagiti husto a bilbilang. Dagiti karkulo para iti populasion ti
naladaw a Ming ket agdumaduma manipud ti 160 aginggana ti 200 a riwriw, ngem
dagiti nasken a rentas ket napespes manipud kadagiti pateg ti bassit ken
basbassit a bilbilang dagiti agtaltalon idi adadu pay a napukpukaw manipud
kadagiti opisial a rehistro wenno "insagutda" dagiti dagada kadagiti saan a
nabuisan a eunuko wenno dagiti templo. Dagiti Haijin a linteg a mangikeddeng a
mangsalaknib kadagiti aplaya manipud kadagiti "Hapon" a pirata ket embes a
nangaramid kadagitoy iti mannakaw ken pirata.

Babaen ti maika-16 a siglo, nupay kasta, ti panagpadakkel ti Europeano a
pagtagilakuan – urayno naiparparit kadagiti isla nga asideg idiay Guangzhou a
kas ti Macao – ket nangiwarwaras ti Columbiano a Panagsinnukat kadagiti apit,
mulmula, ken dagiti ayup idiay Tsina, a nangiyamammo dagiti sili iti Sichuan a
panagluto ken ti adu a pannalapataud a mais ken patatas, ket nagpabassit
kadagiti panagbisin ken nangpapardas ti idadakkel ti populasion. Ti idadakkel ti
panagtagilako ti Portuges, Espaniol, ken Danes ket nagpartuat ti baro a
kinaykayat kadagiti Insik a produkto ken nagpataud ti adu a yuumay ti Hapon ken
Amerikano a pirak. Daytoy a kaadu ti sebbangan ket nangpalubos ti Ming a
mangliklik ti panagusar ti papel a kuarta, a nangrugian ti nakaro nga ibubussog
idi las-ud ti 1450 a tawtawen. Bayat a dagiti tradisional a Confuciano ket
simmuppiat kadagiti kastoy a prominente a papel para iti komersio ken dagiti
baro a kabaknang a pinartuatna, ti heterodoksia nga inpayam-ammo baban ni Wang
Yangming ket nangpalubos ti ad-adu a masakbayan a panagkukua. Dagiti immuna a
nagballgi a reporma ni Zhang Juzheng ket naipaneknekan a a nakadadael idi ti
maysa a panagbuntog ti agrikultura a gapuanan babaen ti Bassit a Panawen ti Yelo
ket nasabtan idi dagiti annuroten ti Hapon ken Espaniol a nangipardas a
nangputed kadagiti paayan ti pirak a kamasapulanen dagiti agtaltalon tapno
mabayadanda dagiti buisda. Naitipitipon kadagiti pannakapaay dagiti apit,
lay-layus, ken epidemiko, ti dinastia ket naikedkeddeng a napukawna ti Bilin ti
Langit ken narebba sakbay ti panagraut ti rebelde a daulo a ni Li Zicheng ken ti
Manchuria.



https://ilo.wikipedia.org/wiki/Marunggay

T marunggay (sientipiko a nagan:Moringa oleifera) (sinonimo: Moringa
pterygosperma) ket isu ti kaaduan a naimuyongan a sebbangan ti henero ti
Moringa, is-isu laeng daytoy ti henero ti pamilia ti Moringaceae. Dagiti sapasap
a nagan daytoy iti Ingles ket mairaman ti moringa, ken drumstick tree, manipud
ti langana iti atiddog, narapis, trianggulo a nagyanan ti bukel, horseradish
tree, manipud ti nanam ti ramutna a kapadpada ti horseradish, wenno kayo a ben
oil, manipud ti lana a naala manipud iti bukbukel. Ti kayona ket narapis, nga
adda dagiti aglay-ot a sangsanga a dumakkel iti agarup a 10 m iti katayag. Iti
panagmula, daytoy ket kankanayon a tinawen a naputputed iti 1–2 a metro ken
mangpalubos a rumettab tapno dagiti pagyanan ti bukel ken bulbulong ket nalaka a
magaw-at.

Kadagiti agrangrang-ay a pagilian, ti marunggay ket mabalin a mangpasayaat ti
nutrision, mangpaadu ti seguridad ti makan, mangiyaddang ti panagrang-ay ti
away, ken mangsuporta ti matalinaay a panagaywan ti daga. Daytoy ket mabalin a
pakan kadagiti taraken nga ayup, a mikrotaraon a likido, masna nga
antihelmintiko ken mabalin pay nga adhubante.

Ti marunggay ket naala manipud iti Tamil a balikas ti murungai. Ti Insik a
nagan, a pannakabalikas ti la mu iti Mandarin ken lat mok iti Kantones, a ti
kaibuksilanna ket "nagasang a kayo" ken maipada ti Ingles a nagan iti,
"horseradish tree".



https://ilo.wikipedia.org/wiki/Marlene_Dietrich

Ni Marlene Dietrich (Panangibalikas nga Aleman: [maɐˈleːnə ˈdiːtʁɪç]; 27
Disiembre 1901 – 6 Mayo 1992) ket maysa idi nga Aleman-Amerikano nga aktres ken
kumakanta.

Ni Dietrich ket nagtultuloy a nadayeg ti kadagupan nga atiddog a karerna babaen
ti panagtultuloy a ti kinabukbokudanna a panagparnuay, iti propesion ken
pannakailaslasin. Idiay Berlin idi tawtawen ti 1920, isu ket nagtigtignay iti
entablado ken dagiti naulimek a pelikula. Ti panagibpabpabuyana akas ni
"Lola-Lola" iti Ti Asul nga Anghel, nga inmatonan babaen ni Josef von Sternberg,
ket nangiyeg daytoy kaniana iti pammadayaw ken nakaited kaniana iti kontrato iti
Paramount Pictures idiay Estados Unidos. Dagiti pelikula ti Hollywood a kas ti
Shanghai Express ken Desire ket nangipuonan dagitoy ti kalibnosna ken dagiti
naisalsalumina a langana, a daytoy ti nangipatibker ti kinadayegna ken
nakaaramid kaniana kadagiti kangatuan ti matgedan nga aktres ti dayta a panawen.
Ni Dietrich ket nagbalin nga umili ti Estados Unidos idi 1939, ken ti kadagupan
ti Sangalubongan a Gubat II isu ket maysa a nadayeg managliwlia kadagiti
sanguanan ti gubat. Urayno isu ket sagpaminsan pay a naga-raramid kadagiti
pelikula kalpasan dagiti tawen ti gubat, ni Dietrich ket kaaduan a nagbanbaniaga
iti lubong a kas maysa naballigian nga agpabpabuya.

Idi 1999, ti Instituto ti Amerikano a Pelikula ket nanginagan kenni Dietrich ti
maikasiam a-kalatakan nga aktres iti amin a panawen.

Ni Marie Magdalene Dietrich ket naipasngay idi Disiembre 27 1901 idiay
Leberstrasse 65 idiay Rote Insel iti Schöneberg, nga itan ket distrito ti
Berlin, Alemania. Isuna idi ti kaubingan kadagiti dua nga anak a babai (ti
kabsatna a babai a ni Elisabeth ket nabakbaket iti maysa a tawen) ni Louis Erich
Otto Dietrich ken ni Wilhelmina Elisabeth Josephine (née Felsing), a nagassawa
idi Disiembre 1898. Ti ina ni Dietrich ket nagtaud iti nabaknang a pamilia idiay
Berlin a nagtagikua ti pabrika ti pagaramidan ti pagorasan ken ti amana ket
maysa idi a teniente iti polis. Ti amana ket pimmusay idi 1907. Ti gayyemna a
ni, Eduard von Losch, ti maysa nga aristokrata nga umuna a teniente dagiti
Granadero, ket inaremna ni Wilhelmina ken kanungpalan nga inasawana idi 1916,
ngem nabiit met a pimmusay a kas nagbanagan kadagiti sugat idi las-ud ti Umuna a
Sangalubongan a Gubat. Ni Eduard von Losch ket saan nga opisial a nangampon
kadagiti Dietrich nga ubbing, isu a ti apelyido ni Dietrich ket saan idi a von
Losch, a kas dagiti masansan a naitunton. Isuna ket nabirngasan ti "Lena" ken
"Lene" (naibalikas iti Lay-neh) iti uneg ti pamiliana. Idi agtawen iti 11, isu
ket nakaala kadagiti dua nga immuna a naganna tapno mangporma ti "Marlene".

Ni Dietrich nagbasa idiay eskuela ti babbai ti Auguste-Viktoria manipud idi
1907–1917 ken nagturpos manipud idiay Victoria-Luise-Schule (tattan ket ti
Goethe-Gymnasium Berlin-Wilmersdorf) ti simmaruno a tawen. Isu ket nagadal iti
biolin ken nagbalin a nagay-ayat iti teatro ken dandaniw a kas maysa a balasang.
Dagiti tagtagainepna nga agbalin a konsierto a biolinista ket napaay idi
nasugatan ti ngulayngulayna, ngem babaen idi 1922 isu ket nagtrabtrabaho a kas
maysa a biolinista iti maysa a banda a mangkuykuyog kadagiti naulimek a pelikula
iti sinema idiay Berlin ken daytoy idi ti immuna a trabahona ken nakaikkatanna
met laeng kalpasan ti uppat a lawas.

Ti kasapaan idi a propesional a panagparangna iti entablado ket kas ti koro a
babai iti panagbanniaga a panagbapuya iti Girl-Kabarett ni Guido Thielscher,
dagiti paglinglingayan iti estilo iti bodebil, ken dagiti rebista ni Rudolf
Nelson idiay Berlin. Idi 1922, ni Dietrich ket nagballigi a nag-audision para
iti teatrikal a direktor ken impresario ti drama ti akademia ni Max Reinhardt;
nupay kasta, isu ket nagtrabtrabaho a kas koro a babai ken nagtigtignay kadagiti
bassit a papel kadagiti drama, ken awan ti immuna a naisangayan a
pannakaikaskaso kaniana. Isu ket immuna a nagpapel bassit iti pelikula iti
pelikula ti, Ti Bassit a Napoleon idi 1923.

Naamuanna ti masakbayan nga asawana a ni Rudolf Sieber, iti lugar ti pagaramidan
iti pelikula iti sabali a pelikula iti dayta a tawen, ti Tragödie der Liebe. Ni
Dietrich ken ni Sieber ket nagassawada iti sibil a seremonia idiay Berlin idi 17
Mayo 1923. Ti bugtbugtong nga anakana ket ti anakana babai a ni Maria Elisabeth
Sieber, ket naipasngay idi 13 Disiembre 1924.

Ni Dietrich ket nagtultuloy a nagtrabtrabaho iti enteblado ken iti pelikula
idiay Berlin ken idiay Vienna kadagiti amin a paset ti tawen ti 1920. Iti
entablado, isu ket addaan idi kadagiti nadumaduma a kinapangruna iti papel ti
Pandora's Box ni Frank Wedekind , ti The Taming of the Shrew ni William
Shakespeare ken ti A Midsummer Night's Dream ken ti pay Back to Methuselah ni
George Bernard Shaw ken ti Misalliance. Daytoy idi ket dagiti musikal ken dagiti
rebista, a kas ti Broadway, Es Liegt in der Luft, ken Zwei Krawatten, nupay
kasta, ket isu dagitoy ti nakaawisanna kadagiti adu a pannakaikaskaso. Babaen
dagidi naladaw a tawen ti 1920, ni Dietrich ket nagtigtignay pay kadagiti adu a
parte iti iskrin, a mairaman ti Café Elektric idi 1927, ti Ich küsse Ihre Hand,
Madame idi 1928 ken ti Das Schiff der verlorenen Menschen idi 1929.



https://ilo.wikipedia.org/wiki/Maritimo_nga_Abagatan_a_daya_nga_Asia

Ti maritimo nga Abagatan a daya nga Asia wenno paset ti baybay nga Abagatan a
daya nga Asia ket mangibagbaga ti rehion ti baybay ti Abagatan a daya nga Asia a
kas kasumbangir ti nangruna a daga ti Abagatan a daya nga Asia ken buklenna ti
Brunei, Indonesia, Daya a Malaysia, Daya a Timor, ti Filipinas, ken Singapur. Ti
maritimo nga Abagatan a daya nga Asia ket sagpaminsan paya naibagbaga a kas ti
"isla nga Abagatan a daya nga Asia" wenno "insular nga Abagatan a daya nga
Asia". Ti termino ti maika 19 a siglo iti "Purpuro Malayo" ket mangibaga iti
kaaduan a kadapda met laeng a lagur. Daytoy a rehion ket maigiddiat iti
Indotsina gapu ta dagiti populasionna ket kaaduan a tagikua ti grupo ti
Austronesio (Malayo-Polinesio), ken mangipakpakita kadagiti nadumaduma a
naibatay iti baybay, maipapan iti tribu, ken kaaduan kadagiti kultura a saan a
naimpluensiaan iti Insik.

Ti identidad ti kultura ti rehion ket nakitkita a kas paset ti "Ad-adayo nga
India" wenno Kalatakan nga India, a kas nakitkita iti ' Naindiano nga Es-estado
ti Abagatan a daya nga Asia ni Coedes, a mangibagbaga iti daytoy ti "Isla nga
Abagatan a daya nga Asia"; ken iti uneg ti Austronesia wenno Oceania, gapu ti
panagbibingay iti etnolingguistiko ken historikal a tataudan ken dagiti naud-udi
a grupo (grupgrupo ti Mikronesia ken Polinesia) a nagtaud manipud iti daytoy a
rehion.

Sumurok a 350 a riwriw a tattao iti agtataeng it idaytoy a rehion, nga iti
kaaduan ti populasion nga isla ketti Java. Ti tattao nga agtataeng ket kaaduan a
manipud ti pannakaigrupo nga Austronesio ken maitunos met nga agsasao kadagiti
sasao a Malayo-Polinesio. Daytoy a rehion ti Abagatan a daya nga Asia ket
makibinningay kadagiti pagkakabagian iti sosial ken kultura kadagiti tattao ti
Nangruna a daga ti Abagatan a daya nga Asia ken dagiti dadduma pay a tttao nga
Austronesio iti Pasipiko. Dagiti kangrunaan a relihion ket Islam, Kristianidad,
Budismo, Hinduismo, ken tradisional nga Animismo.



https://ilo.wikipedia.org/wiki/Marilyn_Monroe

Ni Marilyn Monroe (naipasngay a kas ni Norma Jeane Mortenson; Hunio 1, 1926 –
Agosto 5, 1962) ket maysa idi nga Amerikana nga aktres, modelo, ken kumakanta, a
nangbalin a maysa a kangrunaan a simbolo ti sekso, a nagbida kadagiti adu a
nagballiligi ti komersio ti pelikula idi las-ud dagiti tawtawen ti 1950 ken ti
nasapa a 1960.

Kalpasan iti adu a panaggigiyan idi ubing kadagiti pagtaraknan a balay, ni
Monroe ket nangrugi iti pagsapulanna kas modelo, a nakaiturongan iti kontrato
iti pelikula idi 1946 iti Twentieth Century-Fox. Bassit laeng ti
pannakaiparangna kadagiti nasapa a pelikulana, ngem ti panagpabuyana iti The
Asphalt Jungle ken ti All About Eve (bdagitoy dua idi 1950) ket naakala ti
pannakaikaskaso. Babaen idi 1952 isu ket immuna a nakaala iti panagbida iti
papel iti Don't Bother to Knock ken idi 1953 ket nakaiyegan iti panagbida iti
Niagara, ti melodaramatiko a nangisit a pelikula a maipanggep iti
pannakasulisogna. Ti personana iti "umel a bugagaw" ket nausar a panangited iti
komiko nga epekto kadagiti simmaruno a pelikula a kas ti Gentlemen Prefer
Blondes (1953), How to Marry a Millionaire (1953) ken ti The Seven Year Itch
(1955). Nailimitado kadagiti proseso iti panagpili kadagiti aktor, ni Monroe ket
nagadal idiay Estudio dagiti aktor tapno mapaadu iti sakopna. Ti dramatiko a
panagpabuyana iti Bus Stop (1956) ket nakablaawan idi babaen dagiti kritiko ken
nakagun-od iti nominasion iti Premio ti Nabalitokan a Globo. Ti kompaniana iti
produksion iti Marilyn Monroe Productions, ket nangiparuar iti The Prince and
the Showgirl (1957), nga isu ti nakaawatanna iti nominasion iti Premio BAFTA ket
nangabak iti premio David di Donatello. Isu ket nakagun-od iti Premio
Nabalitokna a Globo para iti panagpabuyana iti Some Like It Hot (1959). Ti naudi
idi a nakompleto a pelikula ni Monroe ket ti The Misfits (1961), a kimmaddua a
nagbida ni Clark Gable, a ti senario ti drama ket insurat babaen ti asawana idi
a ni Arthur Miller.

Dagiti naudi a tawen ti biag ni Monroe ket namarkaan babaen ti panagsaksakit,
dagiti personal a problema, ken ti reputasion a saan a mapagtalkan ken narigat a
kadua nga agtrabaho. Ti sirkumstansia iti ipupusayna, gapu ti pannakasobra
itidoses ti barbituriko, ket suheto idi dagiti panangipagpagarup. Urayno opisila
a naidasig a kas "mabalin a nagpakamatay", dagiti posibilidad iti aksidental a
pannakasobra dagiti doses wenno wenno napatay ket saan pay a nailaksid Idi 1999,
ni Monroe ket nairanggo idi a kas ti maikanem a kalatakan a babai nga aktres iti
amina a paset ti panawen babaen ti Amerikano nga Instituto ti Pelikula. Kadagiti
dekada kalpasan ti ipupusayna, isu ket nasansan a nadakamat a kas ikono ti pop
ken kultura ken ti kas pay ti tipiko a kas pagarigan ti Amerikano a simbolo ti
sekso. Idi 2009, TV Guide Network ket nanginagan kaniana iti Blng. 1 iti
Kaseksian a Babai iti Pelikula iti Amin a Paset iti Panawen.

Ni Marilyn Monroe ket naipasngay idi Hunio 1, 1926, idiay Ospitalti KOndado ti
Los Angeles a kas ni Norma Jeane Mortenson (intono kuan ket nasukatan iti
Baker), ti maikatlo nga anak ni Gladys Pearl Baker (née Monroe, Mayo 27, 1902 –
Marso 11, 1984). Ti sertipikado iti pannakaipasngay ni Monroe ket nanginagan ti
amana a kas ni Martin Edward Mortensen a ti nagtaenganna ket naibagbaga a kas
"di am-ammo". Ti nagan a Mortenson ket nailista kas ti apelyidona iti sertipiko
ti pannakaipasngayna, urayno ni Gladys ket dagus a sinukatanna iti Baker, ti
apelyido iti immuna nga asawana ken isu pay laeng ti inus-usarna. Ti paelyido ni
Martin ket kamali iti pannakailetran iti sertipikado it ipannakaipasngay ket
nakaiturongan daytoy iti adu a pannakaallilaw no sinno ti pudno nga amana. Ni
Gladys Baker ket nangasawa iti Martin E. Mortensen idi 1924, ngem nagsinada
sakbay a nagsikog ni Gladys. Nadumaduma kadagiti biograpo ni Monroe ket
nagisingsingasing a ni Gladys Baker ket nangusar iti naganna tapno maliklikan ti
pilaw iti panaganak iti ruar. Ni Mortensen ket pimmusay idi agtawen iti 85, ken
ti sertipikado iti pannakaipasngay ni Monroe, ken kakauyog dagiti dokumento iti
pannakiasawa dagiti nagannak kaniana, ket naduktalan. Dagiti dokumento ket
nangipakpakita a ni Mortensen ket nangited iti panagdiborsio manipud kenni
Gladys idi Marso 5, 1927, ken nalpas daytoy idi Oktubre 15, 1928. Iti amin a
paset ti biagna, ni Marilyn Monroe ket nangtaltallikud nga ti amana ket ni
Mortensen. Kinunana nga idi ubing, naipakita kaniana iti maysa a retrato iti
lalaki nga inbagbaga ni Gladys nga isu ti amana, ni Charles Stanley Gifford.
Nalaglagipna nga isu ket addaan iti naingpis a barbas ken kaasping ni Clark
Gable, ken nanglinglingay iti bagina babaen iti panaginkukuna a ni Gable ket isu
idi ti amana.

Midia a mainaig kenni Marilyn Monroe iti Wikimedia Commons Dagiti inadaw a sasao
a mainaig kenni Marilyn Monroe iti Wikiquote (Ingles)



https://ilo.wikipedia.org/wiki/Mankomunidad_ti_Pagpagilian

Ti Mankomunidad ti Pagpagilian, kadawyan a tinawtawagan a kas ti Mankomunidad
ken dati a tinawtawagan ti Britaniko a Mankomunidad, ket maysa a
intergobernamental a gunglo dagiti 54 a nawaya nga estado a kameng. Amin a
kameng malaksid ti Mozambique ken ti Rwanda ket paset idi ti Britaniko nga
Imperio, a naka-aramidan ti Mankomunidad.

Dagiti estado a kaemng ket agtitinnulongda iti kaunegan a batayan dagiti sapasap
a pateg ken dagiti gandat, a kas naibagbaga iti Deklarasion ti Singapur. Dagitoy
ket mangiraman ti panagiyaddang ti demokrasia, dagiti karbengan ti nagtagitaoan,
nasayaat a panaturay, ti alagaden ti linteg, waya ti agmaymaysa a tao,
egalitarianismo, nawaya panagtagilako, multilateralismo ken kappia ti lubong. Ti
Mankomunidad ket saan a maysa a politikal a kappon, ngem maysa a
intergobernamental a gunglo nga addaan kadagiti pagilian nga addan kadagiti
nadumaduma a sosial, politikal ken ekonomiko a pakaaamuan ken naikedkeddeng nga
agpapada iti kasasaad. Kadgiti pakikuyogan ti pagbibingayan a paeteg, ti
Mankomunidad ket makibinningay kadagiti napigsa a pannakisilpo iti
panagtagilako; ti panagtagilako kadagiti sabali a kameng ti Mankomunidad ket
naipakpakita nga agpakatlo aginggana iti kagudua kadagit saan a naikameng.



https://ilo.wikipedia.org/wiki/Maika-60_a_paralelo_amianan

Ti maika-60 a paralelo amianan ket ti sirkulo ti latitud a 60 gradgrado iti
amianan ti ekuador a plano ti Daga. Daytoy ket ballasiwenna ti Europa, Asia, ti
Taaw Pasipiko, Amianan nga Amerika ken ti Taaw Atlantiko.

Urayno daytoy ket mabirukan iti mamindua nga ad-adayo manipud iti Ekuador ngem
manipud iti Amianan nga Ungto, ti maika-60 a paralelo ket kagudua iti kaatiddog
no maigiddiat iti linia ti Ekuador. Ditoy ti ayan nga agtengnga nga agbatukot ti
Daga iti ad-adu ngem idiay Ekuador.

Iti daytoy a latitud ti init makitkita para kadagiti 18 nga oras, 52 a minminuto
iti las-ud ti solstisio ti kalgaw ken 5 nga or-oras, 52 a minminuto iti las-ud
ti solstisio ti panaglalam-ek.

Mangrugi iti Kangrunaan a Meridiano ken mapan nga agpadaya, ti 60° a paralelo
amianan ket lumabas iti:

Idiay Kanada, ti maika-60 a paralelo ket mangbukel ti nangruna a daga a
pagbeddengan a pagbaetan ti[ [Akin-amianan a Kanada|akin-amianan a
terteritorio]] ti Yukon, Amianan a laud a Terteritorio, ken Nunavut iti amianan,
ken dagiti akinlaud a probinsia ti British Columbia, Alberta, Saskatchewan, ken
Manitoba iti abagatan.

Iti pakaitunosan, ti "amianan iti 60" ket maysa a panangibaga a masansan a
maus-usar para kadagiti teritorio, urayno dagiti paset ti Nunavut (dagiti isla
idiay Luek Hudson ken Luek James) ket mabirukan dagitoy iti abagatan ti maika-60
a paralelo, ken dagit ipaset ti Quebec ken Newfoundland ken Labrador ket
mabirukan dagitoy iti amianan, iti daya ti Luek Hudson. Ti pabuya ti telebision
idi tawtawen ti 1990 iti CBC a maipanggep iti biag idiay Amianan a laud a
Terteritorio ket tinawagan idi ti North of 60.

Dagiti laeng uppat a suli ket mabirukan dagitoy idiay interseksin ti maika-60 a
paralelo ken ti maika-102 a meridiano laud, iti pagbaetan ti NAmianan a laud a
Terteritorio Nunavut, Saskatchewan, ken Manitoba. Nupay kasta, daytoy ket saan a
pudno uppat a punto gapu ta ti pannakarukod ti pagbeddengan ti
Saskatchewan/Manitoba idi tawtawent ti 1880 ket nangikabil daytoy iti agarup a
400 metro (440 yd) iti laud ti maika-102 a meridiano, a mangipalawag ti paset ti
pagbeddengan ti Amianan a laud a Terteritorio/Nunavut.

Idi baetan ti 1776 ken 1950, ti maika-60 a paralelo ket nagporma idi ti
akin-abagatan a patingga ti eksklusibo a monopolia ti panagtagilako ti Royal
Greenland Trade Department idiay asideg ti kolonia ti Dinamarka-Norwega ken
kalpasanna dagiti kolonia ti Dinamarka iti Greenland (1776–1782) ken Abagatan a
Greenland (1782–1950).



https://ilo.wikipedia.org/wiki/Maika-45_a_paralelo_amianan

Ti maika-45 a paralelo amianan ket ti sirkulo ti latitud a 45 gradgrado iti
amianan ti ekuador a plano ti Daga. Daytoy ket ballasiwenna ti Europa, ti Baybay
Mediteraneo, Asia, ti Taaw Pasipiko, Amianan nga Amerika ken ti Taaw Atlantiko.

Ti maika-45 a paralelo amianan ket kankanayon a matawtawagan ti pagtengngaan a
punto a pagbaetan ti Ekuador ken ti Amianan nga Ungto, ngem ti pudno a
pagtengngaa a punto ket adda iti 16.2 kilometro (10.1 mi) iti amianan ti
maika-45 a paralelo gapu ta ti Daga ket oblato, a daytoy ket agbatukot idiay
ekuador ken agdalumpinas kadagiti ungto.

Iti daytoy a latitud ti init makitkita para kadagiti 15 nga oras, 37 a minminuto
iti las-ud ti solstisio ti kalgaw ken 8 nga or-oras, 46 a minminuto iti las-ud
ti solstisio ti panaglalam-ek. Ti tengnga ti aldaw nga init ket adda kadagiti
21.6 a grado iti akin-abagatan a horisonte iti solstisio ti Disiembre, 68.4 a
gradgrado iti solstisio ti Hunio, ken eksakto a 45.0 a gradgrado kadagiti dua
nga ekuinokso.

Mangrugi iti Kangrunaan a Meridiano ken mapan nga agpadaya, ti 45° a paralelo
amianan ket lumabas iti:

Idiay Amianan nga Amerika, ti maika-45 a paralelo ket agarup a mangmarka ti
pagbeddengan a nagbaetan ti Estados Unidos ken Kanada idiay pagbaetan dagiti
karayan San Lorenzo ken Connecticut (dagiti akin-amianan a pagbeddengan dagiti
estado ti Estados Unidos ti New York ken Vermont iti Probinsia ti Kanada iti
Quebec), a ti paralelo ket sagpaminsan a matawtawagan iti "linia ti Kanada". Ti
pudno a pagbeddengan ti Vermont ket mabirukan iti agarup a 1 kilometro
(3,300 ft) iti amianan ti paralelo gapu ti biddut iti agrimensura idi 1772. Ti
pagbeddengan ditoy ket ballasiwenna ti Danaw Champlain, ken pagbingayan daytoy
dagiti dua a pagilian, ken kaaduan ti danaw ket mabirukan idiay Estados Unidos.

Ti maika-45 a paralelo ket mangbukel ti kaaduan a pagbeddengan a pagbaetan ti
Montana ken Wyoming. Daytoy ket lumabas pay babaen dagiti estado ti Estados
Unidos iti Oregon, Idaho, South Dakota, Minnesota, Wisconsin, Michigan, New
York, Vermont, New Hampshire ken Maine ken babaen dagiti probinsia ti Kanada iti
Ontario, Quebec, New Brunswick ken Nova Scotia.

Ti paralelo ket agarup a manguddua ti nangruna a daga ti Nova Scotia. Ti Halifax
ket agarup a 40 km (25 mi) iti abagatan ti paralelo.

Amin ti nangruna a daga ti New Brunswick ket mabirukan iti amianan ti maika-45 a
paralelo. Ti akin-abagatan unay a punto idiay nangruna a daga ti New Brunswick,
iti amianan bassit ti maika-45 a paralelo, ket ti Puntos Greens, iti agarup a 90
kilometro (56 mi) iti laud ti Saint John. Daytoy ket agarup a dua a pagkatlo iti
Isla Deer, ken iti amin dagiti isla ti Campobello ken Grand Manan, ket adda iti
abagatan ti maika-45 a paralelo.

Idiay Michigan, ti Peninsula Old Mission idiay Grand Traverse Bay ket gangani
agpatingga bassit iti maika-45 a paralelo. Adu kadagiti tarabay a libro ken
dagiti senial idiay Mission Point Lighthouse ket mangipalawag daytoy a kas ti
pagtengngaan a pagbaetan ti ekuador ken ti amianan nga ungto. No umababaw ti
Grand Traverse Bay iti normal a lessaad, mabalin ti magna iti eksakto a linia.

Iti adayo a laud, i linia ket agarup a manguddua ti metropolitano alugar ti
Minneapolis-St. Paul. Idiay Minneapolis adda met pangmarka idiay Parke Theodore.
Idiay Akinlaud nga Estados Unidos, ti paralelo ket lumabas iti Nalatak a
Tantanap ken ti Nabato a Banbantay, ken mangballasiw iti aplaya ti Pasipiko
idiay Oregon. Iti amin a paset ti Estados Unidos ti paralelo ket namarkaan
kadagiti adu a lugar kadagiti kalsada babaen ti senial a mangibagbaga a ti
lokasion ket pagtengngaan ti Amianan nga Ungto ken ti Ekuador.

Agtuloy nga agpalaud, ti paralelo ket labsanna dagiti nawatiwat a gay-at ti
Amianan a Taaw Pasipiko sakbay a lumabas babaen ti Nailian a Pake ti
Rishiri-Rebun-Sarobetsu ken ti kadenna nga ili ti Horonobe idiay akin-amianan
nga ungto ti Hokkaidō, ti akin-amianan unay a nangruna nga is-isla ti Hapon.
Daytoy ket agtuloy baaen ti akin-amianan a paset ti Baybay ti Hapon, ken sumrek
iti nangruna a daga ti Asia idiay aplaya ti Primorsky Krai idiay Rusia, iti
amianan ti Vladivostok.

Idiay Khanka Lake daytoy ket sumrek idiay amianan a daya a Tsina, ken lumabas a
mangguddua ti Heilongjiang ken agtuloy babaen ti paset ti Jilin ken ti akindaya
nga Akin-uneg a Mongolia. Labsanna ti akin-abagatan a Mongolia daytoy ket
lumabas babaen dagiti probinsia ti Sükhbaatar, Dornogovi (ken ti kapitoliona iti
Sainshand), Dundgovi, Övörkhangai, Bayankhongor, Govi-Altai, ken Khovd. Idiay
amianan a laud a Tsina daytoy ket lumabas babaen ti Autonomo a Prepektura ti Ili
Kazakh idiay Xinjiang ken ti siudad ti lana Karamay.

Ti paralelo ket lumabas babaen ti akin-abagatan a Kazakhstan, ken kurosanna ti
siudad ti Burylbaytal idiay akin-abagatan nga ungto ti Danaw Balkhash ken ti
siudad ti Qyzylorda iti ad-adayo a laud. Idiay pagbeddengan ti Uzbekistan daytoy
ket guduaenna ti Baybay Aral ken ti toksiko a peninsula ti Isla Vozrozhdeniya ,
ti lugar ti maysa napanawanen a laboratorio dagiti biolohiko nga armas ti
Sobiet. Daytoy ket labsanna bassit ti igid ti Banak Ustyurt, ken sumrek mannen
idiay Kazakhstan sakbay a mangballasiw a mangguddua ti akin-amianan nga ungto ti
Baybay Kaspio ken idiay Europa ken Rusia.

Idiay Europa ti maika-45 a paralelo ket gumay-at iti nagbaetan ti aplaya ti
Baybay Kaspio iti Kaukaso ti Rusia iti daya ken ti aplaya ti Luek ti Biscaya iti
Pransia iti laud. Idiay Rusia daytoy ket mapan manipud iti laud nga aplaya ti
Baybay Kaspio aginggana idiay daya nga aplaya ti Baybay Nangisit, babaen ti
Republika ti Kalmykia, Stavropol Krai ken ti kapitoliona a Stavropol, ken ti
Krasnodar Krai ken ti kapitoliona a Krasnodar. Idiay Ukrania daytoy ket
ballasiwenna ti Krimea ken ti kapitoliona a Simferopol.

Iti ad-adayo a laud daytoy ket lumabas babaen ti Balkan: Romania (amianan bassit
ti Ploieşti, ken babaen ti Târgu Jiu), ti autonomo a probinsia ti Vojvodina ti
Serbia, ti akindaya nga ungto ti Kroasia, ti akin-amianan nga igid ti Bosnia ken
Herzegovina, ken ti paset ti Adriatiko ti Kroasia. Ti kapitolio a siudad ti
Serbia - ti Belgrado ket adda bassit iti abagatan ti paralelo.

Idiay akin-amianan nga Italia daytoy ket paraigidanna ti karayanPo, idiay asideg
ti Rovigo, lumabas bassit iti abagatan ti Turin sakbay a lumabas idiay Pransia
idiay Alpes Cocios.

Idiay Pransia, daytoy ket ballasiwenna ti karayan Rhône idiay Pont-de-l'Isère,
iti amianan bassit ti Valence, Drôme ken babaen ti Grenoble. Daytoy ket agtuloy
a mangballasiw ti Massif Sentral ken idiay rehion ti Aquitaine. Ti siudad ti
Bordeaux ket adda bassit iti abagatan ti paralelo.



https://ilo.wikipedia.org/wiki/Maika-3_a_milenio

Iti konteporanio a pakasaritaan, ti maika-3 a milenio ket paset ti panawen a
segun dagiti opisial a taudan, a kas ti Obserbatorio ti Marina ti Estados
Unidos, ket nangrugi idi Enero 1, 2001, ken agpatingga intono Disiembre 31,
3000, iti kalendario a Gregoriano. Ni Stephen Jay Gould ket nangisuppiat a saan
a mabalin ti mangikeddeng no ti milenio ket nangrugi idi Enero 1, 2000, wenno
Enero 1, 2001. Ti Associated Press ket nangireporta a ti maikatlo a milenio ket
nangrugi idi Enero 1, 2001, ngem nangireporta pay a dagiti panagrambak idiay
Estados Unidos ket saan unay a nakaro idi rugi ti 2001, no maipada idi rugi ti
2000. Daytoy ti makatlo a paset ti panawen iti maysa a sangaribu a tawtawen iti
Anno Domini wenno Kadawyan a Panawen.

Daytoy a milenio ket agdama nga agprogprogreso, dagiti dua a dekadana, dagiti
napalabas a 2000 a tawtawen ken ti agdama a 2010 a tawtawen, ket suheto ti
panangikaskaso dagiti historiador. Ti nabati a paset ti maika-21 a siglo ken
dagiti at-atiddog ti ternimona a pagduyosan ket nasuksukimat iti masakbayan a
panagad-adal.

Ti tattao iti daytoy a paset ket naurnos segun ti Heoisbangan ti Nagkaykaysa a
Pagpagilian.



https://ilo.wikipedia.org/wiki/Maika-120_a_meridiano_laud

Ti 120° a meridiano laud ti Greenwich ket ti linia ti longitud a gumay-at
manipud iti Amianan nga Ungto iti ballasiw ti Taaw Artiko, Amianan nga Amerika,
ti Taaw Pasipiko, ti Akin-abagatan a Taaw, ken ti Antartika aginggana iti
Abagatan nga Ungto.

Ti maika-120 a meridiano laud ket mangporma ti nalatak a sirkulo a kakuyogna iti
maika-60 a meridiano daya.

Idiay Kanada kaaduan ti pagbeddengan a nagbaetan ti British Columbia ken Alberta
ket naipalawag babaen ti daytoy a meridiano, ken idiay Estados Unidos ti paset a
pagbeddengan a nagbaetan ti California ken Nevada ket agagrup a surotenna
daytoy.

Ti natimbeng nga oras ti solar iti daytoy a meridiano ket mangikeddeng ti oras
para iti Sona ti Oras ti Pasipiko (UTC−08:00) iti las-ud ti pagalagadan nga
oras. Nupay kasta iti kaaduan a paset ti tawen, daytoy ti meridiano para iti
Oras a Panagin-inut ti lawag ti Alaska, gapu ta ti oras ti panagin-inut ti lawag
ket naob-obserba iti gangani a 2/3 iti tawen.

Mangrugi iti Amianan nga Ungto ken mapan nga agpaabagatan iti Abagatan nga
Ungto, ti maika-120 a meridiano laud ket lumabas babaen iti:



https://ilo.wikipedia.org/wiki/Luek_ti_Campeche

Ti Luek ti Campeche (Espaniol: Golfo de Campeche) ket ti akin-abagatan a bakkug
dagiti bagi ti danum ti Golpo ti Mehiko. Napalikmutan daytoy kadagiti tallo a
bangir babaen dagiti estado ti Mehiko ti Campeche, Tabasco ken Veracruz. Ti
kalawa ti luek ket 6,000 kuadrado milia (16,000 km2) ken ti kaadalemna ket
agarup a 180 kadkadapan (55 m). Ninaganan daytoy babaen ni Francisco Hernández
de Córdoba ken ni Antón de Alaminos idi las-ud ti ekspedisionda idi 1517.

Ti Kompleks ti Cantarell dagiti lima a lugar ti pagalaan iti lana ket mabirukan
iti sirok ti Luek ti Campeche. Idi 2003 daytoy ti maikadua a kasayaatan a
pagpataudan ti lana a lugar iti lubon, nga idi ket nagipaay iti agarup a dua a
pagkatlo iti mapataud a krudo ti Mehiko, ngem bimmsuek metten kalpsanna dayta.

Iti las-ud dagiti bulan ti Hunio ken Hulio, ti Luek ti Campeche ket naikeddeng a
kas maysa kadagiti kasayaatan a lugar pagrugian ti bagio ti Atlantiko.[1] Ti
luek ket naikeddeng pay a ti akindaya a pagbeddengan ti kangrunaan a dalan ti
migrasion para kadagiti billit iti Kaamerikaan.[2]



https://ilo.wikipedia.org/wiki/Louis_Pasteur

Ni Louis Pasteur ( /ˈluːi pæˈstɜr/, Pranses: [lwi pastœʁ]; Disiembre27, 1822 –
Septiembre 28, 1895) ket maysa idi a Pranses a kimiko ken mikrobiolohista nga
isu idi ket ti kangrunaa a nanagbangon ti medikal a mikrobiolohia. Isu ket
nailaglagipan para kadagiti naisangsangayan a panakaduktal kadagiti kaso ken
panagpawil kadagiti sakit. Dagit naduktalanna ket nagpabassit kadagiti ipupusay
manipud ti puerperal a gurigor, ken nagpartuat kadagiti immuna a bakuna para iti
balla ken anthrax. Dagiti eksperimentona ket nangsuporta ti [mikrobio a teoria
ti sakit]]. Isu ket nadayeg a naam-ammuan iti sapasap a publiko para iti
panaginbento ti maysa apamay-an a mangagas ti gatas ken bino tapno mapawilan
dagitoy a gapuanan ti sakit, ti maysa a pamay-an a makunkuna a pasteurisasion.
Isu ket naipanpanunotan a kas maysa kadagiti tallo a nangbangon ti
mikrobiolohia, a kumaduanna ni Ferdinand Cohn ken ni Robert Koch.

Ni Pasteur ket nakaaramid paty kadagiti adu a panakaduktal iti pagobraan ti
kimika, a naisangsangayan ti molekular a batayan para iti asimetria dagiti
kristal. Isu ket naipunpon idiay sirok ti Instituto Pasteur idiay Paris idi
maysa a napintas a panteon a naabbongan kadagiti ladawan dagiti nagun-odna iti
Bisantino a mosaiko.

Midia a mainaig kenni Louis Pasteur iti Wikimedia Commons Dagiti obra a mainaig
kenni Louis Pasteur iti Wikisource (Ingles) Dagiti inadaw a sasao a mainaig
kenni Louis Pasteur iti Wikiquote (Ingles)



https://ilo.wikipedia.org/wiki/Lord_Byron

Ni George Gordon Byron, maika-6 a Baron Byron, ken ti kinaudi George Gordon
Noel, maika-6 a Baron Byron, FRS (22 Enero 1788 – 19 Abril 1824), sapasap nga
ammo a kas laeng ti Lord Byron, ket maysa idi nga Eskoses a mannaniw ken maysa a
mangidaulo a pigura ti Romantiko a tignay. Kadagiti kadayegan nga obra ni Byron
ket dagiti ababa a daniw ti "Ti Bababi ket Magmagna ti Kinapintas", "Epitapio
iti maysa nga Aso", ken "Ti Umuna a Agek ti Ayat", a maipatinayon kadagiti
salaysay a daniw ti Peregrinasion ni Childe Harold ken Don Juan. Isu ket
naipanpanunotan a kas maysa kadagiti kalatakan a Britaniko a mannaniw ken
agtultuloy nga adu ti mangbasbasa ken makaimpluensia.

Isu ket nagbanbaniaga tapno makilaban a kasinnupiat ti Otomano nga Imperio idiay
Griego a Gubat ti Wayawaya, a dagiti Griego ket nagraraem kaniana a kas maysa a
nailian a banuar. Isu ket pimmusay idi agtawen ti 36 manipud ti gurigor a
naalana bayat nga adda idiay Missolonghi idiay Gresia.

Ni Byron ket naramrambakan idi iti biag para iti aristokrato a nalabes a
mairaman kadagiti adu nga utang, dagiti nadumaduma a panakiinnayatan, dagiti
sayangguseng ti maysa nga eskandalo ti insestuoso a panakamainaigna ti kagudua a
kabsatna a babai, ken ti kunabukbokadan a panagtalaw. Daytoy ket naipagpagarupan
nga isu ket nagsagsagaba ti bipolar I a sakit, wenno maniaka a depresion.

Ni John Byron ket ikallaysana ti maikadua nga asawana iti isu met laeng a rason
ti panangasawana ti immuna: ti baknang ti babai. Ti ina ni Byron ket nagilaklako
ti dagana ken titulo tapno mabayadaan ti utang ti asawana, ken ti las-ud ti dua
atawen ti dakkel nga estado, nga agpateg ti £23,500, nabarusubosen, a
nangibatbati ti dati nga agtawid ti tinawen a matgedan iti laeng a £150. Iti
panagaramid tapno maliklikanna dagiti nagpautang, ni Catherine ket kinadkaduana
ti awan bainna nga asawan idi Pransia idi 1786, ngem nagsubli met laeng idiay
Inglatera idi gibus ti 1787 tapno maniyanak ti anakna a lalaki iti Inggles a
daga. Isu ket naipasngay idi 22 Enero idia pagidagdagusan iti Holles Street
idiay Londres.

Dagiti inadaw a sasao a mainaig kenni Lord Byron iti Wikiquote (Ingles) Midia a
mainaig kenni Lord Byron iti Wikimedia Commons Dagiti obra a mainaig kenni
Mannurat:George Gordon Byron iti Wikisource (Ingles)



https://ilo.wikipedia.org/wiki/Longitud

Ti longitud ket ti heograpiko a koordinato a manginagan ti puesto ti daya-laud a
punto iti rabaw ti Daga. Daytoy ket naibatay iti anggulo a panagrukod, ken
kadawyan a maiyebkas kadagiti grado ken naibagbaga babaen ti Griego a letra ti
lambda (λ). Dagiti punto nga addaan iti agpada a longitud ket mabirukan kadagiti
linia a mapmapan manipud itithe Amianan nga Ungto aginggana iti Abagatan nga
Ungto. Babaen ti taripnong, maysa kadagitoy, ti Kangrunaan a Meridiano, a
lumabas babaen ti Naarian nga Obserbatorio, Greenwich, Inglatera, ket naikeddeng
idi a panangibangon ti puesto ti sero gradgrado longitud. Ti longitud dagiti
sabali a lugar ket marukodto koma a kas ti anggulo ti daya wenno laud manipud
iti Kangrunaan a Meridiano, a sumakop manipud iti 0° iti Kangrunaan a Meridiano
aginggana iti +180° nga agpadaya ken −180° nga agpalaud. Iti pannakaisangayan,
daytoy ti anggulo a nagbaetan ti dalumpinas nga aglaon ti Kangrunaan a Meridiano
ken ti dalumpinas nga aglaon iti Amianan nga Ungto, Abagatan nga Ungto ken ti
lokasion a naibagbaga. (Daytoy ket mangporma iti kanawan a sistema ti koordinato
nga addaan iti pagtayyekan iti z (tangan ti kanawan nga ima) a mangitudtudo
manipud iti tengnga ti Daga iti Amianan nga Ungto ken ti pagtayyekan iti x axis
(rtammudo ti kanawan nga ima) a gumay-at manipud iti tengnga ti Daga babaen ti
ekuador iti Kangrunaan a Meridiano.)

Ti puesto a lokasion ti amianan-abagatan itiparaigid ti meridiano ket maited
babaen ti bukodna a latitud,a daytoy ket (saan nga eksakto) ti anggulo a
nagbaetan ti lokal a bertikal ken ti dalumpinas ti Ekuador.



https://ilo.wikipedia.org/wiki/Listaan_dagiti_timbengan_ti_oras_ti_UTC

Daytoy ket listaan iti sona ti oras, nailasin babaen ti timbengan ti oras
manipud ti Panagpapada ti Sangalubongan nga Oras (UTC). Dagiti Pagilian ken
rehion nga agobserba kadagiti sona ket nailista iti baba. Daytoy ket agited
laeng ti agdama a timbengan. Para kadagiti adadu pay a salaysay ken pakasaritaan
a paammo, dagitoy a sona ket masapul a maibingingay. Ti maysa a listaan a
makaaramid ti kastoy ket ti Listaan dagiti tz database a sona ti oras.

Ti letra kalpasan ti timbengan ti sona ti oras ket dayta ti maus-usar a
pagorasan ti taaw. Ti punial a simbolo (†) inagananna ti panag-usar iti
pagorasan ti taaw a letra a karuar iti pagalagadan a panagipalpalawag iti dayta
a sona ti oras.

Dagiti rehion a namarkaan ti tanda asinambituen ((* wenno **) ket obserbaanda ti
oras a panagin-inut ti lawag: agnayon ti maysa nga oras iti kalgaw (* para iti
kalgaw ti Akin-amianan a Hemisperio, ** para iti Akin-abagatan a Hemisperio).
Paammo, addan dagiti lokasion nga agususar ti GMT (Greenwich Mean Time) a saan
nga ti UTC (Ingles: Coordinated Universal Time (UTC)) iti panagipalpalawag iti
lokal nga oras. Para iti pannakaipanggep iti daytoy a pakabuklan, ti
pannakaigiddiat ket saan a inkaskaso.

Addaan met dagiti sona nga addaan ti amianan ken ti abagatanda idiay tengnga a
Pasipiko ket aggiddiat ti 24 nga oras:addaan ti agpadpada nga oras iti aldaw
ngem aggiddiat da babaen ti maysa a sibubukel nga aldaw. Ti dua a patingga a
sona ti oras ti Lubong (ti dua ket idiay tengnga a Pasipiko) ket aggiddiat da ti
26 nga oras. Ti maysa a kadawyan nga aldaw ket masapsapa a mangrugi kadagiti
pagilian nga addaan ti positibo nga UTC a supli. Isu nga ti umuna a rumsuan ti
maysa a petsa ket idiay to UTC+14 ken ti kinaudi iti kapadana a petsa ket ti
UTC-12. Daytoy ket agited ti makaay-ayo a langa nga ti agdama a maysa nga oras
ti tunggal maysa nga aldaw addan da ti tallo a sabsabali a pet-petsa nga
inus-usar iti lugar ti lawlaw a lubong, a kas pagarigan, iti 10:30 UTC Lunes
idiay Is-isla ti Line ket aldawen ti Martes (UTC+14;lokal nga oras 00:30) bayat
nga Dominggo idiay Amerikano a Samoa (UTC-11; lokal nga oras 23:30).

Dagiti kangrunaan a siudad:: Seattle, Portland, San Francisco, Los Angeles, Las
Vegas, Vancouver, Whitehorse, Tijuana

Dagiti kangrunaan a siudad: Denver, Phoenix, Ciudad ti Salt Lake, Calgary,
Yellowknife, Hermosillo, Ciudad Juárez, Mazatlán

Dagiti kangrunaan a siudad:: Belize City, Chicago, Dallas, Guadalajara,
Guatemala City, Houston, Managua, Mexico City, Minneapolis, Monterrey, New
Orleans, Regina, St. Louis, San José, San Salvador, Tegucigalpa

Dagiti kangrunaan a siudad: Boston, New York, Philadelphia, Washington, D.C.,
Atlanta, Miami, Cleveland, Cincinnati, Detroit, Lima, Ottawa, Montréal, Québec,
Quito, Toronto, Bogotá, Havana, Port-au-Prince, Kingston, Iqaluit

Principal cities: Santiago de Chile, La Paz, San Juan de Puerto Rico, Rio
Branco, Halifax

Principal cities: Rio de Janeiro, Sao Paulo, Recife, Nuuk, Buenos Aires,
Montevideo, Cayenne

During 2011, UTC offset is UTC−03:00, because DST is applied on a trial basis
year round. In 2012 its expected move back to UTC−04:00 due the southern
hemisphere winter.

Principal cities: Amsterdam, Belgrade, Berlin, Budapest, Vienna, Prague,
Brussels, Kinshasa, Lagos, Madrid, Paris, Zagreb, Rome, Stockholm, Oslo, Warsaw,
Skopje

Principal cities: Athens, Sofia, Cairo, Riga, Istanbul, Helsinki, Jerusalem,
Johannesburg, Bucharest, Vilnius

Principal cities: Ahmedabad, Bengaluru, Chennai, Colombo, Delhi, Hyderabad,
Kolkata, Mumbai, Thiruvananthapuram

Principal cities: Astana, Almaty, Bishkek, Dhaka, Chittagong, Khulna, Sylhet,
Thimphu

Western Australia began a three-year trial of summer (daylight saving) time on
Disiembre 3, 2006. Daylight saving time was used from October through March,
with the late start in 2006 due to late passage of the relevant legislation. A
referendum held on May 19, 2009 resulted in a majority vote against daylight
saving, which is therefore not currently used in WA.

The whole of the People's Republic of China has the same time, which makes this
time zone exceptionally wide. In the extreme west of China the sun is at its
highest at 15:00, in the extreme east at 11:00. It also means that on the short
(76 km) frontier with Afghanistan, the official time change is 3 hours and 30
minutes. The two western autonomous regions of China, Xinjiang and Tibet, were
in UTC+6 during the Republic era (1912–1949), but were moved to UTC+8 after the
founding of the People's Republic of China in 1949. Today, residents of the two
autonomous regions do everything 2 hours late. For example, lunch is at 14:00
and business hours end around 19:00.[masapul a dakamaten]

In 1904, Royal Observatory Hong Kong began to adopt Greenwich Mean Time as the
basis for Hong Kong Time (8 hours in advance of Greenwich Mean Time). The
practice pre-dates the establishment of Republic of China (1911) and People's
Republic of China (1949). Prior World War II, the Hong Kong Time was determined
by astronomical observations at the Observatory using a 6-inch Lee Equatorial
and a 3-inch Transit Circle. Now, the current time can be obtained from the
Observatory's Network Time Server.

The more populous Peninsular Malaysia is geographically in UTC+7, but changed to
UTC+8 in 1982 to follow that of Malaysian Borneo (which makes up only 20% of
total population), so that the whole country lies in the same time zone.

In 1895, when Japan took over the island of Taiwan (including the Pescadores),
Taiwan was placed within Japan's Western Standard Time (UTC+8) along with the
Yaeyama Islands and Miyako Island (now the southwestern part of Okinawa
Prefecture, Japan). However, in 1937, Japan abolished its Western Standard Time
so Taiwan then observed Japan Standard Time (UTC+09:00). Taiwan reverted back to
UTC+08 after World War II with intermittent usage of daylight saving time until
1979.

Dagit atol ti Kwajalein, Eniwetok, ken Bikini iti Is-isla ti Marshall ket adda
idi iti UTC−12. Ti Kwajalein naipauna kadagiti 24 nga oras iti bangir ti
akindaya ahemisperio ti Linia ti Internasional a Petsa babaen ti panaglibtaw ti
Agosto 21, 1993. Ti Eniwetok ken Bikini ket mabalin a nasapsapada a naipayunar,
idi inibbatan tipanagtengngel ti militar ti Estados Unidos kaniada.



https://ilo.wikipedia.org/wiki/Listaan_dagiti_Presidente_iti_Estados_Unidos

Babaen ti Batay-linteg iti Estados, ti Presidente iti Estados Unidos ket isu ti
daulo iti Estado ken daulo iti gobierno ti Estados Unidos. A kas ti pangulo ti
ehekutibo a sanga ken daulo ti sibubukel a pederal a gobierno, ti kinapresidente
ket isu ti kangatuan ti politiko nga opisina idiay Estados Unidos babaen ti
pannakainpluensia ken pannakabigbigan. Ti presidente ket isu pay ti agbilbilin a
pangulo ti Siiigam a Buyot ti Estado Unidos. Ti presidente ket saan a dagus a
nabutosan iti uppat a termino babaen ti maysa a Elektoral a Kolehio (wenno
babaen ti Kamara dagiti Pannakabagi no mapaay ti Elektoral a Kolehio a
mangigungguna ti patingga a kaaduana buto s ti sinoman). Manipud ti
panaksingkedan ti Maikaduapulo ket dua a Panagpasayaat iti Batay-linteg ti
Estados Unidos idi 1951, awan ti sinoman a mabaln a mabutosan ti opisina ti
Presidente (wenno Bise Presidente) a nagserbi idin ti innem a tawen a kas
Presidente (uray no isu ket nabutosan a kas Presidente wenno simmaruno ti
opisina ti Presidente kalpasan ti ipupusay, panagikkat, wenno ti panakaikkat ti
dati a Presidente). Ken ti pay maipatinayon, awan ti sinoman a nagserbi ti adadu
ngem dua a termino — ti sinoman a sabali a nabutosan — ket mabalin a mabutosan
ti adadu ngem maysa. Kalpasan ti ipupusay, panagikkat, wenno panakaikkat iti
opisina ti agdama a Presidente, ti Bise Presidente ket isu ti mangikeddeng ti
kinapresidente. Ti Presidente ket nasken nga agtawen ti 35 ken maysa a "natural
a naipasngay" nga umili ti Estados Unidos.

Daytoy a listaan ket agiraman laeng kadagiti tattao a naisapata ti opisina a kas
presidente kalpasan ti panakasingked iti Batay-linteg ti Estados Unidos, a
nagrugi idi Marso 4, 1789. Para kadagiti Amerikano a daulo sakbay ti daytoy a
panakapasingked, kitaen ti Presidente iti Kontinental a Kongreso. Ti listaan ket
saan nga agiraman kadagiti aniaman nga Agtigtignay a Presidente babaen ti
Maikaduapulo ket lima a Panagpasayaat iti Batay-linteg ti Estados Unidos.

Adda idin dagiti 43 a tattao a naisapata ti opisina, ken dagiti 44 a
kinapresidente, a ni Grover Cleveland ken nagserbi ti dua a di nagsasaruno a
termino ken naikronolohia a naibilang a kas dagiti maika-22 ken maika-24 a
presidente. Kadagiti agmaymaysa a nabutosan a kas presidente, uppat ti pimmusay
iti opisina gapu kadagiti natural a gapuanan (William Henry Harrison, Zachary
Taylor, Warren G. Harding, ken ni Franklin D. Roosevelt), uppat kadagitoy ket
naasasinado (Abraham Lincoln, James A. Garfield, William McKinley, aken John F.
Kennedy) ken maysa a nagikkat (Richard Nixon).

Ni George Washington, ket isu ti immuna a presidente, ken inaugurado idi 1789
kalpasan ti nagtutunos a butos ti Elektoral a Kolehio. Ni William Henry Harrison
ket isu ti kabassitan ti pautna iti opisina iti 32 nga alaldaw idi 1841, ken ni
Franklin D. Roosevelt ket isu ti kabayagan iti duapulo ket dua a tawtawen, ngem
kellaat a natay idi maikapat a terminona idi 1945. Isu laeng ti presidente a
nagserbi ti adadu ngem dua a termino ken naipasa ti batay=linteg a panagpasayaat
tapno mapawilan ti panakaulit daytoy. Ni Andrew Jackson, ti maikapito a
presidente, ket isu idi ti immuna a bnabutosan babaen ti amain a klase ti tao
idi 1828 kalpasan ti panakaikkat dagiti linteg a mangpawil ti panagbutos dagiti
sana nagtagtagikua ti daga. Ni Warren Harding ket isu ti immuna a nabutosan
kalpasan ti panakagun-od dagiti babbai ti karbengan a makabutos idi 1920. Idi
1964 ni Lyndon Johnson, in 1964, ket nabutosan kalpasan dagiti reporma ti Sibil
a Karkarbengan a Panawen ket nakaikkat kadagiti linteg a nagipasardeng ti
panagbutos dagiti minoridad. Ti pakasaritaan ket nakarehistro kadagiti uppat a
presidente -ni John Q Adams, ni Rutherford B. Hayes, ni Benjamin Harrison ken ni
George W Bush- a naabak ti nadayeg a butos ngem nangabak ti elektoral a kolehio
ken nagtakem ti opisina. Ni John F. Kennedy ket isisu pay laeng ti namatmati ti
Romano Katoliko , ken ti agdama a presidente, a ni Barack Obama, ket isu ti
immuna nga Aprikano Amerikano presidente.

      Awan partido       Pederalista       Demokratiko-Republikano
      Demokratiko       Whig       Republikano

Manipud idi Hulio 2012[pabaroen], adda dagiti uppat a sisibiag a dati a
presidente iti Estados Unidos (ni Jimmy Carter, ni George H.W. Bush, ni Bill
Clinton, ken ni George W. Bush). Ti kinaudi nga ipupusay iti dati a presidente
ket ni Gerald Ford (1974–1977), idi Disiembre 26, 2006.



https://ilo.wikipedia.org/wiki/Las_Vegas

Ti Las Vegas (/lɑːs ˈveɪɡəs/) ket isu ti kaaduan ti populasion a siudad idiay
estado ti Nevada ken ti kondado tugaw ti Kondado ti Clark. Ti Las Vegas ket
maysa a naamammoan ti sangalubongan a nagruna apagliwliwaan a siudad para iti
panagsugalan, paggatangan, ken dagiti naimas a panganan. Ti siudad ket
kinabukbukodanna nga inbagbaga nga isu Ti Pagliwliwaan a Kapitolio iti Lubong,
ken daytoy ket nadayegan para kadagiti naipagtitipon a kasino–otel ken dagiti
nairamraman a pagliwliwaan. Daytoy ket dumakdakkel a pagretiroan ken pamilia a
siudad, ti Las Vegas ket isu ti maika-31 a kaadaun ti populasion a siudad idiay
Estados Unidos, nga adda ti populasion ti 2010 esnso iti 583,756. Ti 2010 a
populasion ti metropolitano a lugar ti Las Vegas idi ket 1,951,269.

Daytoy ket nabagon idi 1905, ti Las Vegas ket nainkorporado a kas maysa a siudad
idi 1911. Idi patingga ti maika-20 a siglo, ti Las Vegas ket isu idi ti kaaduan
ti populasion nga Amerikano a siudad a nabangon iti dayta siglo (ti
panakaisalsalumina a tinengtengel babaen ti Chicago idi maika-19 a siglo). Ti
panagipatuloy para kadagiti nadumaduma a kita ti pagliwliwaan dagiti manakman
ket nakagun-od daytoy ti titulo a Basol a Siudad, ken daytoy a panakaimatangan
ket nakaaramid ti Las Vegas a nadayeg a lugar para kadagiti pelikula ken
programa ti telebision . Adda dagiti nadumaduma a makitkita ti ruar a pabuya ti
silaw idiay Kalsada ti Fremont, ken dagiti pay dadduma a lugar iti siudad.

Ti Las Vegas ket kadawyan a mangitudo iti siudad ket mainayon pay dagiti dadduma
a lugar ti labes a patingga ti siudad, a naipangpangruna dagiti pagliwliwaan a
luglugar ket ti a sideg ti Banda ti Las Vegas, ken sagpaminsan pa ti intero a
Tanap ti Las Vegas. Ti 4.2 mi (6.8 km) a bistrad ti Abagatan a Akaba adalan ti
Las Vegas a naamaamoan a kas tiStrip ket kaaduan kadagitoy kadagiti saan a
nainkorporado a komunidad ti Paradise, Winchester, ken Enterprise.



https://ilo.wikipedia.org/wiki/Katmandu

Ti Katmandu (Panangibalikas a Nepali: [kɑʈʰmɑɳɖu]) ket ti kapitolio a siudad ken
ti kadakkelan a munisipalidad ti Nepal. Daytoy ket mangsangaili pay kadagiti
kuartel ti Gunglo ti Abagatan nga Asia para iti Rehional a Kooperasion (SAARC).
Daytoy laeng ti siudad idiay Nepal nga addaan iti administratibo a kasasaad iti
Mahanagar (Metropolitano a Siudad), a kas maiyasping iti Upa-Mahanagar
(Sub-Metropolitano a Siudad) wenno Nagar (Siudad). Ti Katmandu ket isu ti bugas
iti kadakkelan nga urbano nga aglomerasion ti Nepal a mabirukan iti Ginget
Katmandu a mangukel iti Lalitpur, Kirtipur, Madhyapur Thimi, Bhaktapur ken
dagiti dadduma pay abilang dagiti babbabassit a komunidad. Ti Katmandu ket
impormal pay nga ammo a kas "KTM" wenno ti "tri-city". Segun iti senso idi 2011,
ti Metropolitano a Siudad ti katmandu ket addaan iti populasion iti 975,453 ken
agrukod iti 49.45 km2 (19.09 sq mi).

Ti siudad ket adda iti kangato iti agarup a 1,400 metro (4,600 ft) iti agsukog
iti malukong a Ginget Katmandu iti sentral a Nepal. Daytoy ket napalikmutan
kadagiti uppat a nangruna a turod: ti Shivapuri, Phulchoki, Nagarjun, ken
Chandragiri. Ti Ginget Katmandu ket parte dagiti tallo a distrito ti (Katmandu,
Lalitpur, ken Bhaktapur), ket addaan iti kaaduan ti densidad iti populasion iti
pagilian, ken pagtaengan ti agarup a pagkaduapulo ket dua iti populasion ti
Nepal.

Iti pakasaritaan, ti Ginget ti Katmandu ken dagiti kadenna a lugar ket ammo idi
a kas Nepal Mandala. Aginggana idi maika-15 a siglo, ti Bhaktapur ket isu idi ti
kapitolio idi dagiti dua a sabali a kapitolio, ti Katmandu ken Lalitpur, ket
nabangonda. Idi las-ud ti panawen ti Rana ken Shah, dagiti historiador Briton
ket tinawtawaganda ti ginget a kas "Maitutop a Nepal". Ita nga aldaw, ti
Katmandu ket saan laeng a kapitolio ti Pederal a Demokratiko a Republika ti
Nepal, ngem dagiti pay kuartel ti Sona ti Bagmati ken ti Rehion ti Sentral a
Panagdur-as ti Nepal.

Ti Katmandu ket ti sumrekan iti turismo idiay Nepal. Daytoy ket sentro pay ti
ekonomia ti pagilian. Daytoy ket addaan iti abanse nga impraestruktura iti ania
man nga urbano a lugar idiay Nepal, ken ti ekonomiana ket kaaduan iti turismo, a
pakabilangan para iti 3.8% iti GDP ti Nepal idi 1995/96. Ti turismo idiay
Katmandu ket bumasbassiten kalpasan dayta iti las-ud ti paset ti panawen ti
riribok ti politika, ngem simmayaat metten kalpasan dayta. Idi 2013, ti Katmandu
ket nairanggo idi a kas maikatlo kadagiti 10 a kasayaatan a sumaysayaat a
destinasion iti luboong babaen ti TripAdvisor, ken nairanggo akas umuna idiay
Asia.

Midia a mainaig iti Katmandu iti Wikimedia Commons Pakaammo ti panagbiahe idiay
Katmandu manipud iti Wikivoyage (Ingles)



https://ilo.wikipedia.org/wiki/James_Clerk_Maxwell

Ni James Clerk Maxwell FRS FRSE (13 Hunio 1831 – 5 Nobiembre 1879) ket maysa idi
nga Eskoses matematiko a pisiko. Ti kalatakan a nagun-odna ket ti panagannurot
ti klasiko nga elektromagnetiko a teoria. Daytoy ket mangitipon kadagiti amin a
dati a saan a mainaig a panagpalpaliiw, dagiti eksperimento, ken dagiti ekuasion
ti elektrisidad, magnetismo, ken optika iti maysa a maitunos a teoria. Dagiti
ekuasion ni Maxwell ket mangipakpakita a ti elektrisidad, magnetismo ken lawag
ket pagbanagan ti amian a penomena, a ti elektromagnetio a lugar. Iti dimtengan
daytoy, amin dagiti dadduma pay a klasiko a linteg wenno dagiti ekuasion dagitoy
a displina ket naipalaka a kasokadagiti ekuasion ni Maxwell. Dagiti nagun-od ni
Maxwell a maipanggep ti elektromagnetismo ket tinawtawagan ti "maikadua a
nalatak a panakaykaysa iti pisika", kalpasan ti immuna a naibanagan babaen ni
Isaac Newton.

Midia a mainaig kenni James Clerk Maxwell iti Wikimedia Commons Dagiti inadaw a
sasao a mainaig kenni James Clerk Maxwell iti Wikiquote (Ingles) Dagiti obra a
mainaig kenni James Clerk Maxwell iti Wikisource (Ingles)



https://ilo.wikipedia.org/wiki/Iraq

Ti Irak (/ɪˈræk/ or i/ɪˈrɑːk/; Arabiko: العراق‎ al-‘Irāq); opisial a ti
Republika iti Irak (Arabiko:  جمهورية العراق‎ (tulong·paammo) Jumhūriyyat
al-‘Irāq, ket maysa a pagilian idiay Akinlaud nga Asia a makaisakop ti kaaduan
ti amianan a laud a patingga iti kabanbantayan ti Sagrose, ti akindaya a paset
iti Siriano a Let-ang ken ti akin-amianan a paset iti Arabiano a Let-ang.

Ti Irak ket nabeddengan babaen ti Siria iti amianan a laud, ti Turkia iti
amianan, ti Iran iti daya, ti Hordania iti abagatan a laud ken ti Kuwait ken
Saudi Arabia iti abagatan. Ti Irak ket addaan iti akikid a paset iti aplaya nga
agrukod ti 58 km (36 mi) idiay akin-amianan ti Golpo a Presiano. Ti kapitolio na
a siudad ket ti Baghdad ken isu daytoy ti sentro a daya iti daytoy a pagilian.

Ti Irak ket addaan kadagiti dua a kangrunaan a karayan, ti Tigris ken ti
Euprates, dagitoy ket agayosda iti tengnga ti Irak, agay-ayos dagitoy manipud ti
amianan a laud nga agpaabagatan a daya. Dagitoy a karayan ket mangited ti Irak
ti pannakabaelna iti agrikultura a dagdaga a maigiddiat kadagiti kadaratan a
kaaduan a naisakop iti Akinlaud nga Asia.

Ti Irak ket naam-ammuan babaen ti Griego a toponimo ti 'Mesopotamia' (Daga a
nagbaetan iti dua a karkarayan) ken natagtagitaon dagiti nagtultuloy ken
nagsasaruno a sibilisasion manipud idi maika-6 a milenio SK. Ti rehion a
nagbaetan ti karayan Tigris ken Euprates ket masansan a makunkuna a kas ti duyan
ti sibilisasion ken ti nakayanakan ti panagsurat. Kadagiti nadumaduma a paset ti
panawen iti pakasaritaanna, ti Irak ket sentro idin dagiti patneng nga Akadio,
Sumerio, Asirio, ken dagiti imperio ti Babilonio. Daytoy ket paset pay idi
dagiti imperio ti Akuemenida, Helenistiko, Partia, Sasanida, Romano, Rashidun,
Umayad, Abasida, Mongol, Sapabida, Apsarida, ken ti Otomano nga Imperio, ken
babaen ti Britaniko a turay a kas maysa a bilin ti Liga ti Pagpagilian.

Dagiti moderno a pagbeddengan ti Irak ket kaaduan a namarkaan idi 1920 babaen ti
Liga ti Pagpagilian idi ti Otomano nga Imperio ket nabiungbingay babaen ti Tulag
ti Sèvres. Ti Irak ket naikabil idi babaen ti turay ti Nagkaykaysa a Pagarian a
kas ti Britaniko a Bilin ti Mesopotamia. Ti monarkia ket naipatakder idi 1921
ken ti Pagarian ti Irak ket nakagun-od ti pannakawayawaya manipud ti Britania
idi 1932. Idi 1958, ti monarkia ket natuang idi ken napartuat ti Republika ti
Irak . Ti Irak ket tinengngel idi babaen ti Partido Ba'ath manipud idi 1968
aginggana idi 2003. Kalpasan ti maysa a panagraut nga indauloan babaen dagiti
multinasional a puersa, ti partido Ba'ath ket naikkat idi iti kinabilegna ken
natengngel dagiti adu a partido a panagbutos ti parlamento. Ti Amerikano a kaada
idiay Irak ket nagpatingga idi 2011. Ti Irak ket pagbalayan ti dua a kasantuan a
lugar iti lubong kadagiti Shia: Ti Najaf ken Karbala.

Ti Arabiko a nagan nga العراق al-ʿIrāq ket naus-usaren manipud ti kasakbayan ti
maika-6 a siglo. Adda dagiti nadumaduma a naisingsingasinga tinaudan para iti
nagan. Ti maysa ket napetsaan iti Sumerio a siudad ti Uruk (Bibliko a Hebreo
Erech) ken isunga kanungpalan ti Sumerio a tinaudan, gaputa ti Uruk ket isu idi
ti Akadio a nagan para iti Sumerio a siudad ti Urug, a naglaon ti Sumerio a
balikas para iti "siudad", UR.

Ti Akin-baba a Mesopotamia ket kankanayon idi a tinawtawagan "ti daga tiIrak"
iti Arabiko, a ti kaibuksilanna ket "ti nalames" wenno "naramutan ti nauneg a
daga". Idi las-ud tithe mediebal a paset ti panawen, adda met idi ti rehion a
tinawtawagan ti ʿIrāq ʿArabī ("Arabiano nga Irak") para iti akin-baba a
Mesopotamia ken ʿIrāq ʿajamī ("Ganganaet nga Irak"), para iti rehion a mabirukan
idiay Tengnga ken Akinlaud nga Iran. Ti pannakaibaga ket naipakasaritaan a
mairaman ti tanap iti abagatn ti Banbanatay Hamrin ken saan a nangiraman ti
akin-amianan unay ken dagiti akin-laud unay a paset ti moderno a teritorio ti
Irak. Ti panangibaga a Sawad ket inusar pay idi iti nasapa a panawen ti Islamiko
para iti rehion ti deposito ti sedimento ti karayan Tigris ken Euprates, a
mangigiddiat iti namaga a desierto ti Arabia.



https://ilo.wikipedia.org/wiki/Instrumento_ti_musika

Ti instrumento ti musika ket aruaten a napartuat wenno naampon tapno agaramid
kadagiti uni ti musika. Iti pamunganayan, atianiaman a banag nga agpataud ti uni
ket mabalin nga instrumento ti musika ken daytoy ket panggep a ti banag ket
agbalinen nga instrumento ti musika. Ti pakasaritaan ti instrumento ti musika
ket nangrugrugi idin kadagiti punganayan ti kultura ti tao. Dagiti nasap anga
instrumento ti musika ket mabalin a naus-usar idi kadagiti rito: a kas ti
trumpeta tapno mangisenial ti balligi ti pananganup, wenno ti tambor iti
relihioso a seremonia. Dagiti kultura ket kanungpalanda a nagparang-ay ti
komposision ken panagpabuya kadagiti melodia para iti panagpalplaliwa. Dagiti
instrumento ti musika ket nagbalbaliwda kadagiti addang ti nagbalbaliw a
pannakaipakat.

Ti petsa ket taudan ti immuna nga aruaten a naikeddeng anga instrumento ti
musika ket naisuppiatan. Ti kaduogan a banag nga intudtudo dagiti dadduma nga
eskular a kas instrumento ti musika,ket ti simple a pluta, a napetsaan manipud
idi 67,000 a tawtawen. Adda met dagiti konsenso a nangipetsa kadagiti nasapa a
pluta iti agarup 37,000 a tawtawen.Nupay kasta, kaaduan dagiti historiador ket
namatmatida a ti panangikeddeng ti naisangayan a panawen ti inbension ti
instrumento ti musika ket imposible gapu ti suhetibidad ti pannakaipalawag ken
ti relatibo nga instabilidad dagiti materiales a nakaaramidanda. Adu kadagiti
nasapa nga instrumento ti musika ket naaramid manipud kadagiti kudil ti ayup,
tulang, kayo, aken dagiti dadduma pay a saan nga agpaut a materiales.

Dagiti instrumento ti musika ket nawaya a naparang-ay kadagiti adu a
matagtagitao a rehion iti lubong. Nupay kasta, ti pannakaiyasideg kadagiti
sibilisasion ket taudan ti napardas a pannakaiwaras ken pannakaammpon kadagiti
kaaduan nga instrumento kadagiti adayo a lugar manipud ti nagtaudanda. Babaen ti
Tengnga a Panpanawen, dagiti instrumento manipud ti Mesopotamia ket addan idi
diay Maritimo nga Abagatan a daya nga Asia, ken dagiti Europeano ket nagay-ayam
kadagit instrumento manipud idiay Amianan nga Aprika. Ti panagparang-ay idiay
Kaamerikaan ket napasamak iti nabunbuntog nga addang, ngem dagiti kultura iti
Amianan, Tengnga, ken Abagatan nga Amerika ket nakibinbinningayda kadagiti
instrumento. Babaen idi 1400,ti intrumento ti musika ket nabuntog a nagparang-ay
kadagiti adu a lugar ket kaaduan idi babaen ti Occidente.

Ti pannakaidasig ti instrumento ti musika ket disiplina met daytoy, ken adu
kadagiti sistema ti naus-usaren kadagiti napalabas a panawen. Dagiti instrumento
ket mabalin a maidasig babaen ti ti epektibo a sakupdae, ti materiales a
nakaramidanda, ti kadakkelda, kdpy. Nupay kasta, ti sapasap ket kaaduan nga
akademiko a pamay-an, ti Hornbostel-Sachs, ket agus-usar kadagiti pamay-an
babaen ti panagpataudda ti uni. Ti akademiko a panagadal kadagiti instrumento ti
musika ket tinawtawagan ti organolohia.



https://ilo.wikipedia.org/wiki/ISO_639-5

Ti ISO 639-5:2008 "Dagiti kodigo para iti representasion ti nagnagan ti
sasao—Paset 5: Alpha-3 a kodigo para kadagiti pamilia ti pagsasao ken dagiti
grupo" ket maysa a sangalubongan nga alagaden nga inpablaak babaen ti ISO.
Daytoy ket naparang-ay babaen ti Teknikal a Komite tiee 37 ISO , Subkomite ti 2,
ken immuna a naipablaak idi Mayo 15, 2008. Daytoy ket paset dagiti serie dagiti
alagaden ti ISO 639.

Ti ISO 639-5 ket ipalawagna dagiti kodigo ti alpha-3 (3-a letra), a tinawtawagan
kadagiti "kolektibo a kodigo," a mangilasin dagiti pamilia ti pagsasao ken
dagiti grupo. Manipud idi Agosto 29, 2008 a pannakaipabaro ti ISO 639-5, ti
alagaden ket nangipalawag kadagiti 114 a kolektibo a kodigo. Ti Biblioteka iti
Kongreso ti Estados Unidos ket mangtartaripato ti listaan dagiti kodigo ti
Alpha-3 a buklen ti ISO 639-5.

Ti alagaden ket sanna a sakupen amin dagiti pamilia ti pagsasao nga us-usaren
dagiti lingguista. Dagiti pagsasao a nasakop babaen ti kodigo ti grupo ket
mabalin a saan a lingguistiko a maikabagian, ngem mabalin nga adad iti
heograpikoa pannakaikabagian, wenno kategoria apannakaikabagian (a kas ti Tattao
a Kreol).

Ti laeng sitio nga addaan ti kompleto a listaan dagiti kodigo ti pagsasao ken
dagiti grupo ket ti Sitio ti Multitree Ti Gandat ti MultiTree, a patpatarayen
babaen ti listaan ti linggguista The LINGUIST List. Ngem dagitoy a kodigo ket
saan a paset ti sistema ti ISO, ken agus-usar kadagiti uppat (saan a tallo) a
letra. Gaputa dagitoy ket nalawag a sabali manipud kadagiti kodigo ti pagsasao,
adda dagiti sitio a nagkaykayat kadagitoy, urayno dagitoy ket saan nga alagaden.

Adda met dagiti kodigo kadagiti kodigo ti ISO 639-5 ket mabirukan iti alagaden a
"kodigo ti Alpha-3" ti ISO 639-2 . Ti ISO 639-2 ketaglaon kadagiti kodigo para
kadagiti dadduma nga agmaymasa a sasao, adda met dagiti kodigo ti makro a
pagsasao ti ISO 639 , ken dagiti dadduma pay a kolektibo a kodigo; ti aniaman a
kodigo a mabirukan iti ISO 639-2 ket mabalin pay a mabirukan iti ISO 639-3 wenno
ISO 639-5.

Dagiti kodigo dagiti pagsasao, dagiti pamilia, wenno grupo iti ISO 639-2 ket
mabalin a ti kita ti "grupo" (g) wenno "nabati a grupo" (r). Ti "grupo" ket
buklen dagiti nadumaduma nga agkakabagian a sasao; ti "nabati a grupo" ket grupo
dagiti nadumaduma nga agkakabagian a pagsasao a nakailaksidan dagiti dadduma a
naisangayan a pagsasao. Nupay kasta, iti ISO 639-5, ti "nabati a grupgrupo" ket
saan a mangilaksid kadagiti aniaman a pagsasao. Gaputa ti ISO 639-2 ken ISO
639-5 ket agus-usarda ti agpada a kodigo iti Alpha-3, ngem saanda a kankanayon a
manginagan ti isu met laeng a listaan dagiti pagsasao para iti aniaman a naited
a kodigo, dagiti pagsasao iti kodigo ti Alpha-3 ket manginagan iti di nikeddeng
malaksid no ammo a ti kodigo ket naus-usar iti kontesto iti ISO 639-2 wenno ISO
639-5.



https://ilo.wikipedia.org/wiki/Hern%C3%A1n_Cort%C3%A9s

Ni Hernán Cortés de Monroy y Pizarro, Umuna a Markes ti Ginget ti Oaxaca
(Panangibalikas nga Espaniol: [erˈnaŋ korˈtes de monˈroj i piˈθaro]; 1485 –
Disiembre 2, 1547) ket maysa idi a Espaniol a Konkistador a nangidaulo ti
ekspedision a gapuanan ti panakatnag ti Asteka nga Imerio ken nagiyeg kadagiti
dakkel a paset ti kangrunaan a daga ti Mehiko babaen ti turay ti Ari ti Kastila
idi nasapa a maika-16 a siglo. Ni Cortés ket paset idi ti kaputotan dagiti
Espaniol a nagkolkolonisado a nagrugian ti umuna a paset ti Espaniol a
kolonisasion ti Kaamerikaan.

Naipasngay idiay Medellín, Espania, iti maysa a pamilia ti saan unay a
nobilidad, ni Cortés ket nangpili a mangged iti Baro a Lubong. Isu ket napan
idiay Hispaniola ken kalpasan daytoy idiay Kuba, nga idiay ket nakagun-od ti
maysa nga enkomienda ken, para iti nabiit a panawen, nagbalin nga alkalde
(mahistrado) ti maikadua nga Espaniol nga ili a nabangon ti dayta nga isla. Idi
1519, isu ket nabutosan idi a kapitan ti maikatlo nga ekspedision idiay
kangrunaan a daga, ti ekspedision a kimmadua a nagbayad. Ti pannakiringgorna iti
Gobernador ti Kuba, a ni Diego Velázquez de Cuéllar, ket nagbanagan ti
pannakapasardeng ti panagbaniagana, ti maysa a bilin a saan nga inkaskaso ni
Cortés. Idi simmangpet iti kontinente, ni Cortés ket nagballigi a nangipakat ti
estratehia a pannakikaduaan kadagiti patneng a tattao a pannakisinnupiat
kadagiti dadduma. Inusarna pay ti maysa a patneng a babai, a ni Doña Marina, a
kas maysa nga mangipatpatarus; nga isu kalpasan daytoy ket nangiyanak ti anak a
lalaki ni Cortés. Idi nangipatulod ti Gobernador ti Kuba kadagiti emisario a
mangkemmeg kenni Cortés, isu ket nangilaban kaniada ken nangabak, a nagus-usar
kadagiti surok a tropa a timmulong kaniana. Ni Cortés ket dagus a nagsursurat
iti ari a nagsalsaludsod ti pannakabigbig kadagiti panagballigina imbes a
mapadusa iti yaalsa. Kalpasan ti pannaparukmana ti Asteka nga Imerio, ni Cortés
ket nagunggunaan idi ti titulo ti Marqués del Valle de Oaxaca, bayat a ti
nadaydayaw a titulo ti Birey ket naited idi ti ngato ti ranggona a natan-ok a
lalaki, a ni Antonio de Mendoza. Idi 1541 ni Cortés ket nagsubli idiay Espania,
nga idiay ket nakappia a pimmusay ngem idi nakarurod, kalpasan ti innem a tawen.

Bayat nga isu ket masansana tinawtawagan iti Hernán wenno Hernando Cortés
(Espaniol: [korˈteθ]), iti panawenna, tinawtawagann ti bagina iti Hernando wenno
Fernando Cortés (Espaniol: [korˈtes]). Dagiti nagan a Hernán, Hernando, ken
Fernando ket agpapada amin a husto dagitoy. Dagiti naudi a dua ket kadawyan a
naus-usar iti las-ud ti amin a kabibiagna, ngem ti dati a naipangyababa a porma
ket nagbalinen a kadawyan kadagiti Pagsasao nga Espaniol ken Ingles kadagiti
moderno a panawen, ken isu ti nagan a kaaduan a pannakaammo ti tattaao ita nga
aldaw.

Ni Cortés ket naipasngay idi 1485 idiay ili ti Medellín, idiay moderno nga aldaw
nga Extremadura, Espania. Ti amana, ni Martín Cortés de Monroy, ket naipasngay
idi 1449 kenni Rodrigo wenno Ruy Fernández de Monroy ken ti asawana a ni María
Cortés, ket maysa idi a kapitan ti inpantria iti naisangayan a kaputotan ngem
saan unay a baknang. Ti ina ni Hernán ket ni Catalina Pizarro Altamirano.

Babaen ti inana, ni Hernán ket maikadua idi a kasinsin a naminsan a naikkat ni
[Francisco Pizarro]], nga isu ket kanungpalan a nangparukma ti Inca nga Imperio
iti moderno nga aldaw ti Peru (saan nga iyallilaw iti sabali a Francisco Pizarro
a kimmuyog kenni Cortés a mangparukma dagiti Azteca), babaen dagiti nagannak
kaniana a ni Diego Altamirano ken asawana ken ti kasinsinna a ni Leonor Sánchez
Pizarro Altamirano, ti umuna a kasinsin ti ama ni Pizarro. Babaen ti amana, ni
Hernán ket namindua idi nga adayo a kabagian niwas a Nicolás de Ovando, ti
makatlo a Gobernador ti Hispaniola. Ti apongna iti bangir ti amana ket anak a
lalaki idi ni Rodrigo de Monroy y Almaraz, Maika-5 nga Apo ti Monroy, ken ti
asawan a ni Mencía de Orellana y Carvajal.

Ni Hernán Cortés ket naibagbaga nga isu ket napudaw, managsakit nga ubing babaen
ti biograpona, kapelian, ken gayyemna a ni Francisco López de Gómara. Idi
agtawen iti 14,ni Cortés ket naipatulod idi nga agbasa iti Latin babaen ti
ulitegna iti linteg idiay Salamanca. Kalpasan ti dua a tawen, ni Cortés, ket
nabannogen iti panagbasbasa, ken nagawid idiay Medellín, ken adu met a
pannakariro dagiti nagannak kaniana, a nagnamnama nga isu ket makaadal para iti
makagunguna a legado a pagsapulan. Nupay kasta, dagidi dua atawen idiay
Salamanca, ken ti pay atiddog a paset ti panawen iti panagsanay a kas notario,
nga immuna idiay Seville ken kalpasanna idiay Hispaniola, ket nangited kaniana
iti pannakaammo dagiti kodigo tilinteg a nakatulong kaniana iti paneknek iti
linteg a mangparukma iti Mehiko.

Iti daytoy a puntos ti biagna, ni Cortés ket inbagbaga idi babaen ni Gómara nga
isu ket saan a makatalna, napangas ken naluko. Daytoy ket mabalin a nasayaat a
panangibaga iti agtawen ti 16 nga ubing a lalaki a nagawid ken nakabiruk kaniana
nga isu ket natungday babaen ti biag iti bassit nga ili ti probinsia. Babaen ti
daytoy a panawen, dagiti damag kadagitipanagduktal Christopher Columbus iti Baro
a Lubong ket naipadpadamag idiay Espania.



https://ilo.wikipedia.org/wiki/Herbert_Hoover

Ni Herbert Clark Hoover (Agosto 10, 1874 – Oktubre 20, 1964) ket isu idi ti
Maika-31 a Presidente iti Estados Unidos (1929–1933). Ni Hoover idi ket
kasisigud a maysa a propesional ti panagmina nga inhenniero ken mannurat. A kas
ti Sekretario ti Komersio ti Estados Unidos idi panawen ti 1920 babaen ni
Presidente Warren Harding ken Calvin Coolidge, isu ket nangiparang-ay kadagiti
pagkakaduaan a nagbaetan ti gobierno ken negosio babaen ti paset ti "ekonomiko a
panagpabaro". Idi panagbutos ti presidente idi 1928, ni Hoover ket nalaka a
nangabak ti Republikano a nominasion, urayno awan ti sigud a pannakasanayna ti
nabutosan nga opisina. Ni Hoover ket isu ti kinaudi a sekretario ti gabinete a
nabutosan a Presidente ti Estados Unidos, ken ti maysa laeng kadagiti dua a
Presidente (kaduana ni William Howard Taft) a nabutosan nga awan ti sigud nga
elektoral a pannakasanayna wenno nangato a ranggo ti milisia. Ti Amerika ket
nabaknang ken optimistiko iti dayta a panawen ken daytoy ket nangipan ti guedday
a panagballigi ti kinasuppiatna a ni Al Smith.



https://ilo.wikipedia.org/wiki/Henri_Matisse

Ni Henri-Émile-Benoît Matisse (Panangibalikas a Pranses: [ɑ̃ʁi matis]; 31
Disiembre 1869 – 3 Nobiembre 1954) ket maysa idi a Pranses nga artista, a
naamaamon kadagiti panag-ususarna ti maris ken ti nakaay-ayos ken ti kasisigud a
panagiladladawanna. Isu ket maysa idi a dibuhante, agprenprenta, ken eskultor,
ngem isu ket nangruna a naamammoan a kas maysa a pintor. Ni Matisse ket sapasap
a naipanunotan, a mairaman ni Picasso ken ni Marcel Duchamp, a kas maysa
kadagitoy a tallo nga artista a timmulong a nangipalawag ti rebolusionario a
panagrangrang-ay kadagiti plastik ng arte kadagiti ilulukatan a dekada ti
mika-20 a siglo, a nangikeddeng para kadagiti naisangsangayan a panagrangrang-ay
ti pinintaan ken eskultura. Urayno isu ket imununa a nanaganan a kas maysa a
Paube (naatap nga ayup), babaen ti tawtawen ti 1920 isu ket immad-adu a
kinabkablaawan a kas maysa a mangitengtengngel ti klasiko a tawidan iti Pranses
a pinintaan. Ti kalaingna ti panagiyebkas a pagsasao ti maris ken panagiladawan,
a naipakpakita iti bagi ti obra a simmakup kadagiti sumurok a gudua a siglo, ket
nakaala kaniana ti pammadayaw a kas maysa a mangiyuna a pigura iti moderno nga
arte.

Ni Matisse ket naipasngay idi idiay Le Cateau-Cambrésis, Nord, Pransia, ti
kaunaan nga anak a lalaki ti nabaknang nga aglaklako ti bukbukel. Isu ket
dimmakkel idiay Bohain-en-Vermandois, Picardie, Pransia. Idi 1887 isu ket napan
idiay Paris tapno agadal ti linteg, nagtrabtrabaho a kas maysa nga administrado
r ti korte idiay Le Cateau-Cambrésis kalpasan ti pananakagun-odna ti
kualipikasionna. Isu ket immuna a nangrugrugi a nagpinta idi 1889, idi
nangisangpet ti inana kadagiti kammasapulan ti panagpinta idi las-ud ti panawen
ti panagpalplaing kalpasan ti atake iti apendicitis. Isu ket nakaduktal ti
"maysa a kita ti paraiso" a kas ti inpalpalawagna kalpasan daytoy, ken
nangikeddeng nga isu ket agbalin a maysa nga artista, a nakaro ti pannakapapaay
ti amana. Idi 1891, isu ket nagsubli idiay Paris tapno agadal ti arte idiay
Académie Julian ken nagbalin nga estudiante ni William-Adolphe Bouguereau ken
Gustave Moreau. Idi ununana isu ket nagpinpinta kadagiti natalna a biag ken
dagit iladawan ti daga iti maysa atradisional nga estilo, a kadagitoy ket
nakagun-od ti nasayaat a kalaing. Ni Matisse ket naimpluensiaan idi babaen
kadagii obra dagiti nasapsapa nga apo a kas ni Jean-Baptiste-Siméon Chardin,
Nicolas Poussin, ken ni Antoine Watteau, ken dagiti pay moderno nga artsita a
kas ni Édouard Manet, aken babaen ti Hapon nga arte. Ni Chardin ket maysa idi
kadagit dinaydayawan a pintor ni Matisse; a kas maysa nga estudiante ti arte isu
ket nagaramid kadagiti kopia ti uppat a pinintaan ni Chardin idiay Louvre.

Idi 1896 ken 1897, ni Matisse ket binisitana ti Australiano a pintor a ni John
Peter Russell idiay isla ti Belle Île idiay pantar ti Bretaña. Ni Russell ket
nangipayammo kaniana ti Impresionismo ken ti obra ni van Gogh, nga isu ket
gayyem idi ni Russell ngem saan pay unay a nalatak ti dayta apaset ti panawen.
Ti estilo ni Matisse ket kompleto a nagbalbaliw, ken kinunkunana intonokua ket
"Ni Russell ket isu idi ti nagsursuro kaniak, ken ni Russell ket nangipalplaawag
ti teoria ti maris kaniak" Idi 1896 ni Matisse ket nangipabpabuya kadagiti lima
a pinintaan idiay salon ti Société Nationale des Beaux-Arts, dua kadagitoy ket
ginatang babaen ti estado.

Iti modelo a ni Caroline Joblau, adda anakna idi a babai, a ni Marguerite, a
naipasngay idi 1894. Isi 1898 inasawana ni Amélie Noellie Parayre; isuda a dua
ti nangpadakkel kenni Marguerite ken adda dua nga anakda a lalaki, ni Jean
(naipasngay idi 1899) ken ni Pierre (naipasngay idi 1900). Ni Marguerite ken
Amélie ken kankanayonda a nagserbi a kas dagit imodelo para kenni Matisse.

Idi 1898, iti panagbalbalakad ni Camille Pissarro, isu ket napan idiay Londtes
tapno agadal kadagiti pinintaan ni J. M. W. Turner ken napan iti maysa a
panagbanniaga idiay Corsica. Kalpasan ti isusublina idiay Paris idi Pebrero
1899, isu ket kimmadua nagobra kenni Albert Marquet ken naamammuanna ni André
Derain, Jean Puy, ken ni Jules Flandrin. Ni Matisse ket inrebrebna ti bagina
kadagiti obra ti sabsabali ken nakaututan manipud ti panaggatgatang kadagiti
pinintaan nga obra dagiti rinaraemna. Ti obra nga inbitinna idiay balayna ket
mairaman ti maysa a yeso a busto babaen ni Rodin, ti maysa a pinintaan babaen ni
Gauguin, ti maysa nga inladawan babaen ni van Gogh, ken ti Tallo nga Agdigdigos
ni Cézanne. Iti kapanunotan ni Cézanne iti maipapan ti ladawan nga estruktura
ken maris, ni Matisse ken nakabiruk ti kangrunaan a pangparugsona.

Adu kadagiti pinintaan ni Matisse manipud idi 1898 aginggana idi 1901 ket
naararamid nga agus-usar iti Dibisionista a pamay-an nga inamponna kalpasan ti
panagbasana ti salaysay a "D'Eugène Delacroix au Néo-impressionisme" ni Paul
Signac. Dagiti pinintaanna ti 1902–03, ti maysa apaset ti panawen iti
panagsagsagaba ti material para iti maysa nga artista, ket maipadpada a
naladingit ken mangipakpakita ti maysa a pannakasegga nga adda iti porma.
Kalpasan ti panagaramidna ti immuna a panagpadasna iti panagkitikit, ti maysa a
kopia kenni Antoine-Louis Barye, idi 1899, isu ket nangipasnek iti enerhiana iti
panagobra iti sekka, a lineppasna ti Ti Aadipen idi 1903.



https://ilo.wikipedia.org/wiki/Hagia_Sophia

Ti Hagia Sophia (manipud ti Griego: Ἁγία Σοφία, "Nasantuan a Kinasaririt";
Latin: Sancta Sophia wenno Sancta Sapientia; Turko: Ayasofya) ket ti dati a
patriarko a basilika ti Griego nga Ortodokso (simbaan), ken kalpasanna ti
imperial a meskita, ken itan ket museo (Ayasofya Müzesi) idiayIstanbul, Turkia.
Manipud ti petsa a pannakaipatakderna idi 537 aginggana idi 1453, daytoy ket
nagserbi a kas maysa a katedral ti Akindaya nga Ortodokso ken tugaw ti Iglesia
ti Konstantinopla, malaksid idi baetan ti 1204 ken 1261, idi daytoy ket
napagbaliwen iti katedral ti Romano a Katoliko babaen ti Latin nga Imperio. Ti
pasdek ket meskita manipud idi 29 Mayo 1453 aginggana idi 1931. Daytoy idi ket
naisekularisado ken nalukatan a kas museo idi Pebrero 1, 1935.

Ti simbaan ket nairuknoy idi iti KInasaririt ti Dios, ti Berbo, ti maikadua a
persona ti Nasantuan a Trinidad, ti piesta ti patronna a mapasamak iti Disiembre
25, ti komemorasion iti pannakaipasngay ti inkarnasion iti Berbo ni Kristo.
Urayno sagpaminsan pay a tinawtawagan a kas ti Sancta Sophia (a kas nainaganan
kenni Santa Sofia), ti sophia a kas ti ponetiko a panangiletra iti Latin iti
Griego a balikas para iti kinasaririt, ti napno a naganna iti Griego ket Ναός
τῆς Ἁγίας τοῦ Θεοῦ Σοφίας, "Altar ti Nasantuan a Kinasaririt ti Dios". Daytoy
ket naidayegan iti dakkel a simboriona, daytoy ket naikeddeng a kaipukpokan ti
Bisantino nga arkitektura ken naibagbaga a "nangbaliw ti pakasaritaan ti
arkitektura". Daytoy ket nagtultuloy nga isu ti kadakkelan a katedral para
kadagiti gangani a rinibu a tawen, aginggana idi nakompleto ti Katedral Seville
idi 1520. Ti agdama a pasdek ket kasisigud idi a naipatakder a kas simbaan idi
baetan ti 532 ken 537 kadagiti bilin ni Bisantino nga Emperador Justiniano I ken
isu idi ti maikatlo a simbaan ti Nasantuan a Kinasaririt a naipatakder iti dayta
a lugar, dagiti dua a dati ket dinadael babaen dagiti nagwewelga. Daytoy
ketdinaremdem babaen dagiti Griego a sientista a ni Isidoro ti Mileto ken ni
Antemio ti Tralles.

Ti simbaan ket nakaala ti adu nga urnong dagiti nasantuan a relikia ken
nagipakpakita iti ken dadduma pay a banbanag, ti 15-metro (49 ft) a pirak nga
ikonostasio . Ti kangrunaan a pakaimatangan ti Simbaan ti Akindaya nga Ortodokso
kadagiti gangani a sangaribu a tawen, ti pasdek ket nakasaksi iti
ekskomunikasion ti Patriarka a ni Miguel I Cerulario iti paset ni Papa Leon IX
idi 1054, ti maysa a tignay a kadawyan a naikeddeng a kas ti rugi ti Nalatak a
Panagsina.

Idi 1453, ti Konstantinopla ket pinarukma babaen dagiti Otomano a Turko babaen
ni Sultan Mehmed II, a nagbalin iti daytoy a nangruna a simbaan ti Ortodokso a
Kristianidad ket maipagbaliwen iti maysa a meskita. Bababaen iti dayta a
panawen, ti simbaan ket saanen a natartaripato. Uray no kasta, ti katedral ti
Kristiano ket nakaaramid iti napigsa nga impresion kadagioti baro a nga Otomano
nga agturturay ken inkeddengda a pagbaliwen iti maysa a meskita. Dagiti kampana,
altar, ikonostasio, ken dagiti sakripisial a basiha ken dagiti dadduma pay a
relikia ket naikkat ken dagiti mosaiko a mangipakpakita kenni Hesus, ket ni
Inana a Maria, dagiti Kristiano a Santo ken dagiti anghel ket naikkatda pay
wenno natakepan iti plaster. Dagiti Islamiko a langa – a kas ti mihrab, minbar,
ken dagiti uppat a minaret – ket nainayon idi. Daytoy ket nagtultuloy a meskita
aginggana idi 1931, idi daytoy ket narikpan iti publiko kadagiti uppat a tawen.
Daytoy ket nalukatan manen idi 1935 a kas maysa a museo babaen ti Republika ti
Turkia. Ti Haghia Sophia ket isu ti agdama a (2014) maikadu a a kaaduan a
nabisbisita a museo idiay Turkia, ken nangaw-awis kadagiti gangani a 3.3 riwriw
nga agbisbisita iti tinawen.

Manipud iti immuna a pannakabaliwna aginggana iti pannakaipatakder ti asideg a
dakdakkel a Meskita Sultan Ahmed (Asul a Meskita ti Istanbul) idi 1616, daytoy
idi ti kangrunaa a meskita ti Istanbul. Ti Hagia Sophia ket nagserbi a kas
inspirasion para kadagiti dadduma nga adu a meskita, a kas ti Asul a Meskita, ti
Meskita Şehzade, ti Meskita Süleymaniye, ti Meskita Rüstem Pasha ken ti Meskita
Kılıç Ali Paşa.

Ti immuna a simbaan iti daytoy a lugar ket ammo idi a kas ti Μεγάλη Ἐκκλησία
(Megálē Ekklēsíā, "Nalatak a Simbaan"), wenno iti Latin "Magna Ecclesia", gapu
kadagiti dakdakkel a dimensionna no maiyasping kadagiti kontemporaneo a simbaan
iti Siudad. Nailukat idi 15 Pebrero 360 (idi las-ud ti turay ni Constancio II)
babaen ti Ariano nga obispo a ni Eudosio ti Antiokuia, daytoy ket nabangon iti
asideg ti lugar nga ayan ti nakabangbangonan ti imperial a plasio. Iti asideg a
simbaan ti Hagia Eirene ("Nasantuan a Kappia") ket nasapsapa a nakompleto ken
nagserbi a kas katedral aginggana idi nakompleto ti Nalatak a Simbaan. Dagitoy
dua a simbaan ket nagtignayda a kas dagiti nangruna a simbaan iti Bisantino nga
Imperio.

Iti panagsursuratna idi 440, ni Sokrates ti Konstantinopla ket nagtunton a ti
simbaan ket binangon babaen ni Constancio II, nga isu ket nagob-obra iti daytoy
idi 346. Ti tradision a saan a nadadaan ngem ti maika-7 – maika-8 a siglo,
dagiti reporta a ti pasdek ket binangon idi babaen ni Konstantino ti Natan-ok.
Ni Zonaras ket inpatunosna dagitoy dua a pamanunotan, a nagsursurat a ni
Constancio ket sinimpana idi ti pasdek nga inkonsekrado babaen ni Eusebio ti
Nicomedia, kalpasan idi narebba. Gapu ta ni Eusebio ket isu idi ti obispo ti
Konstantinopla manipud idi 339 aginggana idi 341, ken ni Konstantino ket
pimmusay idi 337, daytoy ket mabalin a ti immuna a simbaan ket binangon babaen
ti naud-udi. Ti pasdek ken nabangon a kas tradisional a nakolumnata a basilika
nga addaan kadagiti galeria ken ti tarikayo nga atep. Daytoy ket sinarunuanna ti
atro. Daytoy ket naitunton idi a kas maysa kadagiti naisangayan a monumento iti
lubong iti dayta a panawen.

Ti Patriarka ti Konstantinopla a ni John Chrysostom ken nakisinnupiat kenni
Empresa Aelia Eudoxia, asawa ni emperador Arcadio, ken naeksilo idi 20 Hunio
404. Idi las-ud dagiti simmarsaruno a yaalsa, daytoy nga immuna a simbaan ket
kaaduan a napuoran. Awan dagiti nabatbati iti daytoy a simbaan tatta nga aldaw.

Ti maikadua a simbaan ket inbilin idi babaen ni Teodosio II, nga isu ket
nanglukat iti daytoy idi 10 Oktubre 415. Ti basilika ket addaan iti kayo nga
atep ken binagon idi babaen ni arkitekto Rufino. Nairugi a nauram daytoy iti
las-ud ti nariro a Gulo ti Nika ken nangpuor ti maikadua a Hagia Sophia idi
13–14 Enero 532.

Iti agdama nga aldaw adda met dagiti nabati a nadumaduma a muton ti marmol
manipud ti maikadua a simbaan; kadagitoy ket riliebo a mangipakpakita kadagiti
12 a karnero a mangireprepresenta kadagit 12 nga apostol. Kasisigud idi daytoy a
paset iti monumental a sumrekan iti sango, dagitoy ket adda itan idiay iti maysa
a nagkalian nga abut ti asideg ti sumrekan ti museo kalpasan idi naduktalan
dagitoy idi 1935 iti sirok ti akinlaud a parangan babaen ni A. M. Schneider. Ti
adu a panagkalkali ket naisardeng gapu iti panagbuteng a madadael ti integridad
ti pasdek.

Idi 23 Pebrero 532, iti manmano laeng a lawas kalpasan ti pannakadadael ti
maikadua a basilika, ni Emerador Justiniano I ket nangikeddeng a mangbangon iti
maiaktlo ken intero a sabali a basilika, dakdakkel ken nangayngayed ngem dagiti
sinarunona.

Ni Justiniano ket pinilina ni pisiko Isidoro ti Mileto ken ni matematiko Antemio
ti Tralles a kas dagiti arkitekto; nupay kasta ni Antemio ket pimmusay iti uneg
ti maysa a tawen iti daytoy a panagobra. Ti panagbangon ket naibaga iti Kadagiti
Pasdek (Peri ktismatōn, Latin: De aedificiis) babaen ni Bisantino a historiador
Procopio. Nangiyeg ti emperador kadagiti material manipud kadagiti amin a paset
ti imperio – kas dagiti Helenistiko nga adigi manipud ti Templo ni Artemisa
idiay Efeso, ldagiti dakkel a bato manipud kadagiti pagbatuan iti porfido
manipud idiay Ehipto, berde a marmol manipud idiay Tesalia, nangisit a bato
manipud idiay rehion ti Bosporo, ken duyaw a bato manipud idiay Siria. Ad-adu
ngem sangapulo a ribo ti nagob-obra. Daytoy a baro a simbaan ket konteporaneo a
nabigbigan a kas nangruna nga obra iti arkitektura. Dagiti teoria ni Heron ti
Alejandria ket mabalin idi a nausar tapno mabanagan dagiti parikut a naipresenta
babaen ti panagbangon iti kasata a dakkel a simborio iti dakkel nga espasio. Ti
emperador ken kakuyogna ti Patriarka ti Menas, ketlinukatanda ti basilika idi 27
Disiembre 537 – 5 a tawtawen ken 10 a bulbulan kalpasan ti rugi ti panagbangon.
Dagiti mosaiko iti uneg ti simbaan, nupay kasta, ket nakompleto laeng babaen ti
turay ni Emperador Justino II (565–578).

Ti Hagia Sophia ket isu idi ti tugaw ti Ortodokso a patriarka ti Konstantinopla
ken ti nangruna a lugar dagiti imperial a seremonia ti Bisantino, kas dagiti
koronasion. Kasla met dagiti sabali a simbaan iti amin a paset ti Kinakristiano,
ti basilika ket nangidaton iti santuario manipud iti persekusion kadagiti
managlabsing iti linteg.

Dagiti gingined idi Agosto 553 ken idi 14 Disiembre 557 ket nagpataud kadagiti
birri iti nangruna a simborio ken ti akindaya a gudua a simborio. Kompleto a
narebba ti nangruna a simborio idi las-ud ti simmaruno a gingined idi 7 Mayo
558, a nagdadael iti ambon, altar, ken ti ciborio. Ti pannakadadael ket gapu ti
adu unay baklay a karga ken ti adu unay a panagtukkol a karga ti simborio a
nadalumpinas unay. Dagitoy ti gapu ti panagpaalas ti langa dagiti adigi a
nagsarapa iti simborio. Ti emperador ket nagbilin iti dagus a panagsimpa.
Inbilinna daytoy kenni Isidoro ti Ub-ubing, ti kaanakan a lalaki ni Isidoro ti
Mileto, nga isu ket nagus-usar kadagiti nalaglag-an a material ken inpangatona
ti simborio babaen dagiti "30 a kadapan" (agarup a 6.25 metro (20.5 ft)) – ken
nangited daytoy iti akin-uneg a katayag ti pasdek iti 55.6 metro (182 ft). Iti
pay maipatinayon, ni Isidoro ket binaliwanna ti kita ti simborio, nagipatakder
iti naparagpagan a simborio nga adda kadagiti pechina, a dagiti diametroda ket
dagiti nagbaetan ti 32.7 ken 33.5 m. Babaen kadagiti bilin ni Justiniano, walo
kadagiti Korinsio nga adigi ket narakrak manipud idiay Baalbek, Lebanon, ken
naipatulod idiay Konstantinopla idi agarup a 560. Daytoy a panagbangon manen a
mangited iti agdama a maiak-16 a siglo a porma ti simbaan, ket nakompleto idi
562. Ti Bisantino a mannaniw a ni Pablo ti Silensiario ket nagsurat iti atiddog
a daniw (adda pay laeng), nga ammo kas Ekprasis, para iti panangiruknoy manenn
ti basilika nga indauluan babaen ni Patriarka Eutikuio idi 23 Disiembre 562.

Idi 726, ni emperador Leon ti Isauria ket nangited kadagiti serie ti edikto
kadagiti panagraraem kadagiti ladawan, ken nagbilbilin iti buyot a mangdadael
amin kadagiti ikono – ken nangrugian daytoy iti paset ti panawen ti Bisantino
nga ikonoklasia. Iti dayta a panawen, amin dagiti relihioso a ladawan ken dagiti
estatua ket naikkat manipud iti Hagia Sophia. Kalpasan ti nabiit a panaginana
babaen ti turay ni Empresa Irene (797–802), nagsubli met ti ikonoklasia. Ni
Emperador Teofilo (829–842) ket napigsa idi a naimpluensiaan babaen ti Islamiko
nga arte, a mangiparit ti representasion dagiti sibibiag a parsua. Isu ket
addaan idi kaadgiti dua a napayakan a bronse a ruangan nga addaan kadagiti
bukodna a monograma a naisaad idiay akin-abagatan a sumrekan ti simbaan.

Ti basilika ket nagsagsagaba iti pannakadadael, ti immuna ket ti dakkel a puor
idi 859, ken manen ti maysa a gingined idi Enero 8, 869 a nakarebbaan ti gudua a
simborio. Ni Emperador Basilio I ket inbilinna a masimpa ti simbaan.

Kalpasan ti nalatak a gingined idi 25 Oktubre 989 a nakarebbaan ti akinlaud nga
arko ti simborio, ni Emperador Basilio II ket dinamagna ti Armenio nga arkitekto
a ni Tiridates, ti nagpartuat kadagiti nalatak a simbaan ti Ani ken Argina a
mangimaton kadagiti panagsimpa. Binangonna manen ken pinatibkerna ti narebba nga
arko ti simbaan, ken binangonna manen ti akinlaud a bangir ti simborio kadagiti
15 a paragpag ti simborio. Ti kakaro ti dadael ket nakasapul iti innem a tawen
iti panagsimpa ken panangibangon manen; ti simbaan ket nalukatan manen idi 13
Mayo 994. Idi patingga ti panagbangon manen, napabaro met dagiti dekorasion ti
simbaan, ken mairaman kadagiti panaginayon kadagiti pinintaan dagiti uppat a
dadakkel a querobin, ti baro a depiksion ni Kristo iti simborio, ken iti abside
ti baro a depiksion ni Birhen Maria a nagbaetan kada apostol Pedro ken Pablo.
Idiay nalatak a bangir dagiti arko ket dagiti napintaan dagiti propeta ken
dagiti manursuro iti simbaan.

Iti librona iti De caerimoniis aulae Byzantinae ("Libro dagiti Seremonia"), ni
Emperador Konstantino VII (913–919) ken nagsurat iti nasalaysayan a panaglagip
kadagiti seremonia a naaramid idiay Hagia Sophia babaen ti emperador ken ti
patriarka.

Midia a mainaig iti Hagia Sophia iti Wikimedia Commons Dagiti obra a mainaig iti
Hagia Sophia iti Wikisource (Ingles)



https://ilo.wikipedia.org/wiki/Greta_Garbo

Ni Greta Garbo, naiyanak a kas ni Greta Lovisa Gustafsson (Panangibalikas a
Sueko: [ˈgre:ˈta lʊˈvi:ˈsa ˈgɵstafˈsɔn] 18 Septiembre 1905 – 15 Abril 1990), ket
maysa idi a Sueko nga aktres iti pelikula, sangalubongan nga aktres ken simbolo
kadagiti tawen ti 1920 ken 1930. Ni Garbo ket namitlo idi a nainomido para iti
Kalaingan nga Aktres ken nakaawat iti honorario idi 1954 para iti "nailuminado
ken dagiti di malipatan a panagpabpabuya ." Idi 1999, inranggo ti American Film
Institute ni Garbo a maikalima itilistaanda kadagiti kalatakan a babbai nga
artista iti sinema ti Klasiko a Hollywood kalpasan ni Katharine Hepburn, Bette
Davis, Audrey Hepburn, ken Ingrid Bergman.

Inrugi ni Garbo ti karerna iti sekondario a papel iti Sueko a pelikula idi 1924
iti The Saga of Gosta Berling. Ti panangiladawanna ket nakaala iti
panangikaskaso ni Louis B. Mayer, ti ehekutibo a hepe ti Metro-Goldwyn-Mayer
(MGM), ken isu met ti nangiyeg kaniana idiay Hollywood idi 1925. Dagus met isuna
a nakaala kadagiti panagkayat iti immuna a naulimek a pelikulana, ti Torrent nga
immuna a naipabuya idi 1926; kalpasan ti maysa a tawen, ti panangiladawanna iti
Flesh and the Devil, ti maikatlo a sinena ket isu ti nakaaramidanna a kas
sangalubongan nga artista.

Midia a mainaig kenni Greta Garbo iti Wikimedia Commons Dagiti inadaw a sasao a
mainaig kenni Greta Garbo iti Wikiquote (Ingles)



https://ilo.wikipedia.org/wiki/Golpo_ti_Boothia

Ti Golpo ti Boothia ket ti bagi ti danum idiay Nunavut, Kanada. Iti
administratibo daytoy ket nabingbingay iti pagbaetan ti Rehion ti Kitikmeot iti
laud ken ti Rehion ti Qikiqtaaluk iti daya. Daytoy ket tumipon iti amianan iti
Sabangan Prinsipe Rehente, dagitoy dua ket mangporma iti agmaymaysa a luek nga
addaan kadagiti sabali a nagan kadagiti partena. Iti agpakanawan, daytoy ket
pinalikmutan babaen ti Isla Baffin, Lingsat Fury ken Hecla, ti Peninsula
Melville, ti nangrun a daga ti Kanada, ti Peninsula Boothia ken mbalin pay ti
Lingsat Bellot no maibaga a ti Golpo ket gumay-at iti ad-adayo iti dayta iti
amianan. Ti abagatan a patingga ti Luek Committee, iti amianan a laud ket ti
Peninsula Simpson ken Luek Pelly. Iti pay maipatinayon iti pannakaikapetna iti
Sabangan Prinsipe Rehente, no mausar ti barko a panagburak ti yelo nga agpadaya
babaen ti Lingsat ti Fury ken Hecla, wenno, ket mabalin pay a lumabas nga
agpadaya babaen ti Lingsat Bellot.

Nakita met idi 1822 dagiti dadduma a kadua ni William Edward Parry a nagnagna
iti igid ti narikpan ti yelo a Lingsat Fury ken Hecla. Idi 1829 daytoy ket
sinerrek babaen ni John Ross nga isu idi ket nayelo kadagiti uppat a tawen ken
ninaganann iti patronna a ni Apo Felix Booth. Iti abagatan a patinggana ket
sinukisok babaen ni John Rae idi 1846/47 nga isu ket inabotna daytoy babaen ti
dalan iti daga manipud ti abagatan.

Nagsasabtan: 70°40′N 91°00′W﻿ / ﻿70.667°N 91.000°W﻿ / 70.667; -91.000﻿ (Golpo ti
Boothia)



https://ilo.wikipedia.org/wiki/Golpo_Amundsen

Ti Golpo Amundsen ket ti golpo a mabirukan idiay Amianan a laud a Terteritorio
ti Kanada, idiay pagbaetan ti Isla Banks ken Isla Victoria ken ti nangruna a
daga. Daytoy ket agarup a 250 mi (400 km) iti kaatiddog ken agarup a 93 mi
(150 km) iti kalawa idiay pagtumpunganna iti Baybay Beaufort.

Ti Golpo Amundsen ket sinukisok babaen ni Norwego nga eksplorador Roald Amundsen
idi baetan ti 1903 ken 1906. Mabirukan ti golpo iti akinlaud a patingga ti
nadayeg a Dalan Amianan a laud, ti dalan manipud ti Taaw Atlantiko aginggana iti
Pasipiko.

Awan unay ti adu a tttao nga agtataeng kadagiti aplaya ti golpo, ngem adda met
bassit dagiti ili ken dagiti komunidad a mairaman ti: Sachs Harbour, Ulukhaktok
ken Paulatuk. No mapan nga agpa-amianan iti golpo, mabirukan ti Lingsat Prinsipe
ti Gales. No agpa-abagatan a daya ken daya, ti golpo ket agturong babaen iti
Lingsat Dolphin ken Union, labsanna ti Luek Simpson ken mapan idiay Golpo
Coronasion. Manipud idiay lumabas babaen ti Lingsat Dease ken kalpasanna idiay
Golpo Reina Maud, ken kanungpalan nga agpa-amianan a daya idiay Lingsat
Victoria. No mapan nga agpalaud ken amianan a laud ti agbanbaniaga ket umuna a
sumrek iti Baybay Beaufort ken kalpasanna ti Taaw Artiko.

Ti intero a golpo ket adda iti klima ti rehion ti tundra ti Artiko ken mailasin
daytoy babaen ti nakaro ti lamiisna a panaglalam-ek. Iti naladaw a panaglalam-ek
ti Golpo Amundsen ket naabbongan iti yelo ti baybay. Kaaduan dagiti yelo ket
maburak iti Hulio iti las-ud ti kadawyan a tawen, ken adda met dagiti lugar
idiay adayo nga akindaya ken akin-amianan a parte ti golpo a maburak laeng iti
Agosto.

Nagsasabtan: 70°30′N 122°30′W﻿ / ﻿70.500°N 122.500°W﻿ / 70.500; -122.500﻿ (Golpo
Amundsen)



https://ilo.wikipedia.org/wiki/Fyodor_Dostoyevsky

Ni Fyodor Mikhailovich Dostoyevsky[nota] (Ruso: Фёдор Миха́йлович Достое́вский;
IPA: [ˈfʲodər mʲɪˈxajləvʲɪtɕ dəstɐˈjefskʲɪj] ( denggen); 11 Nobiembre 1821 – 9
Pebrero1881[nota]) sagpaminsan a transliterado ti Dostoevsky, ket maysa idi a
Ruso a mannurat kadagiti nobela, dagiti ababa a sarita ken dagiti salaysay.
Dagiti literario nga obra ni Dostoyevsky ket agsuksukisok ti sikolohia ti
nagtagitaoan iti nariribukan a politikal, sosial ken espiritual a kontesto iti
maika-19 a siglo a Rusia. Urayno ni Dostoyevsky ket nangrugrugi a nagsursurat
kadagiti libro idi tengnga ti 1850 a tawtawen, ti kaaduan a nalaglagip nga
obrana ket nanipud kadagiti naududi a tawtawen, a mairaman ti Krima ken Dusa, Ti
Maag ken Dagiti Karamazov nga Agkakabsat a Lallaki. Isu ket nagsurat kadagiti
sangapulo ket maysa a nobela, tallo a nobella, sangapulo ket pito nga ababa a
nobela ken tallo a salaysay, ken kankanayon akakuen dagiti kritiko a kas maysa
kadagiti kalatakan ken kaaduan a prominente a sokolohista iti literatura a
lubong.

Ni Dostoyevsky ket naipasngay ken dimmakkelwas idiay ospital ti Mariinsky
Moscow, Rusia. Idi ubing isu ket naipayamammo iti Inggles, Pranses, Aleman ken
Ruso a literaura, ken dagiti pay banbanig a sarsarita ken salaysay. Ti kelaat
nga ipupusay ti inana ket nakareggaay kaniana ken, iti isu met laeng a panawen,
pinanawanna ti pribado nga eskuela para iti maysa nga akademia ti milisia.
Kalpasan idi nagturpos isu ket nagtrabo a kas inhenniero ken nabiit a
naragragsakan ti liberal a panagbibiag. Kalpasan daytoy isu ket nangrugrugi a
nagipatpatarus kadagiti libro tapno makabiruk ti kuarta. Idi lawlaw ti tenga ti
1840 atawtawen isu ket nagsurat ti immuna a nobelana, Pobre a Tattao, a daytoy
ti nakaiserrekanna ti literario a lubong. Idi 1849 isu ket nakemmeg para iti
panakairamanna iti Petrashevsky a Sirkulo, ti maysa a progresibo a grupo. Isu
ken dagiti dadduma a kamkameng ket naipabsol iti patay para iti panakibinglayda
iti daytoy a grupo, ngem daytoy a panagpabasol ket maysa laeng rabrabaken a
panapapatay, ken ti sentensia ni Dostoyevsky ket nabaliwan ti uppat a tawen
apanakaibalud idiay Siberia. Kalpasan idi naiparuar, isu ket napilit a nagserbi
a kas maysa asoldado ngem naikkat manipud ti milisia gapu ti madi a salun-atna
ken napalubosan nga agtu;tuloy kadagiti panagsursuratna.

Kadagiti simmakbay a panawen ni Dostoyevsky ket nagtrabtrabaho a kas maysa nga
agiwarwarnak. Isu ket nagipabpablaak ken nagur-urnos kadagiti nadumaduma a
bukodna a magasina ken kalpasan daytoy iti maysa aserial, ti Ti Diario ti
Mannurat. Iti rugi kadagiti panagbanbaniagana ti Europa isu ket nagsagsagaba
kadagiti banag a maipapan ti kuarta gapu ti panakairuamna ti sugal, a nagbanagan
ti panakaemmana nga aglimlimos ti kuarta. Isu ket nagsagsagaba ti epilepsia
kadagiti amin a manakman a panagbiagna. Ngem gapu ti aragaag nga enerhia ken ti
kaadu ti obrana isu ket dimteng a nagbalin a maysa kadagiti kaaduan a nabasbasa
ken naindayegan a mannurat idiay Rusia. Dagiti librona ket naipatarusen kadagiti
adadu ngem 170 a pagsasao ken nailako ti agarup a 15 a riwriw a kopia. Ni
Dostoyevsky ket nangibati ti napaut a legado a nakaimpluensia kadagiti adu a
mannurat, a mairaman kenni James Joyce aginggana kenni Ernest Hemingway ken Ayn
Rand.

Ni Fyodor Dostoyevsky ket naipasngay idi 30 Oktubre 1821 (11 Nobiembre 1821,
segun ti Gregoriano a kalendario), ti maikadua nga anak ni Mikhail Dostoyevsky
ken Maria Nechayeva. Dagiti Dostoyevsky ket maysada idi naglaaok nga etniko ken
naglalaok a denominasional a Lituanio a natakneng a pamilia manipud idiay rehion
ti Pinsk nga adda dagiti ramut a masurotan manipud idi maika-16 a siglo. Dagiti
sanga ti pamilia ket nairaman ti Ortodokso ken dagiti kameng a Katoliko, ngem
dagiti kaasitgan a puonan ni Dostoyevsky ket pimmanglawda ken naipababada iti
klase ti saan a monastiko a klero. Iti bangir ti inana, ni Dostoyevsky ket
nagtaud manipud ti maysa a pamilia kadagiti Ruso nga aglaklako.

Ti nalatak nga apong a lakay ni Dostoyevsky manipud ti amana ken aponna a lakay
ket padida idi iti Ukrainio nga ili ti Bratslava, nga idiay tinakaipasngayan ti
amana. Ni Mikhail ket nanamnama idi a tumipon iti klero, a kas ti amana, ngem
pimmanaw idiay balyda embes a napan idiay semenario, isunga nagtultuloyen a
pinanawanna ti pamiliana. Idi 1809, idi agtawen ti duapulo, ni Mikhail ket
naawat idi idiay Imperial nga Akademia ti Mediko-Kirurhiko ti Moscow. Isu ket
naipatudon idiay ospital ti Moscow hospital nga idiay ket nagserbi a kas maysa a
milisia a doktor ken naipatudon a kas maysa akangatuan a mangngagas idi 1818.
Idi 1819, isu ket inasawana ni Maria Nechayeva, ngem nagikkat ti milisia
aserbisio ti simmaruno a tawen tapno mangawat ti puesto idiay Ospital Mariinsky
para kadagiti kakaasi. Kalpasan ti panakaipasngay dagti dua nga annakna a
lalaki, ni Mikhail ken ni Fyodor, ket nanipangatoda ti puesto ti agbalbalakad ti
kolehio, ti maysa apuesto anangipangato ti legado a kasasaad ti nobilidad ken
mangpalubos kaniana ti makagun-od ti estado idiay Darovoye, ti ili nga agarup a
150 km wenno 100 milia a kadayo manipud idiay Moscow. Dagiti nagannak kenni
Dostoyevsky ket nagannakda pay ti lima kalpasan daytoy.

Midia a mainaig kenni Fyodor Dostoyevsky iti Wikimedia Commons Dagiti inadaw a
sasao a mainaig kenni Fyodor Dostoyevsky iti Wikiquote (Ingles) Dagiti obra a
mainaig kenni Fyodor Dostoyevsky iti Wikisource (Ingles)



https://ilo.wikipedia.org/wiki/Frida_Kahlo

Ni Frida Kahlo de Rivera (Hulio 6, 1907- Hulio 13, 1954; naiyanak a kas ni
Magdalena Carmen Frieda Kahlo y Calderón) ket maysa idi a Mehikano a pintor, a
naipasngay idiay Coyoacán, a kasayaatan nga ammo kadagiti kabukbukodanna a
retrato.

Ni Kahlo ket nangrugi ken nagpatingnga idiay Siudad ti Mehiko, iti pagtaenganna
nga ammo a kas ti Asul a Balay. Isu ket nangited ti petsa iti pannakaiyanak iti
Hulio 7, 1910, ngem ti sertipikado ti pannakaiyanakna ket mangipakpakita ti
Hulio 6, 1907.Naipagpagarup a ni Kahlo ket kinayatna a maitumpong ti
panakaipangayna iti rugi tiMehikano a rebolusion tapno ti biagna ket mangrugi ti
moderno a Mehiko. Idi agtawen ti innem, ni Frida ket nasakitan ti polio, a
gapuanan ti nakutkuttong a pannakaiparang ti kanawan a sakana. Daytoy ket
nagtultuloy a permanente. Dagiti obrana ken rinamrambakan idiay Mehiko a kas
emblamatiko ti nailian ken patneng a tawidan, ken babaen dagiti peminista para
kadagiti awan kompromisona a pannakaipakita ti babai a pannakaipadas ken porma.

Ti Mehikano a kultura ken Amerindiano a kultural a tawidan ket nangruna kadagiti
obrana, a sagpaminsan a nailaslasin a kas ti Ampapaok nga arte wenno folk nga
arte. Dagiti obrana ket nainlawlawagan pay a kas "surealista", ken idi 1938 ni
André Breton, ti nangruna a nagirugi ti surealista a tignay, ket nangibagbaga ti
arte ni Kahlo a kas maysa a "lasos ti likmut ti maysa a bomba".

Ni Kahlo ket adda ti nalaka a managbalbaliw a pannakiasawa iti nadayed a
Mehikano nga artista a ni Diego Rivera. Isu ket nagsagsagaba ti dagup ti
kabibiagna kadagiti parikut ti salun-at, nga adu kadagitoy ket naala manipud ti
maysa nga aksidente ti trapiko idi isu ket maysa a agtutubo. Dagitoy a banag ket
nairepresenta kadagiti obrana, nga adu kadagitoy ti bukod a retrato iti maysa a
kita wenno sabsabali pay. Insingsingasing ni Kahlo a, "Ipinpintak ti bagik
gaputa kanayonak nga agmaymaysa ken gaputa siak ti suheto a naamaamuak unay."
Inbagana pay ket, "Naipasngayak a maysa a puta. Naipasngayak a maysa a pintor."

Ni Frida Kahlo ket naipasngay idi Hulio 6, 1907, iidiay balay ti nagannak
kaniana, a naamammuan a kas ti La Casa Azul (Ti Asul a Balay), idiay Coyoacán.
Iti dayta a panawen, ti Coyoacán ket maysa idi a bassit nga ili idiay ruar ti
Siudad ti Mehiko.

Ti amana, ni Guillermo Kahlo (1871–1941), ket naipasngay idi a kas ni Carl
Wilhelm Kahlo idiay Pforzheim, Alemania, ti anak a lalaki ni Jakob Heinrich
Kahlo ken Henriette Kaufmann. Immalisda manipud idiay Hungaria ken napanda idiay
Alemania, ti anakda a lalaki a ni Wilhelm ket naiyanak idi 1872. Ni Carl Wilhelm
Kahlo ket nagbanbaniaga idiay Mehiko idi las-ud ti 1891 idi isu ket agtawen ti
sangapulo ket siam ken, idi isasangpetna, binaliwanna ti Aleman nga apelyidona
a, Wilhelm, iti Espaniol a kapadpadana, iti Guillermo. Ni Frida ken dagiti
dadduma pay ket nangibagbaga a ti amana ket kaputotan ti Hungaro Hudio. (Maysa a
libro ket nangibagbaga a ni Guillermo ket naiyanakidi iti Protestante a nagannak
idiay Frankfurt ken Pforzheim. Ti maysa a nagreprepaso ket nangibagbaga a ni
Frida ket kinaykayatna a maliklikan a maisilpo kadagiti partido ti Nazi.)

Ti ina ni Frida, Matilde Calderón y Gonzalez, ket maysa idi a nagraraem a Romano
Katoliko iti nangruna a Amerindiano, ken kas pay ti Espaniol, a kaputotan.
Dagiti nagannak kenni Frida ket nakiassawada kalpasan ti ipupusay ti immuna nga
asawa ni Guillermo, a napasamak idi naiyanak ti maikadua nga anakna. Urayno ti
pananakiasawada ket saan a naragsak, ni Guillermo ken Matilde addada iti uppat
nga annak a babbai, a ni Frida being ti maikatlo. Isu ket adda ti dua a bakbaket
a kagudua a kakabsat a naiapadakkel ti isu met laeng a sangkabalayan. Ni Frida
ket nangibagbaga nga isu ket dimakkel iti lubong a napalikmutan kadagiti babbai.
Nupay kasta, iti las-ud ti kabibiagna, ni Frida ket nagtultuloy a nagay-ayat iti
amana.

To Mehikano a Rebolusion idi las-ud ti 1910, idi ni Kahlo ket agtawen ti tallo.
Ni Kahlo kalpasan daytoy ket nagtunton nga isu ket naipasngay idi 1910, a
naipagarup a dagitit tattao ket maitaripnong kaniana ti rebolusion. Kadagiti
sinursuratna, linaglagipna a ti inana ket nangiseserrek kaniana ken dagiti
kakabsatana idiay uneg ti balayda idi las-ud ti panagipalpaltog kadagiti kalsada
idiay ilina.

Ni Kahlo ket nasakitan ti polio idi agtawen ti innem, a nakaibati ti naingingpis
a kanawan a sakana ngem ti kanigid, nga inababonganna daytoy idi babaen ti
panagkawkawes kadagiti atiddog ken, namarisan a palpalda. Adda pay dagiti
nagibagbaga nga isu ket nagsagsagaba pay manipud ti spina bifida, ti maipapan ti
kinaubing a sakit a mabalin a nakaapektaran ti panagrang-ay ti duri ken sakana.
A kas maysa a babai, isu ket nakibinglay iti boksing ken dagiti nadumaduma pay
nga isport. Idi 1922, ni Kahlo ket naiserrek idi idiay Preparatoria, maysa
kadagiti kangrunaan nga eskuela idiay Mehiko, nga idiay ket maysa laeng kadagiti
lima a babbai. Ni Kahlo ket timmipon ti maysa a barkada iti dayta nga eskuela
ken naayatan ti napaigsa a personalidad daytoy, ni Alejandro Gómez Arias. Iti
daytoy a las-ud a paset ti panawen, ni Kahlo ket nakasaksi ti naranggas a
naarmasan a salisal kadagiti kalkalsada ti Siudad ti Mehiko idi nagtultuloy ti
Mehikano a Rebolusion.

Idi Septiembre 17, 1925, ni Kahlo ket agluglugan idi ti bus a naipdungpar ti
tranbia akarro. Isu ket nakaibtur ti nakaro a panakasugat a kas nagbanagan ti
daytoy nga aksidente, a mairaman ti natukkol a duri, ti n atukkol nga
aliwadang,dagiti natukkol a paragpag, ti natukkol apatong, sangapulo ket maysa
kebradura iti kanawan a sakana, ti nalusit ken a nablo a kanawan a saka, ken ti
nablo nga abaga. Ken ti pay, maysa a landok a ket pagiggaman ket timmudok iti
tianna ken ti matrisna, a nangdadael ti kapasidadna nga aganak.



https://ilo.wikipedia.org/wiki/Fred_Astaire

Ni Fred Astaire (naiyanak a kas ni Frederick Austerlitz; Mayo 10, 1899 – Hunio
22, 1987) ket maysa idi nga Amerikano a sumasala, kumakanta, aktor, koreograpo,
musikero, ken presentador iti telebision.

Ti entablado ken simmaruna a karerna iti pelikula ken telebision ket nagpaut
kadagiti 76 a tawen, iti dayta a panawen, isu ket nagaramid kadagiti 31 a
pelikula ti musika ken dagiti nadumaduma a nagungunaan nga espesial iti
telebision ken nagipablaak kadagiti nadumaduma a rekord. Nanaganan isuna a kas
ti maikalima kadagiti Kalatakan a Lalaki a Bida iti Daan a Hollywood babaen ti
American Film Institute. Kas sumasala, isu ket kaaduan a nalaglagip para iti
riknana ti ritmiko, iti leyendana iti perpeksionismo, ken kas kadua a sumasala
iti romantiko nga interesado iti pelikula ni Ginger Rogers, nga isu ket kaduana
a nagbida kadagiti serye ti sangapulo a musikal ti Hollywood a nangbaliw iti
henero.

Midia a mainaig kenni Fred Astaire iti Wikimedia Commons Dagiti inadaw a sasao a
mainaig kenni Fred Astaire iti Wikiquote (Ingles)



https://ilo.wikipedia.org/wiki/Franz_Schubert

Ni Franz Peter Schubert (Panangibalikas nga Aleman: [ˈfʁants ˈʃuːbɛɐ̯t]; 31
Enero 1797 – 19 Nobiembre 1828) ket maysa idi a Austriano a komposer.

Iti ababa a biagna iti gangani laeng a 32 a tawtawen, ni Schubert maysa idi a
nalaing a komposer, a nagsursurat kadagiti 600 Lieder, siam a simponia (a
mairaman ti nadayeg a "Di nalpas a Simponia"), liturhikal a musika, dagiti
opera, dagiti insidental a musika, ken ti maysa adakkel a bagi ti kamara ken
agmaymaysa a musika ti piano. Ti panagay-ayat kadagiti musika ni Schubert iti
kabibiagna ket bassit laeng idi, ngem ti panagayta ti obrana ket dimmakkel
kadagiti dekada kalpasan ti ipupusayna. Ni Franz Liszt, Robert Schumann,
Johannes Brahms ken ni Felix Mendelssohn, ken dagiti dadduma pay, ket nakaduktal
ken nagay-ayat kadagiti obrana iti maika-19 a siglo. Tatta nga aldaw, ni
Schubert ket nakitkita a kas maysa kadagiti mangidadaulo nga eksponenete ti
nasap a Romantiko a paset ti panawen ti musika ken agtultuloy a maysa kadagiti
kankanayon a naipabpabuya a kompositor.

Dagiti obra a mainaig kenni Franz Schubert iti Wikisource (Ingles) Midia a
mainaig kenni Franz Schubert iti Wikimedia Commons



https://ilo.wikipedia.org/wiki/Frans_Eemil_Sillanp%C3%A4%C3%A4

Ni Frans Eemil Sillanpää ( pannakabalikas (tulong·paammo)) (16 Septiembre 1888 –
3 Hunio 1964) ket maysa kadagiti kalatakan a Pinlandés a mannurat.

Nagunggunaan isuna ti Premio Nobel iti Literatura idi 1939 "para iti nauneg a
panaka-awatna kadagiti agtaltalon iti pagilianna ken ti nasayaat nga arte a
panangiladawanna dagiti kabibiagda ken dagiti maikabagian da iti Katutubo."

Ni Frans Eemil Sillanpää ket naipasngay iti maysa nga agtaltalon a pamilia idiay
Hämeenkyrö. Nupay dagiti nagannak kaniakna ket napanglawda, napakabaelanda nga
iserrek isuna iti eskuela idiay Tampere. Idi 1908 immalis isuna idiay Helsinki
tapno agadal ti medisina. Ditoy ket nagayyemanna a mairaman dagiti pintor a ni
Eero Järnefelt kenni Pekka Halonen, ti komposer a ni Jean Sibelius ken ti
mannurat a ni Juhani Aho.

Naamammuan isuna iti sangalubongan para iti nobela na a Nuorena nukkunut (Ti
katulong a ni Silja/Nakaturog Bayat a Katutubo) idi 1931.

Ti asteroid a 1446 Sillanpää, a naduktalan babaen ti Pines nga astronomo ken
pisiko a ni Yrjö Väisälä, ket isu ti naipanagan kaniana.



https://ilo.wikipedia.org/wiki/Franklin_Pierce

Ni Franklin Pierce (Nobiembre 23, 1804 – Oktubre 8, 1869) ket isu idi ti
maika-14 a Presidente iti Estados Unidos (1853–1857) ken is-isu laeng ti
Presidente a nanipud idiay New Hampshire. Ni Pierce ket maysa idi a Demokratiko
ken maysa a "nagmaskara ti masa" (mysa a Taga-amianan nga adda iti Abagatan a
pannakipagrikna) a nagserbi idiay Kamara dagiti Pannakabagi iti Estados Unidos
ken ti Senado. Ni Pierce ket nakilaban ti Gubat ti Mehikano-Amerikano ken
nagbalin a maysa a brigada heneral iti Buyot. Ti pribadona a panagsanay ti
linteg idiay pagtaenganna nga estado, ti New Hampshire, ket nagballigi unay nga
isu ket naidatonan kadagiti nadumaduma a puesto, nga isu ket saan nga immawat.
Kalpasan daytoy, isu ket nainominado a kas ti kandidato ti partido para iti
presidente iti maika-49 a balota iti 1852 a Demokratiko a Nailian a Taripnong.
Iti panagbutos ti presidente, ni Pierce ken ti timmaray a kaduana a ni William
R. King ket nanagbak babaen ti maysa a guedday iti Elektoral a Kolehio. Inakda
ti Partido Whig nga etiketa ni Winfield Scott ken William A. Graham babaen ti 50
porsiento aginggana ti 44 a porsiento a naggiddiatan iti nadayeg a butos ken 254
aginggana ti 42 iti elektoral a butos.



https://ilo.wikipedia.org/wiki/Fr%C3%A9d%C3%A9ric_Chopin

Ni Frédéric François Chopin ( /ˈʃoʊpæn/; Panangibalikas a Pranses: [fʁe.de.ʁik
ʃɔ.pɛ̃]; Polako: Fryderyk Franciszek Chopin, ponetiko pay a kas ti Szopen;
1 Marso wenno 22 Pebrero 1810 – 17 Oktubre 1849) ket maysa idi a Polako a
kompositor ken birtuoso a pianista ti Pranses ken Polako a kaputotan. Isu ket
naipanpanunotan a kas maysa kadagiti kalatakan nga apo ti Romantiko a musika. Ni
Chopin ket naipasngay idi idiay Żelazowa Wola, ti maysa a purok idiay Dukado ti
Warsaw. Ti nalatak a naam-ammuan nga ubing a prodihio a pianista ken kompositor,
ni Chopin ket dimmakkel idiay Warsaw ken tinurposna idiay ti edukasionna ti
musika; isu ket nagkompuesto kadagiti napnekan nga obran idiay Warsaw sakbay nga
immalis manipud idiay Poland idi 1830 iti tawen a 20, ti nabiit a kasakbayan ti
Nobiembre 1830 a Yaalsa.

Kalpasan ti panagpasardeng ti Rusi ati Yaalsa, isu ket nagtaeng idiay Paris a
kas paset ti Nalatak nga Emigrasion ti Polonia. Idi las-ud kadagiti nabatbati a
19 a tawtawen ti biagna, ni Chopin ket nangited laeng kadagiti 30 a
panagpabpabuya ti publiko, a kinaynayatna ti kasimpungalan nga atmosperio ti
pagsasalaan; sinupsuportaranna ti bagina babaen kadagiti panaglako kadagiti
komposisionna ken kas manursuro ti piano. Kalpasan kadgiti romatiko a
pannakidennana kadagiti Polako a babbai, a mairaman ti naisardeng a
pannakikallaysa, manipud idi 1837 aginggana idi 1847 isu ket kimmaddua iti maya
a Pranses a mannurat a ni Amantine Dupin. Iti kaaduan kadagiti kabibiagna, ni
Chopin ket nagsagsagaba ti madi a salun-at; isu ket pimmusay idiay Paris idi
1849 iti tawen a 39.

Kaaduan kadagiti obra ni Chopin ket para iti nagmaymaysa a piano, urayno isu pay
ket nagsursurat ti dua a konsierto ti piano, adda dagiti bassit a kamara a
pirgis ken dagiti pay kankanta ti Polako a testo. Ti estilona iti teklado ket
kaaduan nga agmaymaysa ken masansan a teknikal a makademanda; dagiti bukodna a
pabuya ket naipatpategan iti kinaisangayan ken sensitibidad. Ni Chopin ket
nagparnuay iti konsepto iti instrumental a balada. Dagiti kangrunaan nga obrana
iti piano ket mairaman pay dagiti sonata, mazurka, Balse, nokturno, polonesa,
étude, impromptu, scherzo, ken preludio, ken dagiti dadduma ket naipablaak laeng
kalpasan ti ipupusayna.

Ni Fryderyk Chopin ket naipasngay idi idiay Żelazowa Wola, 46 kilkilometro (29
milmilia) iti laud ti Warsaw, nga idi ket ti Dukado ti Warsaw, ti Polako nga
estado a binangon babaen ni Napoleon. Ti rehistro ti pannakabuniag ket mangited
iti kasangayna iti 22 Pebrero 1810, ken nagidakat iti nakayanakan a naganna iti
Latin a porma iti Fridericus Franciscus (iti POlako, isuket ni Fryderyk
Franciszek). Nupay kasta, ti kompositor ken ti pamiliana ket nangusar iti petsa
ti kasangayna iti 1 Marso,[n 1] ngaitan ket sapasap nga inawawat a kas ti husto
a petsa.

Ti ama ni Fryderyk, ni Nicolas Chopin, ket Pranses manipud idiay Lorraine a
nag-emigrado idiay Polonia idi 1787 idi agtawen iti sangapulo ket innem. Ni
Nicolas ket nagisursuro kadagiti ubbing iti Polako nga aristokrasia, ken idi
1806 inasawana ni Justyna Krzyżanowska, ti napanglaw a kabagian dagiti Skarbek,
maysa kadagiti pamilia a nagtrabahuanna. Ni Fryderyk ket nabunniagan itii Paskua
ti Panagungar idi Domingo, 23 Abril 1810, iti isumet laeng a simbaan a
nagkasaran dagiti nagannak kaniana, idiay Brochów. Ti agtawen iti sangapulo ket
walo a ninongna, a nakainagananna, ket ni Fryderyk Skarbek, ti estudiante ni
Nicolas Chopin. Ni Fryderyk ket isu idi ti maikadua nga annak ken ti maymaysa
nga anak a lalaki; isu ket addaan iti immuna a kabsatna a babai, ni Ludwika
(1807–55), ken dua nga ub-ubing a kakabsatna babbai, ni Izabela (1811–81) ken ni
Emilia (1812–27). Ni Nicolas ket nangipaspasnek idi iti naampon a pagilianna,
ken nagiyunayunay iti panagusar ti pagsasao a Polako iti balayda.

Idi Oktubre 1810, innem a bulan kalpasan ti pannakaipasngay ni Fryderyk, ti
pamilia ket immalis idiay Warsaw, nga idiay ket nangala ti amana iti puesto a
panagisuro iti Pranses idiay Liseo ti Warsaw, a naibalay idi diay Palasio Sahon.
Ni Fryderyk ket nagtaeng ken iti pamilian kadagiti lugar ti Palasio. Ti amana
ket nagay-ayam iti pluta ken biolin; ti inana ket nagay-ayam iti piano ken
nangited kadagiti sursuro kadagiti ubing a lallaki idiay pagdagusan a tagikua ti
pamilia Chopin. Ni Chopin ket narapis idi, ken uray iti nasapa a kinaubingna,
isu ket managsakit.

Ni Fryderyk ket mabalin a nakaadal iti piano manipud ti inana, ngem ti immuna a
nagisursuro kaniana iti musika, manipud idi 1816 aginggana idi 1821, ket ti
Tseko a pianista a ni Wojciech Żywny. Ti bakbaket a kabsatna a babai a ni
Ludwika ket nagadal pay manipud kenni Żywny, ken sagpaminsan a nagay-ayam iti
dueto iti kabsatna a lalaki. Napardas a naipakita nga isu ket prodihio nga
ubing. Idi agtawenen iti pito ni Fryderyk ket nangrugrugi a nangaited kadagiti
publiko a konsierto, ken idi 1817 isu ket nagsurat kadagiti dua a polonesa, iti
Sol menor ken Si bemol mayor. i simmaruno anga obrana, ti polones iti La bemol
mayor idi 1821, a naidedikado kenni Żywny, daytoy pay ti kasapaan a nabatbati a
manuskritona iti musika.

Idi 1817 ti Palasio Sahon ket innal ababaen ti Ruso a gobernador ti Warsar para
iti militar a panagusar, ken ti Liseo ti Warsaw ket naibangon manen idiay
Palasio Kazimierz (ita nga aldaw ket rektorado ti Unibersidad ti Warsaw). Ni
Fryderyk ken ti pamiliana ket immalisda iti pasdek, nga adda pay laeng ita, ken
kaasideg ti Palasio Kazimierz. Idi las-ud iti daytoy a panawen, ni Fryderyk ket
sagpaminsan a naaw-awis idiay Palasio Belweder a kas kaay-ayam ti anak a lalaki
ti agturturay iti Ruso a Polonia, Nalatak a Duke Constantio; isu ket nagay-ayam
iti piano para iti Duke ken nagsurat iti martsa para kaniana.

Midia a mainaig kenni Frédéric Chopin iti Wikimedia Commons Dagiti inadaw a
sasao a mainaig kenni Frédéric Chopin iti Wikiquote (Ingles)



https://ilo.wikipedia.org/wiki/Estado_ti_Palestina

Ti Palestina[i] (Arabiko: فلسطين‎ Filasṭīn/Falasṭīn/Filisṭīn), opisial a
nairangarang a kas ti Estado ti Palestina (Arabiko: دولة فلسطين‎, Dawlat
Filasṭin), ket maysa nga estado nga idi ket nairangarang iti panagtalaw idiay
Alher idi 15 Nobiembre 1988, idi ti Organisasion ti Pannakawaya ti Palestina
(Ingles: Palestinian Liberation Organization (PLO)) Nailian a Konsilio (Ingles:
Palestinian National Counsil (PNC)) ket nagampon iti unilateral a
Panakairangarang ti Panagwayawayas ti Palestina. Iti agdama a panawen ti 1988 a
panakairangarang, ti PLO ket saan a nagwatawat ti panagturay ti aniaman a
teritorio, nga adda dagiti naitunton a teritoriona ket internasional a
mabigbigan a kas paset iti Israel bayat a dagiti nabati ket sinakup pay laeng
babaen ti Israeli Tinuntonna dagiti Palestina a teritorio (ti Gaza Strip ken ti
West Bank) ken dagiti Israeli a teritorio a kasisigud nga indaton kadagiti Arabo
babaen ti 1947 a Plano a Panagbenneg, ken nainaganan a ti Herusalem a kas ti
kapitolio iti Palestina.[ii]



https://ilo.wikipedia.org/wiki/Espaniol_nga_Amerika

Ti Espaniol nga Amerika (Espaniol: Hispanoamérica) ket ti rehion a mangbukel
kadagiti agsasao iti Espaniol a pagilian iti Kaamerikaan.

Dagitoy a pagilian ket addaanda kadagiti panagpapada iti tunggal maysa ken iti
Espania, ti dati a Europeano a metropolis. Kadagitoy amin a pagilian, ti
Espaniol ket isu ti nangruna a pagsasao, sagpaminsan pay a makibinningay ti
opisial a kasasaad iti maysa wenno kadagiti ad-adu nga indihenio a pagsasao (kas
ti Guaraní, Quechua, Aymara, wenno Maya), wenno Ingles (idiay Puerto Rico). Ti
Romano Katolisismo ket ti kaaduan a relihion

Ti Espaniol nga Amerika ket maigiddiat iti Ibero-Amerika gapu ta ti naud-udi ket
buklenna ti Espaniol nga Amerika ken Bradil (dati a "Portuges nga Amerika"), ken
para kadagiti dadduma a panagusar ket mangiraman kadagiti pagilian ti Peninsula
Iberia ti Portugal, Espania ken Andorra. Ti Espaniol nga Amerika ket maigiddiat
pay iti Latin nga Amerika, a daytoy met ket mangiraman ti Espaniol nga Amerika,
Brasil, ken dagiti pay dati a Pranses a kolonia iti Akinlaud a Hemisperio
malaksida kadagiti lugar nga itan ket addan iti Estados Unidos wenno Kanada.



https://ilo.wikipedia.org/wiki/Elpidio_Quirino

Ni Elpidio Quirino (Nobiembre 16, 1890—Pebrero 29, 1956) ti maika-6 a Presidente
ti Filipinas. Nangrugi nga agserbi idi Abril 17, 1948 agingga idi Disiembre 30,
1953.

Nayanak ni Quirino idiay Vigan, Ilocos Sur kada Mariano Quirino ti Ilocos Sur
ken Gregoria Rivera iti Agoo, La Union. Dimmakkel idiay La Union ken Ilocos Sur
sakbay a nagpa-Manila ket nagbasa idiay Unibersidad iti Filipinas. Nagturpos iti
kinaabogado idi 1915 ket nagtrabaho kas abogado agingga a naapointaran kas
miembro ti Kamara dagiti Pannakabagi ti Filipinas, manipud idi 1919 agingga
1925, sa kas senador idi 1925 aginggana 1931. Kalpasanna, nagpaay a kas
sekretario iti busbos ken sekretario iti lungnguop iti gobierno a Mankumonidad.

Idi 1934, maysa a miembro ni Quirino iti delegasion a napan idiay Washington,
D.C., nga indauluan ni Manuel Quezon, a nangipasa iti Tulag a Tydings-McDuffie
iti Kongreso ti Estados Unidos. Daytoy a paglintegan ti nangisaad iti aldaw ti
panagwaywayas iti Filipinas no dumteng ti 1945. Nagbalin nga opisial daytoy nga
aldaw idi Hulio 4, 1946.

Idi sinakup dagiti Hapon ti Filipinas idi Maikadua a Sangalubongan a Gubat,
nagbalin a daulo dagiti guerilla ni Quirino ket natiliw ken naibalud. Pinapatay
dagiti Hapon ti asawana a ni Alicia Syquia ken tallo kadagiti lima nga annakna.

Kalpasan ti gubat, intuloyna ti nagserbi iti gobierno idiay Senado. Idi 1946,
napili a kas umuna a bise presidente ti nawaya a Republika ti Filipinas. Ni
Manuel Roxas ti pangulo.

Nagsapata a kas pangulo ni Quirino idi Abril 17, 1948, dua nga aldaw kalpasan
iti pannakatay ni Manuel Roxas. Nabutosan a presidente iti sumaruno a tawen kas
kandidato ti Partido Liberal.



https://ilo.wikipedia.org/wiki/Dinosauro

Ti dinosauro ket dagiti adu ti nadumaduma a kitana a grupo nga ayup ti klade
Dinosauria. Immunada a nagparang idi las-ud ti Triasiko a paset ti panawen, idi
agarup a 230 riwriwyears a tawtawen, ket isu dagitoy idi dagiti nagturay a
naindagaan a bertebrado para kadagiti 135 riwriw a tawtawen, manipud idi rugi ti
Hurasiko (idi agarup 200 riwriw a tawtawen) aginggana idi gibus ti Kretaseo (idi
65.5 riwriw a tawtawen), nga idi ti Kretaseo–Paleoheno a pasamak ti panag-awan a
nagiturong ti panag-awan kadagiti kaaduan a grupo ti dinosauro idi pakalpasan ti
Mesosoiko a Panawen. Dagiti posil a rehistro ket mangipakita a dagiti billit ket
nagtaud manipud kadagiti teropodo dinosauro idi las-ud ti Hurasiko a Paset ti
Panawen, ken naibanagan dagitoy a subgrupo dagiti dinosauro iti moderno a
sistema a pannakidasig. Adda dagiti billit a nagbiag manipud ti panag-awan a
pasamak a rimsua idi 65 riwriw a tawtawen, ken dagiti putotda kat nagtultuloy
kadagiti dinosauro a nagtaudan agingana tatta nga agdama nga aldaw.



https://ilo.wikipedia.org/wiki/Dick_Cheney

Ni Richard Bruce "Dick" Cheney (naiyanak idi Enero 30, 1941) ket nagserbi a kas
ti maika-46 a Bise Presidente iti Estados Unidos (2001–2009), babaen ni
Presidente George W. Bush.

Naipasngay idiay Lincoln, Nebraska, ni Cheney ket naipangpangruna idi a
dimmakkel idiay Sumner, Nebraska, ken Casper, Wyoming. Isu ket nagrugi ti
karrerna a kas maysa nga interno para iti Kongresista a ni William A. Steiger,
ken dimteng a nagobra ti pakadalananna idiay White House idi panawen ti
administrasion ni Nixon kenni Ford, nga idiay ket nagserbi a kas ti kinaudi a
kas ti Pangulo ti Opisina ti White House. Idi 1978, ni Cheney ket nabutosan idi
ti Kamara dagiti Pannakabagi ti E.U. manipud idiay Wyoming; isu ket naminlima a
nabutusan, ken dimteng a nagbalin a Baut Minoridad a Kamara. Ni Cheney ket
napili idi a kas ti Sekretario iti Salaknib idi panawen ti panagpresidente ni
George H. W. Bush, a nagtengtengngel ti daytoy a puesto para kadagiti kaaduan a
termino ni Bush. Iti daytoy a panawen, ni Cheney ket nangimaton ti 1991
Operasion Desierto a Bagio, ken dagiti nadumaduma pay nga aksion.

Adda ti ruar ti opisina idi panawen ti panagpresidente ni Clinton, ni Cheney ket
isu ti mangipagulo ken CEO iti Halliburton a Kompania manipud idi 1995 aginggana
idi 2000.



https://ilo.wikipedia.org/wiki/Charles_%C3%89douard_Guillaume

Ni Charles Édouard Guillaume (15 Pebrero 1861, Fleurier, Suisa – 13 Mayo 1938,
Sèvres, Pransia) ket maysa idi a Suiso a pisiko a nagungunaan iti Premio Nobel
iti Pisika idi 1920 para iti pannakabigbigna iti serbisio a naitedna kadagiti
panagrukod iti pisika babaen iti panagduktalna kadagiti anomalia dagiti aloy ti
nikel ken landok.

Ni Guillaume ket naam-ammuan pay para iti panagduktalna kadagiti aloy ti nikel
ken landok a ninagananna iti invar ken elinvar. Ti invar ket addaan iti asideg
iti sero a koepisiente iti termal a panagpadakkel, a nangaramid a naserbi daytoy
iti panagaramid kadagiti presision nga instrumento a dagiti dimensionda ket
nasken a natalinaay urayno agdumaduma dagiti temperatura. Ti elinvar ket addaan
iti asideg it isero a koepisiente iti modulus iti elektrisidad, a nangaramid a
naserbi daytoy iti panagaramid kadagiti instrumento nga addaan kadagiti spring a
nasken a saan a maapektaran kadagiti agdumaduma a temperatura, a kas ti
kronometro ti marina. Ti elinvar ket saan pay a magnetiko, nga isu daytoy ket
sekondario a naserbi a tagikua para kadagiti antimagnetiko a relo.

Kas anak ti Suiso a horologo, ni Guillaume ket nagay-ayat kadagiti kronometro ti
marina. Para iti panag-usar a kas ti kompensasion iti balanse, isu ket
nagparang-ay iti sabali a kita ti aloy ti invar nga addaan iti negatibo a
kuadratiko a koepisiente iti panagpadakkel. Ti panggep iti panagaramid iti
daytoy ket ti panagikkat iti biddut ti "tengnga a temperatura" iti balanse ti
pilid.

Ni Guillaume ket daulo idi ti International Bureau of Weights and Measures. Isu
ket kimmaddua a nagobra kenni Kristian Birkeland, ken nagserbi idiay
Observatoire de Paris—Section de Meudon. Isu ket nagaramid kadagiti nadumaduma
nga eksperimento kadagiti termostatiko a panagrukod idiay obserbatorio. Isu ti
immuna a husto a nangikeddeng ti temperatura ti limbang.



https://ilo.wikipedia.org/wiki/Baybay_ti_Hapon

Ti Baybay ti Hapon ket ti pingir a baybay iti akinlaud a Taaw Pasipiko, iti
pagbaetan ti nangruna a daga ti Asia, ti purpuro Hapon ken Sakhalin. Daytoy ket
bineddengan babae ti Hapon, Amianan a Korea, Rusia ken Abagatan a Korea. Kasla
met ti Baybay Mediteraneo, daytoy ket gangani nga awan kadagiti atab iti gangani
a pannakarikepna iti Taaw Pasipiko. Daytoy a pannakaisalumina ket mangiballatek
kadagiti sebbangan ti ayup ken iti kaapgad ti danum, a saan a naapapgad ngem ti
taaw. Ti bayaby ket awanan kadagiti dakkel nga isla, dagiti luek wenno dagiti
rawis. Ti balanse iti danumna ket ikeddeng babaen ti panagayus iti uneg ken
panagayus iti ruar babaen ti dagiti lingsat a mangikapet iti daytoy kadagiti
kaarrubana a baybay ken ti Taaw Pasipiko. Bassit laeng dagiti baybay nga agayus
itibaybay ken ti dagup a kontribusionda iti panagsinnukat iti danum ket iti
kaunegan ti 1%.

Ti danum ti baybay ket maidasig babaen ti naipangato a konsentrasion ti nairaman
nga oksiheno a pagresultaan ti nangato a produktibidad ti biolohia. Isu a ti
panagkalap ket isu ti kaaduan nga aktibidad ti ekonomia iti rehion. Ti kaadu ti
panagdaliasat dagiti barko iti ballasiw ti baybay ket saan unay nga adu gapu
kadagiti parikut iti politika, ngem agin-inut nga umad-adu kas resulta ti
idadakkel dagiti ekonomia ti Daya nga Asia. Adda met ti kontrobersia a
maipanggep iti pannakainagan ti baybay, a ti Abagatan a Korea ket
mangiyad-addang iti nagan a EBaybay Daya (Hangul: 동해; hanja: 東海; Panangibalikas
a Koreano: [toŋhɛ]).

Ipalawag ti Gunglo ti Internasional a Hidrograpiko dagiti patingga t "Baybay
Hapon" a kas dagiti sumaganad:



https://ilo.wikipedia.org/wiki/Baybay_Ross

Ti Baybay Ross ket ti adalem a luek iti Akin-abagatan a Taaw idiay Antartika iti
pagbaetan ti Daga Victoria ken Daga Marie Byrd.

Naduktalan ti Baybay Ross babaen ni James Ross idi 1841. Iti laud ti Baybay Ross
ket ti Isla Ross nga agraman ti bulkan Erebus, iti daya ti Isla Roosevelt. Ti
akin-abagatan a parte ket naabbongan babaen ti Samang ti Yelo ti Ross. Inrugi ni
Roald Amundsen ti ekspedisionna iti Abagatan nga Ungto idi 1911 manipud ti Luek
dagiti Balyena, a mabirukan idi iti samang. Iti laud ti Baybay Ros, ti McMurdo
Sound ket puerto a kadawyan nga awanan iti yelo iti las-ud ti kalgaw. Ti
akin-abagatan unay a parte ti Baybay Ross ket ti Aplaya Gould nga agarup a dua
gasut a milia manipud ti Heograpiko nga Abagatan nga Ungto.

Amin dagiti masa ti daga idiay Baybay Ross ket tinunton babaen ti Baro a Selanda
a mapan iti turay ti Dependensia Ross, ngem bassit laeng kadagiti Mankomunidad a
pagilian ti mangbigbig daytoy a tunton.

Ti 10-metro (32.8 kadapan) ti kaatiddog a higante a pusit nga agdagsen iti 495
kilogramo (1,091 lb) ket natiliw idi idiay Baybay idi Pebrero 22, 2007.



https://ilo.wikipedia.org/wiki/Baybay_Liguria

Ti Baybay Liguria (Italiano: Mar Ligure; Pranses: Mer Ligurienne) ket ti maysa
nga ima ti Baybay Mediteraneo, iti pagbaetan ti Italiano a Riviera (Liguria ken
Toscana) ken ti isla ti Corsica. Ti baybay ket mabalin a nainaganan kalpasan iti
taga-ugma a tattao ti Ligures.

Ti baybay ket beddenganna ti Italia iti kaadaywan a pagbeddenganna iti Pransia,
ken ti isla ti Pransia iti Corsica. Iti daya tibaybay ket beddenganna ti Baybay
Tirreno, bayat nga iti laud ket beddenganna ti maitutop a Bayaby Mediteraneo. Ti
Genoa ket isu ti kangrunaan a siudad iti lugar. Ti amianan a laud nga aplaya ket
nalatak para iti napintas a buya ken nasayaat a klima.

Ti Golpo ti Genoa ket adda iti akin-amianan unay a partena. Ti baybay ket
pagayusan ti Karayan Arno manipud iti daya ken dagiti dadduma pay a karayan nga
agtaud manipud kadagiti Apenino. Dagiti puerto ti Genoa, La Spezia, ken Livorno
ket ket mabirukan kadagiti nabato nga aplayana. Daytoy ket makaabot iti kaadalem
iti sunurok a 9,300 kadkadapan (2,850 m) iti amianan a laud ti Corsica.

Ipalawag ti Gunglo ti Internasional a Hidrograpiko dagiti patingga ti Baybay
Ligura a kas dagiti sumaganad:



https://ilo.wikipedia.org/wiki/Baybay_Ceram

Ti Baybay Ceram weno Baybay Seram (Indones: Laut Seram) ket maysa kadagiti
nadumaduma a bassit a baybay iti nagbaetan dagiti naiwarwaris nga is-isla iti
Indonesia. Daytoy ket seksion ti Taaw Pasipiko ken addaan iti kalawa iti agarup
a 12,000 kilometro kuadrado a mabirukan iti pagbaetan ti Buru ken Seram, dagiti
dua nga isla a tinawtawagan idi iti Abagatan a Molucca. Dagitoy nga isla ket
patneng a habitat dagiti mula a napauten a kinaynayat para kadagiti usarda a kas
rekado, a kas dagiti moskada, klabo, ken pimienta, ken dagiti baybay a
mangpalikmut kaniada ket masingangar a dalan dagiti barko. Ti Baybay Ceram ket
habitat pay dagiti nadumaduma a sebbangan ti tropikal a goby ken dagiti dadduma
nga ikan. Kasla met dagiti sabali a a bassit a baybat ti Indonesia, ti Baybay
Ceram ket nabato ken tektoniko unay nga aktino.

Ipalawag ti Gunglo ti Internasional a Hidrograpiko (IHO) ti Baybay Ceram a kas
maysa kadagiti danum ti Purpuro Daya nga India. Iplawag ti IHO dagiti patinggana
a kas dagiti sumaganad:



https://ilo.wikipedia.org/wiki/Baybay_Barents

Ti Baybay Barents (Ruso: Баренцево море, Barentsevo More Norwego: Barentshavet)
ket ti pingir a baybay ti Taaw Artiko, a mabirukan idiay akin-amianan nga aplaya
ti Norwega ken Rusia nga iti kaaduan ket mabirukan kadagiti teritorial a danum
ti Rusia. Ammo iti Tengnga a Panpanawen a kas ti Baybay Murman, nakaala ti
baybay iti agdama a naganna manipud ni Olandes a nabigador Willem Barentsz.
Daytoy ket ababaw ti samang a baybay, nga addaan iti pagtengngaan a kaadalem iti
230 metro (750 ft), ken maysa a nangruna a lugar para iti panagkalap ken
eksplorasion iti hidrokarbon. Ti Baybay Barents ket nabeddengan babaen ti
Peninsula Kola iti abagatan, ti igid ti samang ket agturong iti Baybay Norwego
iti laud, ken dagiti purpuro ti Svalbard iti amianan a laud, ti Daga Franz iti
amianan ken ti Novaya Zemlya iti daya. Ti Novaya Zemlya, ti maysa a pagpatiddog
ti akin-amianan a parte ti Banbantay Ural ket mangisina ti Baybay Barents
manipud ti Baybay Kara.

Ti akin-abagatan a gudua ti Baybay Barents, a mairaman dagiti puerto ti Murmansk
(Rusia) ken Vardø (Norwega) ket agtultuloy nga awan iti yelo iti amin a paset ti
tawen gapu ti napudot a Yabayab ti Amianan nga Atlantiko. Iti Septiembre, ti
intero a Baybay Barents ket sumurok kumurang a kompleto nga awan yelona.
Aginggana idi Gubat ti Panaglalam-ek (1939–40), ti teritorio ti Pinlandia ket
naabotanna pay ti Baybay Barents, ken ti pagsangladan ket adda idiay Petsamo ken
isu laeng ti awan yelona iti panaglalam-ek a pagsangladan ti Pinlandia.

Adda dagiti tallo a kita ti masa ti danum idiay Baybay Barents: Ti nabara,
naapgad nga Atlantiko a danum (temperatura >3 °C, ti apgad >35) manipud ti
Yabayab ti Amianan nga Atlantiko, ti nalamiis a danum ti (temperatura <0 °C,
apgad <35) manipud ti amianan, ken ti nabara, ngem saan unay a naapgad nga
aplaya a danum (temperatura >3 °C, apgad <34.7). Iti pagbaetan dagiti danum ti
Atlantiko ken Polar, maporma ti sanguanan a makunkuna a Sanguanan a Polar.
Kadagiti akinlaud a parte ti baybay (asideg iti Isla Uso), daytoy a sanguanan
ket ikeddeng babaen ti sirok a topograpia ken isu a daytoy ket relatibo a
natadem ken natalinaay kadagiti masakbayan a tawen, bayat nga idiay daya (idiay
Novaya Zemlya), daytoy ket mabalin a maisaknap ken ti puestona ket mabalin nga
agdumaduma kadagiti pagbabaetan ti tawen.

Dagiti daga ti Novaya Zemlya ket kaaduan a nakagun-od iti nasapa a Holoseno a
pannakatunaw ti glasier ti aplaya idi agarup a 10,000 tawtawen sakbay iti
agdama.

Ti Internasional a Gunglo ti Hidrograpiko ket mangipalawag kadagiti patingga ti
"Bayaby Barents" a kas ti sumaganad:



https://ilo.wikipedia.org/wiki/Baybay_Baltiko

Ti Baybay Baltiko ket maysa a natabang a baybay Mediteraneo a mabirukan idiay
Akin-amianan nga Europa, manipud idiay 53°N aginggana idiay 66°N a latitud ken
manipud idiay 20°E aginggana idiay 26°E a longitud. Daytoy ket nabeddengan
babaen ti Eskandinabo a Peninsula, ti nangruna a daga ti Europa, ken ti Danes
nga is-isla. Daytoy ket agayus idiay Kattegat babaen ti dalan idiay Øresund, ti
Nalatak a Barikes ken ti Bassit a Barikes. Tie Kattegat ket agtultuloy idiay
uneg ti Skagerrak a mapan idiay Baybay Amianan ken ti Taaw Atlantiko. Ti Baybay
Baltiko ket naikapet babaen kadagiti dalan ti danum nga inaramid ti tao a mapan
idiay Baybay Puraw babaen ti Kanal Baybay Puraw, ken mapan idiay Baybay Amianan
babaen ti Kanal Kiel. Ti Baybay Baltiko ket mabalin a maipanunotan a nabeddengan
iti akin-amianan nga igidna babaen ti Golpo ti Botnia, idiay amianan a daya nga
igidna babaen ti Golpo ti Pinlandia, ken idiay daya nga igidna babaen ti Golpo
ti Riga. Dagitoy nadumaduma a golpo ket mabalin pay a maipanunotan a kas paset
ti Baybay Baltiko.

Ti Baybay Baltiko ket maysa a natabang anga akin-uneg a baybay, a mabalin daytoy
a ti kadakkelan a bagi ti natabang a danum iti lubong (dagiti dadduma pay a
mabalin ket mairaman ti Baybay Nangisit, Luek Hudson ken ti Baybay Kaspio). Ti
Baybay Baltiko ket sakupenna ti maysa a labneng (ti zungenbecken) a naporma
babaen ti glasial a nurunor idi las-ud dagiti kinaudi a panawen ti yelo.

Ti Baybay Baltiko ket agarup a 1,600 km (1,000 mi) iti kaatiddog, ti natimbeng a
193 km (120 mi) a kaakaba, ken ti natimbeng a 55 m (180 pié, 30 brasa) a
kaadalem. Ti kaadalemna ket 459 m (1506 pié) a daytoy ket adda idiay Sueko a
bangir iti tengnga. Ti rabaw a kalawa ket agarup a 377,000 km² (145,522 sq mi)
ken ti tomo ket agarup a 20,000 km³ (5040 kubiko milia). Dagiti naipalpalikmut
ket dumagup ti agarup a 8,000 km (5,000 mi) iti aplaya.



https://ilo.wikipedia.org/wiki/Barrio

Ti Bárrio ket maysa a balikas a nagtaud iti pagsasao a Kastila a kayat na a
saoen ket maysa a distrito wenno kaarrubaan.

Iti pagsasao nga Ingles, dagiti barrio ket sapasap nga inus-usar a kas dagiti
nasupnet a luglugar, panakibinningay, kas pagarigan, ti maysa a simbaan a ksa
dagiti piesta nga al-aldaw. Idiay Kuba, Puerto Rico, ken Espana, ti balikas a
barrio ket mangtudon ti maysa a subdibision iti munisipio wenno munisipalidad
(ili); dagiti barrio nabingbingay manen kadagiti sektor.

Idiay Filipinas ti barrio ket inususar idi a panagkuna kadagiti luglugar nga
away wenno purok ngem daytoy ket binaliwan baben ti linteg ken ti inus-usar
tatta ket ti baranggay - nga isu datoy ti maysa a kangrunaan a politikal a paset
ti gobierno.

Idiay Arhentina ken Uruguay, ti maysa a barrio ket maysa a tinawtawid a
panagbingbingay iti maysa a munisipalidad nga opisial a delineado babaen ti
lokal a turay iti kasakbayan a panawen, ken sagpaminsan pay nga inus-usar a
naidumduma a karakter para kadagiti dadduma. Ditoy a lugar, daytoy a balikas ket
awan ti naipangpangruna a panag-kunkuna para iti sosio-ekonomiko, malaksid no
inususar daytoy a pagiddiatan iti balikas a centro (sentro ti ili wenno puso iti
ili). Ti balikas a barrio cerrado (Ilokano: narikepan a kaarrubaan) ket
naus-usar kadagiti babassit, nabaknang, pagtaengan, a naplano nga addan ti
pagalagadan ken addaan kadagiti dingding wenno aruangan.

Nupay adu kadagiti makunkuna a barrio idiay Estados Unidos a kas iti Roma Creek,
Avondale, Arizona, Coachella, California, La Puente, California, Lawrence,
Massachusetts, ken Huron, California ket dagitoy ti kadakkelan ken kalatakan a
naammoan ken kalakaan da a makunkuna a kas "El Barrio" babaen dagiti katutubo a
nakapalikmut kadagitoy a luglugar.

Kadagiti komunidad nga addaan dagiti kaaduan a Hispaniko a kas iti Dallas,
Houston, San Antonio, ken El Paso iti Texas, ti komunidad ti Daya nga Los
Angeles ken Santa Ana, California ken dadduma pay idi Akin-abagatan a California
ken Akin-abagatan a Phoenix ken Akin-abagatan a Tucson idiay Arizona - ti
"barrio" ket mangitudo kadagiti kaarubaan nga addaan ti atiddog a pakasaritaan
iti etniko a pagtaengan.

Idiay Estados Unidos ti barrio ket mangipatudo pay kadagiti heograpiko a
"karuotan" (Ingles: turf) babaen dagiti Latino a barkada, daytoy a panag-usar
iti daytoy a balikas ket limitado nga inus-usar dagiti barkada idiay Chicago ken
California.



https://ilo.wikipedia.org/wiki/Bantay_Kilimanjaro

Ti Kilimanjaro, nga adda dagiti tallo a bulkaniko a balisongsong, ti Kibo,
Mawenzi, ken Shira, ken maysa a malmalmeng a bulkan idiay Nailian a Parke ti
Kilimanjaro, Tanzania ken ti kangatuan a bantay idiay Aprika iti 5,895 metro
wenno 19,341 kadkadapan ti ngato ti lessaad ti baybay (ti Pantok Uhuru/Pantok
Kibo).

Ti Kilimanjaro ket maysa a dakkel a estratobulkan. Dua kadagiti tallo a
pantokna, ti Mawenzi ken Shira, ket nataydan bayat a ti Kibo (ti kangatuan a
pantok) ket malmalmeng ken mabalin a bumsuakto manen. Ti kinaudi a kangrunaan a
panagbussuak ket napasamak idi baetan ti 150,000 ken 200,000 a tawtawen.

Urayno daytoy ket malmalmeng, ti Kibo ket adda kadagiti pumarola nga
agisangsang-aw ti alingasaw idiay abutna. Adda dagidi nadumaduma a panagrebba
ken dagiti guedday a napasamak idiay Kibo, a ti maysa ket nakapartuatan ti lugar
ng aammo a kas ti Akinalaud a Giwangan.

Segun ti Ingles a heograpo a ni Halford Mackinder, idi 1848 ti misionario a ni
Johannes Rebmann iti Mombasa ket isu idi ti immuna a Europeano a nangireporta ti
kaadda ti Kilimanjaro.

Ti taudan ti nagan a "Kilimanjaro" ket saan unay nga ammo, ngem adda dagiti adu
nga adda a teoria. Dagiti Europeano nga eksplorador ken inamponda ti nagan
babaen idi 1860 ken inreprtada a ti "Kilimanjaro" ket ti Kiswahili a nagan ti
banaty. Ngem segun ti 1907 nga edision ti The Nuttall Encyclopædia, thi nagan ti
bantay idi ket "Kilima-Njaro".

Insurat ni Johann Ludwig Krapf idi 1860 a dagiti Swahili iti igid ti aplaya ket
tinawtawagan ti bantay iti "Kilimanjaro". Urayno isu ket saan a nangsuporta iti
daytoy a panagtunton,tinuntonna a ti kayat a sawen ti "Kilimanjaro" ket "bantay
iti kinalatak" wenno "banaty dagiti karaban". Babaen ti kayat a sawen ti,
"Kilima" a ti kaibuksilanna ket "bantay" ken "Jaro" mabalin a kaibuksilanna ket
"dagiti karaban".

Tinunton ni Jim Thompson idi 1885, ngem isu ket saan met a nangsuporta daytoy a
panagtunton,

Ti "Njaro" ket maysa a taga-ugma a balikas ti Kiswahili para iti "agsilsilnag".
Iti pay maipada, insurat ni Krapf a ti hepe iti Wakamba a tattao, a binisitana
idi 1849, "ket napanen idiay Jagga ken nakitanan ti Kima jaJeu, bantay iti
kinapuraw, ti nagan ngainted babaen dagiti Wakamba iti Kilimanjaro...."
Nasaysayaat iti pagsasao a Kikamba, daytoyto ket Kiima Kyeu, ken daytoy a
mabalin a panangiyulog ket nadayeg kadagiti nadumaduma nga agsuksukimat.

Dagiti dadduma ket nangipagarup a ti "Kilima" ket Kiswahili para iti "bantay".
Ti problema iti daytoy a panangipagarup ket ti "Kilima" ket pudno a kaibuksilan
ti "turod" ken isu a daytoy ket, ti basbassit iti "Mlima", ti husto a balikas ti
Kiswahili para iti bantay. Nupay kasta, "daytoyket ... mabalin ... a dagiti
nasapa nga agbisbisita a Europeano, a saan unay a makaammo iti [Kiswahili], ket
binaliwanda ti mlima iti kilima babaen ti analogo dagiti dua a Chagga a
nagnagan; Kibo ken Kimawenzi."

IKadagiti tawen ti 1880, ti banatay ket nagbalin a paset ti Aleman a Daya nga
Aprika ken tinawagan idi a aks ti "Kilima-Ndscharo" iti Aleman iti panagsurot
kadagiti komponente a nagan iti Kiswahili.

Idi 6 Oktubre 1889, ni Hans Meyer ket naabotna ti kangatuan a pantok iti abut a
bakras ti Kibo. Ninagananna daytoy ti "Kaiser-Wilhelm-Spitze" ("pantok Kaiser
Wilhelm"). Dayta a nagan ket naus-usar aginggana idi naporma ti Tanzania idi
1964, idi ti pantok ket nanaganan manen iti"Uhuru", a kayan a asawen ket
"Wayawaya a Pantok" iti Kiswahili.



https://ilo.wikipedia.org/wiki/Bandar_Seri_Begawan

Ti Bandar Seri Begawan BA(H)ND-ə sə-REE bə-GOW-ən (Jawi: بندر سري بڬاوان ;
Malayo: [ˌbanda səˌri bəˈɡawan]) dati nga ammo akas ti Brunei Town, ket ti
kapitolio ken kadakkelan a siudad ti Sultanato ti Brunei. Ti Bandar Seri Begawan
ket addaan iti nakarkulo a populasion iti 20,000, ken mairaman ti sibubukel a
Distrito ti Brunei-Muara, ti lugar ti metro ket addaan iti nakarkulo a
populasion iti 279,924.

Ti kasisigud a nagan idi para iti siudad ket "Bandar Brunei" wenno "Brunei Town"
iti Ingles. Idi 1967, ni Sultan Omar Ali Saifuddien III ket nagikkat tapno
maiparabor iti kalakayan nga anakna a lalaki, ni Hassanal Bolkiah ken nangala
iti titulo iti "Seri Begawan". Ni Bolkiah ket inaramid idin a kas ministro ti
depensa ken idi 5 Oktubre 1970, ninagananna ti siudad a kas pammadayaw iti
natayen nga amana. Ti balikas a "Begawan" ket inus-usar pay idi para kadagiti
monarko ti Brunei a nagikkat, ti balikas ket kasisigud a nagtaud manipud iti
Sanskrito a balikas para iti "dios": भगवान bhagavān. Malaksid iti dayta, ti Seri
Begawan ket ammo pay idi a kas ti "nasantuan" iti Sanskrito. Ti Seri ket nagtaud
manipud iti pammadayaw a balikas ti Sanskrito iti Sri, ken ti Bandar ket nagtaud
manipud iti Persiano babaen ti dagiti pagsasao ti India ken kasisigud a ti
kaibuksilanna ket "pagsangladan" wenno "puerto" wenno "pagsammakedan". Iti
Malayo, ti bandar ket ammo pay a kas "ili" wenno ti "siudad".

Midia a mainaig iti Bandar Seri Begawan iti Wikimedia Commons Pakaammo ti
panagbiahe idiay Bandar Seri Begawan manipud iti Wikivoyage (Ingles)



https://ilo.wikipedia.org/wiki/Bakteria

Dagiti bacteria (singular: bacterium) ket maysa a dakkel a grupo dagiti nabiag
nga organismo. Kaaduan ket microscopic ken unicellular, addaan iti agpapada a
gagangay nga estruktura ti selula nga awanan iti cell nucleus, ken organelles a
kas iti mitochondria ken chloroplasts. Dagiti bacteria ket prokaryotes, a
maiduma kadagiti organismo nga addaan iti complex cells a maawagan eukaryote. Ti
termino a "bacteria" ket mayaplikar a nadumaduma iti amin a prokaryotes wenno
iti dakkel a grupoda a maaw-awagan iti eubacteria, depende kadagiti idea
maipapan kadagiti panagkakanaigda. Iti Wikipedia, ti "bacteria" ket maaramat kas
pangdakamat iti eubacteria.

Dagiti bacteria iti kaaduan nga organismo it lubong, makita iti daga, danum,
angin, ken kas sibibiag iti uneg ti nadumaduma nga ayup, mula, ken agsasabali
nga organismo. Adu iti napeggad a makasakit. Kaaduan ken babassit unay, kas
0.5-5.0 μm iti kaatidogan, ngem adda met dagiti higante kasla iti Thiomargarita
namibiensis ken Epulopiscium fishelsoni nga mabalinna labsan iti 0.5 mm.



https://ilo.wikipedia.org/wiki/Aringay,_La_Union

Ti Aringay ket maysa nga ili iti probinsia ti La Union, Filipinas. Nailasin
daytoy a kas maikadua a klase a munisipalidad. Nakadisso iti 16°Am 26', 120°Dy
21' (Am=amianan; Dy=daya). Nakaariping dagiti il-ili iti Caba ken Burgos idiay
amianan, Agoo iti abagatan, dagiti banbantay iti Kordiliera Sentral iti daya,
ken iti Baybay Abagatan a Tsína ti laud.

Nepnep ti kaaduan a tiempo ti Aringay, pada iti amianan ti Luzon, kas mareknana
iti kalgaw ti Nobiembre agingga Abril ken iti pinagtutudo ti Mayo agingga ti
Oktubre. Agrikultura, iti talon ken apit ti bagas, tabako, ken bungbunga, ti
punganay iti ekonomiana. Mangrugrugi pay ti industriana a turismo, maipanggep
iti igid ti baybay a pagaliwaksayan.

Paset iti maikadua a distrito ti La Union. Kuna ti senso 2010, 44,949 a tattao
iti agnaed ti Aringay.

Inugma a purok iti Aringay, nanaganan iti Alingay wenno Alinguey sakbay a
sinakup dagiti Kastila idi 16-siglo. Kaadduan nga agnaed ditoy idi ket dagiti
taga-Pangasinan a managkomersio kadagiti kaarubada nga Ilokano ken Ifugao, santo
kadagiti negosiante iti Tsina, Hapon ken Abagatan a daya nga Asia.

Parte iti probinsia ti Pangasinan iti Aringay agingga idi Abril 18, 1854, idi
pinagtipon iti Espania dagiti umamianan nga ili ti Pangasinan ken umabagatan nga
ili iti Ilocos Sur, isu paggapuananna iti nagan nga "La Union". Nakissayan iti
Aringay idi maika-19 a siglo idi simmina iti Caba, umamianan a purok iti ili.

Nakita iti Aringay ti dua a gubat. Adu iti natay nga Aringayeno idi Gubat ti
Filipino–Amerikano, naglinnaban dagiti Filipino ken Amerikano idi inlako ti
Espania iti Filipinas, ken iti Maikadua a Sangalubongan a Gubat, idi rinaut
dagiti Hapon iti Filipinas. Mainayon kadagitoy a gubat ket iti nasurok a tallo
gasut a tawen iti Espania a nagipasngay kadigiti rebolusionario a kas ni Diego
Silang ken ni Gabriela Silang.



https://ilo.wikipedia.org/wiki/Apro-Eurasia

Ti Apro-Eurasia, ken ti pay Euraprasia wenno Euprasia, naam-ammuan pay a kas ti
Daan a Lubong, ket isu ti kadakkelan a masa ti daga iti Daga, idiay Akindaya a
Hemisperio. Daytoy ket mabalin a maipalawag a kas nalatak a kontinente, a ti
termino ket laok ti konstituentena a paspaset ti Aprika ken Eurasia
(mabingbingay pay iti Europa ken Asia) a naisilpo dagitoy idiay Ismo ti Suez. Ti
Apro-Eurasia ket sakupenna dagiti 84,980,532 a kilometro kuadrado ket addaan iti
populasion iti agarup a 6 bilion a tattao, wenno agarup a 85% iti populasion ti
lubong. Daytoy ket ammo pay a kas ti Daan a Lubong, a kasumabgir met ti
Kaamerikaan, Antartika ken Oceania, a naam-ammuan dagitoy a kas ti Baro a
Lubong.

Ti nangruna a daga ti Apro-Eurasia ket naibagbaga pay a kas ti Isla ti Lubong,
ti termino nga inaramid babaen ni Apo Halford John Mackinder iti The
Geographical Pivot of History. (Ti termino ket saan a mangiraman kadagiti saan a
nagruna a daga dagiti isla ken dagiti purpuro.) Daytoy idi ti orihinal a sakop
ti balikas a 'kontinente'.

Ti Aprika ket naisilpo iti Asia babaen ti rangtay a daga. Ti Aprika ket
manamnama a maidungparto iti Europa kadagiti masakbayan 600,000 a tawtawen
manipud ita, intono marikpan ti Ilet ti Gibraltar. No mapasamakto daytoy, ti
Baybay Mediteraneo ket maisaluminanto manipud ti Taaw Atlantiko. Iti ad-adu ngem
50 a riwriw a tawtawen manipud ita nga aldaw, ti Mediteraneo ket manamnama a
mapukawto no ti panagdungpar ket mangiduron kadagiti baro a kabambantayan.

Ti Apro-Eurasia ket nangibalay kadagiti immuna a sibilisasion, ti Mesopotamia,
Ehipto, ken ti sibilisasion ti Ginget ti Indus, ken dagiti pay nadumaduma a
bilang dagiti nasapa a sibilisasion, kas dagiti Babilonia, Insik, dagiti
Persiano, dagiti Griego, ken dagiti Romano. Ti Apro-Eurasia ket maisuppiatan a
maysa kadagiti naindumadumaan a lugar iti daga babaen ti kultura, ken iti pay
kaada ti kadakkelan nga epekto iti amin a paset ti daga. Kaaduan kadagiti
relihion ken pagsasao iti lubong ket nagtaud manipud ditoy, adda met dagiti
naaramid a kalatakan nga inobasion ken inbension, kas iti moderno a panagsurat,
ti pannakaduktal kadagiti siensia ken matematika, ti napasayaat a panagbangon
ken inhenniera, ken dagiti pay adu ti bilangna a sabsabali.

Kadawyan a ti Apro-Eurasia ket nabingbingay idiay Kanal Suez iti Aprika ken
Eurasia, ti naud-udi ken mabalin manen a mabingbingay iti Europa ken Asia.
Nabingbingay pay idin a kas ti Eurasia-Amianan nga Aprika ken Sub-Sahara nga
Aprika para kadagiti panggep ti kultura ken pakasaritaan.



https://ilo.wikipedia.org/wiki/Anton_Chekhov

Ni Anton Pavlovich Chekhov (Ruso: Анто́н Па́влович Че́хов,
panangibalikas [ɐnˈton ˈpavləvʲɪtɕ ˈtɕexəf]; 29 Enero 1860 – 15 Hulio 1904) ket
maysa idi a Ruso a mangngagas, dramatista ken mannurat a naipanpanunotan a maysa
kadagiti kalatakan a mannurat kadagiti ababa a sarita iti pakasaritaan. Ti
karerna a kas maysa a dramatista ket nakapataud kadagiti uppat a klasiko ken
dagiti kasayaatan nga ababa a saritana ket natengtengngel iti nangato a regget
babaen dagiti mannurat ken dagiti kritiko. Ni Chekhov ket nagsansanay a kas
maysa a doktor iti kadagupan ti literio a karerna: "Ti Medisina ket isu ti
kalintegan nga asawak", nga inbagana idi, "ken ti literatura ket isu ti
kamalalak."

Ni Chekhov ket linikudanna ti teatro kalpasan ti didigra a panakaawat ti Ti
Agila ti Taaw idi 1896, ngem daytoy a pabuya ket napaungar manen a napasayaat
idi 1898 babaen ti Teatro ti Moscow nga Arte ni Constantin Stanislavski, a
nangisaruno pay a nangipataud ti Uliteg Vanya ni Chekhov ken nangipanguna
kadagiti dua a naudi a pabuyana, Tallo nga Akkakabsat a Babbai ken ti Ti Seresa
a Minuyongan. Dagitoy uppat nga obra ket nagipresenta ti karit kadagiti
nagtigtignay a grupo ken dagiti pay nagbuybuya, gaputa iti sukat ti naitaripnong
nga aksion ni Chekhov ket nagitited ti maysa a "teatro a kasasaad ti rikna" ken
ti maysa a "nailenned a biag iti testo."

Ni Chekhov idi immmun-una ket nagsursurat laeng kadagiti sarita tapno makabiruk
ti kuarta, negm idi dimakdakkel ti ti artistiko nga ambisionna, isu ket
nagar-aramid kadagiti pomal a panagpabaro a nakaimpluensia ti ebolusion ti
moderno nga ababa a sarita. Ti kinasigudna a binuklan ti nasapa a panag-usar iti
pamay-an ti ayus ti kaadda ti rikna, a naudi nga inampon babaen ni James Joyce
ken dagiti sabali pay a modernista, a naitiptipon ti panaglikud ti moral a
kinapatingga ti estruktura ti tradisional a sarita. Isu ket saan a nagpakpakawan
para kadagiti karikutan a naibagbaga kadagiti agbasbasa, a nagipappapilit a ti
papael ti artista ket ti agsaludsod, a saan a ti agsungbat kaniada .

Ni Anton Chekhov ket naipasngay idi 29 Enero 1860, ti maikatlo kadagiti nabiag
nga nnak, idiay Taganrog, ti pangsangladan idiay Baybay Azov iidiay
akin-abagatan a Ruso. Ti amana, a ni Pavel Yegorovich Chekhov, ti anak a lalaki
ti dati nga adipen, a nagpatpataryan ti tiendaan ti makmakan. Ti maysa adirektor
ti koro, ken deboto nga Ortodokso a Kristiano, ken pisikal a managranggas nga
ama, ni Pavel Chekhov ket nakitkita idi babaen dagiti adu a historiador a kas ti
modelo ti anakna a lalaki kadagiti adu nga panangiladawan ti kina-ipokrita. Ti
ina ni Chekhov, a ni Yevgeniya, ket nalaing a nga mangisarita a nangliwliwa
kadagiti ubbing iti banbanig a sarita manipud kadagiti kimmaduaan a
panagbanbanniagana iti amana a nagtagtagilako ti tela iti amin a paset ti Rusia.
"Dagiti talentomi ket naalami manipud ti amami," a linaglagip ni Chekhov, "ngem
ti kararuami ket nanipud ti inami." Iti kinalakay, ni Chekhov ket dinillawna ti
kabsatna a lalaki a niAlexander ti panagtratona ti asawa ken annakna babaen ti
panangipalplagip kaniana ti kadawel ni Pavel:

Ni Chekhov napan ti maysa nga para iti ubbing a Griego a lallaki, a sinarunuan
babaen ti Taganrog a gimnasio, nga itan ket nanagananen ti Gimnasio Chekhov, nga
idiay ti naggigiananna iti maysa a tawen idi isuna ket agedad ti limapulo ket
lima gapu ti pannkapaayna iti eksaminasion iti Griego. Isuna ket nagkankanta iti
monestario ti Griego nga Ortodokso idiay Taganrog ken iti koro ti amana. Iti
maysa asurat idi 1892, isuna ket nagusar ti balikas nga "agsagsagaba" tapno
mangipalawag ti kinaubingna ket nangilaglagip:

Midia a mainaig kenni Anton Chekhov iti Wikimedia Commons Dagiti inadaw a sasao
a mainaig kenni Anton Chekhov iti Wikiquote (Ingles) Dagiti obra a mainaig kenni
Anton Chekhov iti Wikisource (Ingles)



https://ilo.wikipedia.org/wiki/Anton%C3%ADn_Dvo%C5%99%C3%A1k

Ni Antonín Leopold Dvořák (/ˈdvɔrʒɑːk/ DVOR-zhahk or /dɨˈvɔrʒæk/ di-VOR-zhak;
Tseko: [ˈantoɲiːn ˈlɛopolt ˈdvor̝aːk] ( denggen); Septiembre 8, 1841 – Mayo 1,
1904) ket maysa idi a Tseka a komposer. Kalpasan ti nationalista a kas pagarigan
ni Bedřich Smetana, ni Dvořák ket kankanayon a nangipamay-an kadagiti kita ti
folk a musika ti Morabia ken ti bukod apanakaumilianna a Bohemia (nga idi ket
paset ti Austriano nga Imperio ken itan ket mangbukel ti Republika a Tseka). Ni
bukod nga estilo ni Dvořák ket naipalpalawagan a kas ti napno a pannakaipada ti
nailian nga idioma ti simponiko a tradision, a nangsangsagupsop ti folk nga
impluensia ket agbirbiruk kadagiti maikeddeng a pamay-an a panagusarda.

Isu ket naipasngay idiay Nelahozeves, ni Dvořák ket nangipakpakita ti
kinalaingna ti musika idi ubing pay laeng. Kalpasan ti panagturpos manipud iti
pagadalan ti organo idiay Prague, isu ket nangrugrugi a nagsursurat kadagiti
immuna a komposisionna idi isu ket agtawen ti 20. Idi tawtawen ti 1860, isu ket
nagpabpabuaya a kas maysa a violista idia Bohemio nga Oekestra ti Probsional a
Teatro ken nagisursuro ti piano. Idi 1873, isu ket inasawana ni Anna Čermáková,
ken pinanawanna ti orkestra tapno agtrabaho a kas organista ti simbaan. Isu ket
nagsursuarat kadagiti komposision iti daytoy a las-ud ti panawen. Ti musika ni
Dvořák ket nakaawis ti interasado kenni Johannes Brahms, nga isu ti timultulong
ti karerna; isu ket sinuportaran pay idi ti kritiko a ni Eduard Hanslick.

Kalpasan ti immuna a pnnakaipabuya ti kantatana a Stabat Mater (1880), ni Dvořák
ket binisitana ti Nagkaykaysa a Pagarian ken nagbalin a nadayeg idiay; ti
Maikapito a Simponiana ket naisurat idi idiay Londres. Kalpasan ti nabiit a
panagkondukto idiay RFusia idi 890, ni Dvořák ket nadutokan idi a kas maysa a
propesor idiay Konserbatorio ti Prague idi 1891. Idi 1892, ni Dvořák ket immalis
idiay Estado sUnidos ken nagbalin a direktor ti Nailian a Konserbatorio ti
Musika ti Amerika idiay Siudad ti New York, nga isu ket nagkomkompuesto pay
idiay. Nupay kasta, ti maysa a suppiatan ti matgedan, ken ti pay umad-adu a
pannakaibigbigan idiay Europa ken ti pannakaililiwna ket nangikeddeng kaniana
nga agsubli idiay Bohemia. Manipud idi 1895 aginggana idi pimmusay, isu ket
kangrunaan a nagkompuesto ti operatiko ken kamara a musika. Idi pimmusay isu ket
nakaibati kadagiti saan a a nalpas nga obrana.

Kadagiti kalatakan nga obra ni Dvořák ket ti Baro a Lubong Simponia, ti
"Amerikano" Kuarteto a Kuerdas, ti opera Rusalka ken ti bukodna a Tselo
Konsierto iti B menor. Kadagiti basbassit nga obrana, ti maikapito a Humoresque
ken ti kanta a 'Kankanta nga insursuro ti inak' ket adu a naipabpabuya ken
nairekord. Isu ket nagkompuesto kadagit iopera, koro a musika, ken dagiti adu a
kita ti kamara a musika, dagiti konsierto ken dagiti pay maipapan ti orkestra
ken boses ken dagiti pirgis ti instrumento. Isu ket naipalpalawagan a kas
'maisuppiatan nga adu ti aramatna...a kompositor iti panawenna'.

Ni Dvořák ket naipasngay idi idiay Nelahozeves, idiay asideg ti Prague (paset
idi ti Bohemia iti Austriano nga Imperio, a tattan ket ti Republika a Tseka),
isuna ti kalakayan nga anak a lalaki ni František Dvořák (1814–1894) ken ti
asawana a ni Anna, née Zdeňková (1820–1882). Ni František ket maysa idi a
mangasero, propesional a mangay-ayan iti citara, ken maysa a mammarti. Ni Anna
ket anak idi a babai ni Josef Zdeněk, ti bilanggo ni Prinsipe Lobkowitz. Ni Anna
ken ni František nagassawada idi Nobiembre 17, 1840. ni Dvořák ket isu idi ti
kinauna kadagiti sangapulo ket uppat nga annak, walo kadagitoy ti nagbiag iti
kinamaladaga. Ni Dvořák ket nabunigan a kas Romano Katoliko idiay simbaan ni San
Andres iti purok. Dagiti tawtawen ni Dvořák idiay Nelahozeves ket natraonan iti
napigsa a pammai ti Kristiano ken ti panagayat para kadagiti Bohemio nga ugali a
napigsa a nakaimpluensia ti musikana. Idi 1847, ni Dvořák ket simrek primario
nga eskuela ket nagadal nga agay-ayam iti biolin manipud ti maestrona a ni
Joseph Spitz. Ni František ket napagustuan kadagiti kalaing ti anakna. Idi
agtawen iti 13, babaen ti pannkaimpluensia ti amana, ni Dvořák ket naipatulod
idi idiay Zlonice tapno mapa makibalay iti ulitegna a ni Antonín Zdenĕk, isu ket
nagtrabtrabao a kas maysa nga agdadamo a mammarti, nagad-adal ti Pagsasao nga
Aleman, ken dimteng a nagturpos nga agbalin a biahero idi Nobiembre 1, 1856.

Ni Dvořák ket nagsursuro idi ti organo, piano ken biolin manipud ti maestro a
nagsursuro kaniana iti pagsasao nga Aleman a ni Anton Liehmann. Ni Liehmann ket
sinursuruanna pay isuna iti teoria ti musika ken naipayamammo kadagiti
kompositor iti dayta a panawen, a kinaykayatan ni Dvořák urayno ti naranggas a
kapudot ti ulo ni Liehmann. Ni Dvořák immad-adu pay a nagala kadagiti
panagsursuro iti organo ken dagiti panagsursuro ti teoria ti musika kenni Franz
Hanke idiay Česká Kamenice, nga isu idi ti nangaw-awis ken nagpasayaat kadagiti
talentona iti musika ken nangpasayaat ken isu ket naan-anus. Idi agtawen ti 16,
babaen ti panagaw-awis ni Liehmann ken ni Zdenĕk, ni Dvořák ket pinalubosan idi
ni František nga agbalin a maysa a musikero, iti maysa a akri nga isu ket
agbalin a maysa nga organista. Kalpasan ti ipapanna idiay Prague idi Septiembre
1857, ni Dvořàk ket simrek idiay Eskuela ti Organo iti siudad, a nagad-ada iti
organo kenni Josef Foerster, nagkankanta kenni Josef Zvonař ken ti teoria kenni
František Blažek. Isu ket nangala pay kadagiti kurso iti pagsasao tapno
mapasayaat ti panagsaona iti Aleman ken nagtrabtrabaho a kas maysa a "kasiping"
kadagiti nadumaduma a banda ken orkestra a kas maysa a biolista, a mairaman ti
orkestra iti Kagimongan ni San Cecilia. Ni Dvořák ket nagturpos manipud ti
Eskuela ti Organo idi 1859. Kalpasan ti panagballigina a kas maysa nga
aorganista idiai simbaan ni San Enrique, isu ket nangikeddeng a mangbukod
kaniana a mangsuporta iti pinansia.

Idi las-ud ti panawenna, ni Dvořák ket kankanayon idi a maysa a musikero. Idi
1858, isu ket timmipon iti orkestra ni Karel Komzák, a kaduana a nagpabpabuya
kadagiti panganan idiay Prague ken kadagiti pasala. Ti nangato a propesional nga
agpang ti grupo ket ket nakaawis ti panangikaskaso ni Jan Nepomuk Maýr, nga isu
ti nangipabuya ti sibubukel nga orkestra iti Orkestra ti Prosisional a teatro
idiay Bohemia . Ni Dvořák nagay-ayam iti biola iti orkestra manipud idi 1862.
Idi Hulio 1863, ni Dvořák ket nagay-ayam iti maysa aprograma a naiparaem iti
Aleman a kompositor a ni Richard Wagner, nga isu idi ti nangimaton ti orkestra.
Iti dayta a panawen, ni Dvořák ket nangrugrugi a nagsursurat kadagiti immun-una
a nagkuerdas ti dua a kuarteto. Idi 1864, ni Dvořák ket timmulag kadagiti lima a
sabali a tao a makibingay ti rentana iti balay a mabirukan idiay distrito ti
Žižkov, a mangiraman ti biolista a ni Mořic Anger ken ni Karel Čech, a kalpasan
daytouy ket nagbalin a kumakanta. Idi 1866, ni Maýr ket nasukatan idi a kas ti
mangidaulo a mangimaton babaen ni Bedřich Smetana. Isu idi ket mangmangged iti
agarup a $7.50 iti maysa a bulan. Ti kankanayon a pannkasapul a mangnayon ti
taudna ket nangiduron kaniana nga agisuro iti piano. Babaen dagitoy a
panagisursuro ti piano ti pannakaammona ti asawana. Sigud idi nga inayatna ti
estudiantena ket katrabahuanna manipud ti Probisional a Teatro, a ni Josefína
Čermáková, nga isu kano idi ti gapu a pannangisuratna ti kanta a siklo iti
"Sipres a Kaykayo". Nupay kasata, ni Josefína Čermáková ket saan met a
nagay-ayat kenni Dvořák ken dimteng met a nangasawa ti sabali a lalaki. Idi 1873
Dvořák inasawan ti ub-ubing a kabsat a babai ni Josefina, ni Anna Čermáková
(1854–1931). Addaanda kadagiti siam nga annak, tallo kadagitoy ket natay a kas
maladaga.

Dagiti obra a mainaig kenni Antonín Dvořák iti Wikisource (Ingles) Dagiti inadaw
a sasao a mainaig kenni Antonín Dvořák iti Wikiquote (Ingles) Midia a mainaig
kenni Antonín Dvořák iti Wikimedia Commons



https://ilo.wikipedia.org/wiki/Angkor_Wat

Ti Angkor Wat (Khmer: អង្គរវត្ត) ket Hindu, intono kuan ket templo ti Budista a
patakder ken ti kadakkelan a relihioso a monumento iti lubong . Ti templo ket
binagon babaen ni Ari Suryavarman II idi kasapaan ti maika-12 a siglo idiay
Yasodharapura (Khmer: យសោធរបុរៈ, iti agdama nga aldaw ti Angkor), ti kapitolio
ti Imperio ti Khmer, a kas ti estado a templona ken mausoleo. Iti pannakisina ti
tradison a Shibismo kadagiti dati nga ari, ti Angkor Wat ket embes ket id a
naidaton kenni Bisnu. Kas ti kasayaatn a napreserba a templo iti daytoy a lugar,
daytoy laeng ti nabatbati a naisangayan a sentro ti relihion manipud iti
pannakapundarna – immuna idi a Hindu, intono kuan ket Budista. Ti templo ket
adda iti kangatuan iti kasayaatan a klasiko nga estilo ti Khmer nga arkitektura.
Daytoy ket nagbalinen a simbolo ti Cambodia, a nagparparang iti bukodna a
nailian a wagayway, ken isu daytoy ti kangrunaan a papanan dagiti agbisbista.

Ti Angkor Wat ket mangilaok ti dua a plano ti templo nga arkitektura ti Khmer:
ti templo a bantay ken ti kinaudi a naigaleria a templo, a naibatay iti nasapa a
Dravidiana nga arkitektura, nga adda dagiti nangruna a langa a kas ti Jagati.
Daytoy ket nadibuho a mangirepresenta ti Bantay Meru, ti balay dagiti deva iti
Hindu a mitolohia: iti kaunegan ti pasalingdan ken ti maysa nga akin-ruar a
diding ti3.6 kilometro (2.2 mi) a kaatiddog ket dagiti tallo a rektanggulo a
galeria, ti tunggal maysa ket naipangato kadagiti sinaruno . Iti tengnga ti
templo kadagiti ti templo ket agtaktakder ti kuinkunse dagiti torre. Daytoy ket
saan a kasla dagiti sabali nga Angkoriano a templo, ti Angkor Wat ket
naipaturong iti laud; dagiti eskolar ket sannda anagtutunos no ania ti
kinapangrunana daytoy. Ti templo ket rinaraem para iti kangayed ken kadanggay
iti arkitektura.

Ti moderno a nagan, nga Angkor Wat, ket kaibuksilan ti "Templo a Siudad" wenno
"Siudad dagiti Templo" iti Khmer; Ti Angkor, ket kaibuksilanna ti "siudad" wenno
"kapitolio a siudad", daytoy ti lokal a porma ti pannakaibaga ti balikas a nokor
(នគរ), ken nagtaud manipud ti Sanskrito a balikas ti nagara (नगर).Ti Wat ket isu
ti Khmer a balikas para iti "parparangan ti templo", ken naala manipud ti Pali a
balikas ti "vatta" (वत्त). Sakbay ti daytoy a paset ti panawen ti templo ket
naamammuan idi a kas ti Preah Pisnulok (Vara Vishnuloka iti Sanskrito), manipud
ti kalpasan nga ipupusay a titulo ti nagpundar daytoy.

Ti Angkor Wat ket naisanglad iti 5.5 kilometro (3.4 mi) iti amianan ti moderno
nga ili ti Siem Reap, ken ti asideg a distansia ti abagatan ken daya bassit ti
dati a kapitolio, a naipatengnga idi idiay Baphuon. Daytoy ket lugar idiay
Cambodia nga idiay ket addaan iti importante a grupo dagiti antigo nga
estruktura. Daytoy ti akin-abagatan unay kadagiti nangruna a sitio ti Angkor.

Segun ti maysa a sarsarita, ti pannakaipatakder ti Angkor Wat ket inbilin babaen
ni Indra tapno agtignay a kas palasio para iti anakna a lalaki a ni Precha Ket
Mealea. Segun idi ti maiak-13 a siglo nga Insik a managbanniaga a ni Daguan
Zhou, daytoy ket naipampamattian babaen dagiti dadduma aa ti templo ket
naipatakder iti maysa a rabii babaen ti nainlangitan nga arkitekto.

Ti immuna a desinio ken panangipatakder ti templo ket napasamak idi immmuna a
gudua ti maika-12 a siglo, idi las-ud ti panagturay ni Suryavarman II (nagturay
idi 1113 – c. 1150). Naidedikado kenni Vishnu, daytoy ket naipatakder a kas
estado a templo ti ari ken kapitolio a siudad. Gapu ta ti estela a pundasion ken
dagiti amia man a kontemporaneo a sinusuratan a nangibagbaga iti templo ket
nabirukanen, ti kasisigud a naganna ket di ammo, ngem mabalin a daytoy ket ammo
idi a kas "Varah Vishnu-lok" kalpasan ti agdama a diosen. Ti panagobra ket
nagpatingga kalpasan ti ipupusay ti ari, a nangibati ti saan a pannakalpasa
dagiti dekorasion. Idi 1177, iti agarup a 27 a tawtawen kalpasan ti ipupusay ni
Suryavarman II, ti Angkorket rinaut idi dagidi Cham, ti tradisional a kabusor ti
Khmer. TKalpasan dayta ti imperio ket pibaroo babaen ti baro nga ari, ni
Jayavarman VII, nga isu ket nangbangon ti baro a kapitolio ken templo tiestado
ti (Angkor Thom ken ti Bayon) iti bassit laeng a kilometro iti amianan.

Idi naladaw a maiak-13 a siglo, ti Angkor Wat ke nain-inut a naiyalis manipud ti
Hindu iti panagusar iti Theravada a Budista, nga agtultuloy pay iti agdama nga
aldawy. Tio Angkor Wat ket naisangayan kadagiti templo ti Angkor gapu ta daytoy
ket saan bassit a naikaskaso kalpasan ti maika-16 a siglo ngem saan met a
kompleto a napanawan, ti pannakapreserbana ket gapu ta ti posona ket nakaited
met bassit iti proteksion manipud ti pannakadadael manipud ti bakir.

Maysa kadagiti immuna nga Akinlaud a bisita iti templo ket ni António da
Madalena, ti Portuges a monghe a bimmisita idi 1586 ken kinuna met "daytoy ket
ekstraordinario iti pannakaipatakder ken imposible ti mangipalawag iti pluma,
gapu ta daytoyket saan a kasla dagiti sabali a pasdek iti lubong. Daytoy ket
addaan kadagiti torre ken dekorasion ken amin dagiti pannakapino a maparnuay ti
henio a tao." Idi tengnga ti maika-19 a siglo, ti templo ket binista babaen ti
pranses a naturalista ken eksplorador a ni Henri Mouhot, a nangipadayeg iti
sitio iti Laud babaen ti panangipablaak kadagiti nota iti panagbanniaga, nga iti
insuratna ket:

Ni Mouhot, kasla met dagiti nasapa nga Akinlaud a bimmisita, ket nagiratanda a
namati a dagiti Khmers ket binagonda ti templo, ken nagbiddutda a nangipetsa iti
agarup nga isu met laeng a paset ti panawen a kas ti Roma. Ti pudno a
pakasaritaan ti Angkor Wat ket inurnos laeng idi manipud ti estilistiko ken
epigrapiko nga ebidensia a naurnong idi las-ud dagiti simmaruno nga obra ti
panagdalus ken restorasion a naaramid iti amin a sitio ti Angkor. Awan dagidi
ordinario a pagtaengan wenno balbalay wenno dagiti sabali a senial iti
panagtaeng a mairaman dagiti alikamen ti panagluto, ar-armas wenno dagiti banag
ti kawes a kadawyan a mabirukan kadagiti taga-ugma a sitios. Imbes ket, adda
ebidensia dagiti monumento.



https://ilo.wikipedia.org/wiki/Amianan_nga_Ungto

Ti Amianan nga Ungto, ammo pay a kas ti Heograpiko nga Anmianan nga Ungto wenno
Naindagaan nga Amianan nga Ungto, ket, suheto kadagiti pannakaipalpalawag dita
baba, ket naipalpalawag a kas ti puntos idiay Akin-amianan a Hemisperio a ti
aksis a pagtayyekan ti daga ket mangsabat ti rabawna. Daytoy ket nasken a saan a
maiyallilaw iti Ungto ti Magnetiko nga Amianan.

Ti Amianan nga Ungto ket isu ti akin-amianan unay a puntos ti Daga, a naisanglad
ti kaatiddog ti diametro a kasumbangir ti Abagatan nga Ungto. Daytoy ket
mangipalpalawag ti heodetiko latitud ti 90° nga Amianan, ken ti pay turong ti
pudno nga amianan. Idiay Amianan nga Ungto amin a direksion ket tumurong iti
abagatan; amin a linia ti longitud a pagsasabtan idiay, tapno ti longitudna ket
mabalin a maipalawag a kas ania man a pateg ti degrado.

Bayat a ti Abagatan nga Ungto ket naisanglad idiay kontinental a masa ti daga,
ti Amianan nga ungto ket mabirukan idiay tengnga ti Taaw Artiko idiay katengaan
ti dandanum a kankanayon a naabbongan kadagiti kanayon nga umal-alis a yelo ti
baybay. Isu a daytoy ket saan a mabalin kadagiti panagipatakder ti permanente
nga estasion idiay Amianan nga Ungto (a saan a kas iti Abagatan nga Ungto).
Nupay kasta, ti Kappon ti Sobiet, ken kalpasan daytoy ti Rusia, ket
nangipatakderda kadagiti adu a napatpataray nga agan-anud nga estasion iti
sapasap a tinawen manipud idi 1937, nga adu kadagitoy ket limmabas wenno asideg
idiay Ungto. Dagiti kinaudi a panagadadal ket nangipadto a ti Amianan nga Ungto
ket mabalinton nga awan yelona kadagiti tiempo gapu ti panagpabassit ti Artiko,
nga adda dagiti gatad ti panawen a naggigiddiat manipud ti sumaruna a tawen
aginggan ti limapulo a tawtawen wenno adadu pay.

Ti kaadalem ti baybay aidiay Amianan nga Ungto ket narukoden iti 4,261 m
(13,980 ft) babaen ti Ruso a maipabatok a Mir idiay 2007 ken iti 4,087 m
(13,410 pié) babaen ti USS Nautilus idi 1958. Ti kaasitgan a daga ket kadawyan a
naibagbaga a ti Isla ti Kaffeklubben, idiay akin-amianan nga aplaya ti Greenland
iti agarup a 700 km (430 mi) a kaadayo, ngem adda dagiti saan a permanente a
bangkag ti graba nga asasideg a naisanglad. Ti kaasitgan a permanente a
natagtagitao a lugar ket ti Alert idiay Rehion ti Qikiqtaaluk, Nunavut, Kanada,
a mabirukan idiay 817 km (508 mi) manipud ti Ungto.



https://ilo.wikipedia.org/wiki/Amazon_Standard_Identification_Number

TI Amazon Standard Identification Number (ASIN) ket ti 10- a karakter nga
alpanumeriko a naisangayan a panagilasin babaen ti Amazon.com ken dagiti
kakuyogna para iti para iti panangilasin iti produkto iti kaunegan ti gunglo ti
Amazon.com.

Dagit ASIN ket naisayangkat kadagiti nadumaduma nga edision ti lokal a rehion ti
Amazon, a mairaman dagiti pagtagilakuan ti Nagkaykaysa a Pagarian, Pransia,
Alemania, Italia, Kanada ken Hapon. Urayno dagiti ASIN ket naisangayan idi iti
sangalubongan, ti global a panagpaadu ket nagbaliwen tapno dagiti ASIN ket
nagaransiaan laeng a naisangayan iti kaunegan ti pagtagilakuan. Ti isu met laeng
a produkto ket mabalin nga ibaga babaen dagiti nadumaduma nga ASIN, ken dagiti
nadumaduma a nailian a sitio ket mabalinda nga agusar ti nadumaduma nga ASIN
para ti isu met laeng a produkto. Iti sapasap, dagiti ASIN ket mabalin nga
aggigiddiat kadagiti nadumaduma a sitio ti pagilian malaksid no dagitoy ket para
iti klase ti produkto a ti ASIN ket naibatay iti maysa nga akinruar a naipalawag
ken sangalubongan a natalinaay a panangilasin, sa kas ti ISBN para kadagiti
libro. (A ti ASIN ket agpapada kadagiti amin a sitio, mabalin a ti gapu daytoy
ket ti nagpartuat a makatlo a partido iti produkto ke nagannad a nangibaga iti
adda nga ASIN idi nagpartuat ti produkto iti maikadua ken dagiti simmaruno a
pagilian, wenno ti simmaruno a pannakapartuat ti produkto ket nangited ti kapada
a pakaammo ken nabayagen manipud idi immuna a pannakapartuat tapno napalubosanen
a napabaro dagiti pagsurotan. Dagiti pay ISBN ket mabalin nga aggigiddiat
kadagiti nadumaduma a pagilian para iti isu met laeng a libro no ti sabali a
naimaldit wenno edision ket naipablaak idi para iti dayta a pagilian

Ti tunggal maysa a produkto a mailako iti Amazon.com ket maikkan iti naisangayan
nga ASIN. Para kadagiti libro nga addaan iti 10 a numero ti ISBN, ti ASIN ken ti
ISBN ket agpada. Ti libro iti edision ti Kindle ket saan a mangusar iti bukodna
nga ISBN a kas ti ASIN.



https://ilo.wikipedia.org/wiki/Alpabeto_a_Griego

Ti alpabeto a Griego ket isu ti sinuratan nga inus-usar tattan iti panagsurat ti
Pagsasao a Griego manipud idi maika-8 a sigloBC. Daytoy ket naibatay manipud ti
nasapsapa a alpabeto a Penisio, ken isu met daytoy ti taudan dagiti nadumaduma
nga Europeano ken dagiti Tengnga a Daya a sinuratan, a mairaman ti Siriliko ken
Latin a sinuratan. Iti pay maipatinayon iti pannaka-usarna iti panagsurat ti
pagsasao a Griego, iti taga-ugma ken dagiti moderno a pormana, tialpabeto a
Griego tatta nga aldaw ket agserbi pay a taudan dagiti teknikal a simbolo ken
etiketa kadagiti adu a dominio iti matematika, siensia ken dagiti dadduma pay a
pagobraan.

Iti klasiko ken moderno a pormana, ti alpabeto ket addaan kadagiti 24 a letra, a
naurnos manipud ti alpha aginggana iti omega. Kasla iti Latin ken Siriliko, ti
Griego ket kasisigud nga addaan kadagiti agmaymaysa a porma iti tungngal maysa a
letra; daytoy ket nakaparang-ay iti pannkailasin a kaso ti letra iti baetan
dagiti porma ti dakkel a letra ken bassit a letra a paralelo iti Latin iti
las-ud ti moderno a panawen.

Dagiti pateg ti uni ken dagiti naitaripnong a transkripsion para kadagiti letra
ket aggiddiat iti baetan ti panagusar ti Taga-ugma a Griego ken Moderno a
Griego, a maitagikua daytoy kadagiti ponolohiko a panagbalbaliw iti pagsasao.

Iti traditsional a ("politoniko") ortograpia ti Griego, dagiti bokal a letra ket
mabalin a maitipon kadagiti nadumaduma a diakritiko, a mairaman dagiti
panagtuldek a marka, a makunkuna a dagiti "pananganges" a marka, ken ti iota
subscript. Iti agdama a sapasap a panagusar para iti Moderno a Griego manipud
kadagiti tawen ti 1980, daytoy a sistema ket napalaka iti makunkuna a
"monotoniko" a taripnong.



https://ilo.wikipedia.org/wiki/Albrecht_D%C3%BCrer

Ni Albrecht Dürer (Panangibalikas nga Aleman: [ˈalbʁɛçt ˈdyːʁɐ]; 21 Mayo 1471 –
6 Abril 1528) ket maysa idi a Aleman a pintor, agprenprenta, agkitkitikit,
matematiko, ken teoriata manipud idiay Nuremberg. Dagiti imprentana ket
nangikeddeng kaniana ti pammadayaw iti ballasiw ti Europa idi isu ket agtawen
pay laeng ti duapulo, ken isu ket naipanunotan a kas ti kalatakan nga artista
iti Akin-amianan a Renasimiento manipud idin. Dagiti nawatiwat a bagi ti obrana
ket mairaman dagiti piraso ti altar ken relihioso nga ob-obra, dagiti nadumaduma
a retrato ken bukod a retrato, ken dagiti gambang a kinitkitikit. Dagiti tabas
ti kayona, a kas dagiti serie ti Apokalipsis (1498), ket nakatagtaginayon ti
ada-du a nanam ti Gotiko ngem dagiti sabsabali nga obrana. Dagiti nadayeg a
naam-ammuan nga obrana ket mairaman ti Kabaliero, Patay, ken ti Demonio (1513),
San Jeronimo idiay Pagadadalanna (1514)ken ti Melencolia I (1514), nga isu
daytoy ket suheto ti nawatiwat a panagusig ken panagipatarusan. Dagiti
akuarelana ket nangmarka kaniana a kas maysa kadagiti immuna nga Europeano nga
artista ti ladawan ti daga, bayat a dagiti aramidna a natarigagay a tabas ti
kayo ket nagpabaro ti pannakapataud ti dayta a medio.

Ti panangipayuna ni Dürer kadagiti klasiko a motif iti Akin-amianan nga arte,
baaben kadagiti pannakaammona kadagiti Italiano nga artista ken dagiti Aleman a
Hunanista, ket nangitalged ti pammadayawna a kas maysa kadagiti kangrunaan a
pigura ti Akin-amianan a Renasimiento. Daytoy ket pinatalgedan pay babaen dagiti
teoretiko a tratadona, a nangiraman kadagiti pamunganayan ti matematika,
perspektibo ken dagiti umno a rukod.

Ni Dürer ket naipasngay idi 21 Mayo 1471, ti maikatlo nga anak ken maikadua nga
anak a lalaki dagiti nagannak kaniana, nga isuda ket addaan kadagiti agarup a
sangapulo ket uppat ken sangapulo ket walo nga annak. Ti amana, ni Albrecht
Dürer the Elder, ket narang-ay idi a mammanday iti balitok, ken dati nga agnagan
iti Ajtósi, nga idi 1455 ket immalis idiay Nuremberg manipud idiay Ajtós, idiay
asideg ti Gyula idiay Hungaria. Ti Aleman a nagan a "Dürer" ket naiyulog manipud
iti Hungaro ti "Ajtósi". Iti immuna, daytoy idi ket "Türer," a ti kaibuksilanna
ket agparpartuat iti ridaw, a daytoy ket "ajtós" iti Hungaro (manipud ti "ajtó",
a ti kaibusilanna ket ridaw). Ti ridaw ket naipakita iti eskudo a tinagikua ti
pamilia. Ni Albrecht Dürer ti Ub-ubing ket kanungpalanna a binaliwan iti
"Türer", ti bersion ti amana iti apelyido ti pamilia, iti "Dürer", tapno maampon
ti lokal a dialekto ti Nuremberg. Ni Albrecht Dürer ti Laklakay ket inasawana ni
Barbara Holper, ti anak a babai ti apona, idi isu ket nagbalin met nga apo idi
1467.

Ti ninong idi ni Dürer ket ni Anton Koberger, nga isu ket pimmanaw iti
panagpanday iti balitok tapno agbalin a mangimaldit ken mangiwarnak iti tawen a
naipasngay ni Dürer ken napardas a nagbalin a narang-ay a mangiwarnak idiay
Alemania, ken kanungpalan a nagtagikua kadagiti duapulo ket dua a pagimalditan
ken addaan met kadagiti adu nga opisina idiay Alemania ken ballasiw taaw. Ti
kadayegan a pablaak idi ni Koberger ket ti Nuremberg Chronicle, a naipablaak idi
1493 kadagiti edision ti Alemanken Latin. Daytoy ket naglaon kadagiti awan
kapada a 1,809 nga ilustrasion iti kitikit iti kayo (urayno adu met dagiti
naulit a panagusar iti isu met laeng a muton) babaen ti pagobraan ti Wolgemut.
Ni Dürer ket mabalin a nagobra met kadagitoy, ken mabalin pay a nagobra kadagiti
proyekto a nairugi idi isu ket kaduana ni Wolgemut.

Gapu ta ni Dürer ket nangibati kadagiti autobiograpiko a sursurat ken nagbalin a
nadayeg idi isu ket agtawen iti tengnga ti duapulo, ti biagna ket nasayaat a
nadokumentuan babaen dagiti nadumaduma a taudan. Kalpasan dagiti bassit a tawen
iti eskuela, ni Dürer ket nangrugi a nagadal iti batayan ti panagpanday iti
balitok ken ti panangiladawan manipud ti amana. Urayno ti amana ket kinaykayatna
nga agtuloy iti panagsanayna a kas mammanday iti balitok, isu ket nagipakpakita
iti talento ken nangrugi a kas agdadamo kenni Michael Wolgemut idi isu ket
agtawen iti sangapulo ket lima idi 1486. Ti bukod a panangiladawan, ti
panangiladawan itipuntos ti plata, ket napetsaan idi 1484 (Albertina, Vienna)
"idi ubingak," a naibagbaga iti naudi nga insuratna. Ni Wolgemut idi ti
kalaingan nga arista idiay Nuremberg iti dayta a panawen, ken adaan iti dakkel a
pagobraan ken agpatpataud kadagiti nadumaduma nga obra iti arte, a naisangayan
kadagiti kinitikit iti kayo para kadagiti libro. Ti Nuremberg ket importante
idin ken nadur-as a siudad, ti sentro para iti panangipablaak ken dagiti adu a
naramen a tagilako. Daytoy ket addaan kadagiti napigsa a pannakaisilpo iti
Italia, a naipangpangruna iti Benesia, ti asideg met bassit a distansia iti
ballasiw ti Alpes.

Kalpasan ti pannakalpas iti termino iti panagdadamona, ni Dürer ket sinurotna ti
kadawyan nga ugali ti Aleman iti panagala iti Wanderjahre—kasla dagiti sabatikal
a tawen —a ti agdadamo ket nakaadal kadagiti kalaing manipud kadagiti artista
kadagiti sabali a lugar; ni Dürer ket pumanaw koma kadagiti uppat a tawen. Isu
ket pimmanaw idi 1490, ken mabalin a nagtrabaho kenni Martin Schongauer, ti
mangidaulo nga agkitkitikit idiay Akin-amianan nga Europa, ngem pimmusay met iti
nabiit sakbay iti isasangpet ni Dürer idiay Colmar idi1492. Saan a nalawag no
ani a alugar ti nagbanniagaan ni Dürer kadagiti simmaruno a paset ti panawen,
ngem mabalin nga isu ket napan idiay Frankfurt ken idiay Olanda. Idiay Colmar,
ni Dürer ket kinablaawan dagiti Schongauer nga agkakabsata lallalki, dagiti
mammanday iti balitok a ni Caspar ken ni Paul ken ti pintor a ni Ludwig. Idi
1493 ni Dürer ket napan idiay Strasbourg, ken idiay ket mabalin a nakasanayanna
iti panagkitkitikit ni Nikolaus Gerhaert. Ti immuna a bukod a a bagi a pinintaan
ni Dürer (itan ket adda idiay Louvre) ket pinintaan idi iti daytoy a panawen,
ken tapno mabalin a maipasubli iti nobiana idiay Nuremberg.

Idi nasapa a 1492, ni Dürer ket nagbanniaga idiay Basel tapno aggian iti sabali
akabsat a lalaki ni Martin Schongauer, ti mammanday iti balitok a ni Georg. Iti
nabiit kalpasan ti panagsublina idiay Nuremberg, idi 7 Hulio 1494, aidi agtawen
iti 23, ni Dürer ket inasawana ni Agnes Frey kalpasan ti maysa a pannakitunos a
naaramid idi isu ket lumangan. Ni Agnes ket anak a babai idi ti prominente nga
agob-obra iti suer iti siudad. Nupay kasta, awan ti annakda a nagresultaan iti
daytoy a pannakiasawa.



https://ilo.wikipedia.org/wiki/Akin-amianan_nga_Amerika

Ti Akin-amianan nga Amerika ket isu ti akin-amianan a rehion ti Kaamerikaan, ken
ti paset ti kontinente ti Amianan nga Amerika. Daytoy ket naisanglad a dagus iti
amianan ti rehion ti Tengnga nga Amerika; ti pagbeddengan ti daga a nagbaetan
dagiti dua a rehion nga agtugmok iti pagbeddengan a nagbaetan ti Estados Unidos
ken Mehiko. Iti heopolitiko, segun ti isbangan dagiti heograpiko a rehion ken
dagiti subrehion nga inus-usar babaen ti Nagkaykaysa a Pagpagilian, ti
Akin-amianan nga Amerika ket buklen ti: Bermuda, Kanada, Greenland, San Pedro
ken Miquelon, ken ti Estados Unidos.

Dagiti mapa nga agus-usar iti termino ti Akin-amianan nga Amerika ket nabayagen
ken manipud idi 1755, idi ti rehion ket sinakop iti Pransia, Gran Britania, ken
Espania. Ti Nadaeg a Tignay ti Deklarasion ti Wayawaya ti Akin-amianan nga
Amerika idi 1813 ket naipakat iti Mehiko. Ita nga aldaw, ti Amianan nga Amerika
ket mairaman ti dyad Kanada-Estados Unidos, dagiti narang-ay a pagilian a
mangipakpakita kadagiti nangato a Pagsurotan ti Panagrang-ay ti Nagtagitaoan ken
nakaro a panangitipon ti ekonomia bayat a makibinningay kadagiti adu a
sosioekonomiko a pakailasinan.



https://ilo.wikipedia.org/wiki/Aix-en-Provence

Ti Aix-en-Provence (Panangibalikas a Pranses: [ɛksɑ̃pʀovɑ̃s]; Probensal Ositano:
Ais de Provença iti kadawyan a klasiko, wenno Ais de Prouvènço iti kadawyan a
Mistralian, panangibalikas [ˈajz de pʀuˈvɛⁿsɔ]), wenno ti laeng Aix
(panangibalikas: [ɛks]; "Ex", mediebal Ositano Aics), ket maysa a siudad a
komuna idiay akin-abagatan a Pransia,nga adda ti 30 km (19 mi) ti amianan iti
Marseille. Daytoy ket rehion iti Provence-Alpes-Côte d'Azur, idiay departamen to
iti Bouches-du-Rhône, a daytoy ket maysa a subprepektura. Ti populasion ti Aix
ket agarup a 143,000. Dagiti agtataeng ket natawtawaganda a kas dagiti Aixois
wenno, ti saan a naamammoan unay a kas dagiti, Aquisextains.

Ti Aix (Aquae Sextiae) ket nabangon idi 123 BC babaen ti Romano a konsul a ni
Sextius Calvinus, nga isu ket nangited ti naganna kadagiti ubbogna, kalpasan ti
panakadadael ti kaarrubana a Gallic nga oppidum idiay Entremont. Idi 102 BC ti
kaarrubaanna ket lugar idi ti Gubat iti Aquae Sextiae idi dagiti Romano babaen
ni Gaius Marius ket inabakna ti Cimbri ken dagiti Teutones, nga adda dagiti adu
anagpakamatay kadagiti natiliw a babbabi, a naibagbaga kadagiti Romano a
sarsarita iti Hermaniko a kinatured.

Idi maika-4 a siglo AD daytoy ket nagbalin a metropolis iti Narbonensis Secunda.
Daytoy ket sainakupan dagiti Bisigodo idi 477. Iti simmaruno a siglo , ti ili
ket inul-ulit a sinamsam babaen dagiti Pranko ken dagiti Lombard, ket sinakupan
dagidi Saraseno idi 731 ken babaen ni Charles Martel idi 737. Ti Aix, idi las-ud
ti Tengnga a Panawen ket isu idi ti kapitolio ti Provence, ken saan a nakabut ti
mabalin a kinarang-ayna aginggan idi kalpasan ti maika-12 a siglo, nga idi,
babaen dagiti kamara ti Aragon ken Anjou, daytoy ket nagbalian ng aartistiko a
sentro ken tugaw ti panagadal.

Ti Aix ket naipan idiay balangat ti Pransia ken amin a pase ti Provence idi
1487, ken idi 1501 ni Luis XII ket nangibangon idiay ti parlamento iti Provence,
a daytoy ket adda aginggana idi 1789. Idi maika-17 ken 18 a sigsiglo, ti ili ket
tugaw idi ti Intendansia iti Provence.

Ti agdama nga arkeolohiko a panagkalkali idiay Ville des Tours, ti maysa a
mediebal a suburbio iti Aix, ket nakakalida kadagiti tidda iti maysa a romano
nga ampiteatro.



https://ilo.wikipedia.org/wiki/Ahensia_ti_gobierno

Ti gobierno wenno ahensia ti estado, kadawyan a ti maysa a naidutok a komision,
ket ti permanente wenno semi-permanente a gunglo iti makina ti gobierno nga
akinrebbeng para iti panagtaripato ken administrasion kadagiti naisangayan nga
annong, kas ti ahensia ti intelihensia. Adda met dagiti nadayeg a nadumaduma a
kita ti ahensia. Urayno adda met dagiti paggigiddiatan iti panag-usar, ti
ahensia ti gobierno ket kadawyan a naisangayan manipud ti departamento ministro,
ken dagiti sabali a kita ti bagi a publiko nga inpatakder babaen ti gobierno.
Dagiti annong ti maysa nga ahensia ket kadawyan nga ehekutibo iti karakter, gapu
ta dagit inadumaduma a gunglo (kas dagiti komision) ket kadawyan dagitoy a
binukel iti maysa nga agbalbalakad a papel—nupay kasta daytoy a pakaisaluminaan
ket kankanayon a mapusasawan iti panagsanay.

Ti ahensia ti gobierno ket mabalin a maipatakder babaen ti nailian a gobierno
wenno gobierno ti estado iti kaunegan ti pederal a sistema. Ti termino ket
kadawyan a saan a maus-usar para iti maysa a gunglo a pinartuat babaen dagiti
bileg iti bagi ti lokal a gobierno. Dagiti ahensia ket mabalin a mabangon babaen
ti lehislasion wenno dagiti bileg nga ehekutibo. Ti autonomia, wayawaya ken
pakapatgan dagiti ahensia ti gobierno ket nawatiwatda pay nga agdumaduma.



https://ilo.wikipedia.org/wiki/Abalbalay

Ti abalbalay ket ti aniaman a banag a mabalin a mausar para iti panagay-ayam.
Dagiti abalbalay ket kadawyan nga ay-ayamen babaen dagiti ubbing ken dagiti
taraken. Ti panagay-ayam kadagiti abalbalay ket makapalpaliwa a pamay-an a
panangsanay kadagiti ubbing para iti biag iti kagimongan. Dagiti nadumaduma
amateriales ket inus-usar iti panagarmid kadagiti abalbalay a makaliwliwa
kadagiti ubbing ken manakman. Adu kadagiti banag ket nadaremdem tapno agserbi a
kas dagiti abalbalay, ngem dagiti tagilako a mapataud para kadagiti dadduma
panggep ket mabalin pay a mausar. Kas pagarigan, ti bassit nga ubing ket mabalin
ti agpidut iti maysa a sankabalayan a banag ken "patayabenna" iti angin ken
aginkukuna a daytoy ket maysa nga eroplano. Ti sabali a panangikeddeng ket ti
interaktibo a dihital a panagliwliwa. Adda dagiti abalbalay a naipangpangruna a
napataud a kas dagiti ur-urnongen a banag ken maikeddenga maipabuya laeng.

Ti taudan dagiti abalbalay ket prehistoriko; dagiti munieka a mangirepresenta
kadagiti maladaga, dagiti ayup, ken dagiti soldado, ken dagiti pay
representasion dagiti ramramit nga inus-usar babaen dagiti manakman ket nalaka a
nabirbirukan kadagiti arkeolohiko a luglugar. Ti taudan ti balikas nga
"abalbalay" ket di ammo, ngem naipampamattian nga immuna a nausar idi maika-14 a
siglo.



https://ilo.wikipedia.org/wiki/APA_nga_estilo

Ti Gunglo a Sikolohia ti Amerikano (Ingles: American Psychological Association)
wenno APA nga estilo ket maysa kadagiti agpang nga alagaden nga us-usaren dagiti
mannurat no agited da ti pap-papel para iti panakaipablaak iti APA a warnakan.
Ti APA ket imbagbaga da a naiparangarang tapno makatulong ti pannakaawat ti
panagbasa dagiti sosial ken panagkukua a siensia, para iti pannakasayaat ti
pannakaisarita, ken ti "panagtarus ti sanguanan dagiti kapanunutan nga addaan
laeng ti bassit a pannakariro ken ti kadakkelan a kinaapag-isu."Ti Pagalagadan
ti panagipablaak iti Gunglo a Sikolohia ti Amerikano ket naglaon kadagiti
panagibagnos iti amin a parang ti panagsurat, a naipangrunaan iti siensia
sosial, manipud ti pakaipanggepan ti panaka-mannutrat agingga ti panagaramid ti
tabla tapno maliklikan ti plahio ken panagaramid ti napudno a reperensia ti
panagdakamat.

Ti Pagaladagan ti Panagipablaak ket naipatakder idi 1929 a kas pito a panid a
dokumento nga addaan ti agpang iti pamay-an ti panagnayon ti pannakalaka a
pannakaawat ti panagbasa (APA, 2009a, p. xiii).Naaramid babaen ti panakaipadrino
iti Konsilo ti Nailian a Panagsukisok iti Estados Unidos, a dagiti nagtaudan ket
nairaman ti Sikolohikal, antropolihista, ken dagiti propesional ti
panagipablaak.

Idi 1952, ti bassit a libro ket naipadakkel ken naipablaak a kas 55 a panid a
naipanayon iti Sikolohia a Pakdaar nga addaan dagiti pannakabalbaliw a naaramid
idi 1957 ken 1967 (APA, 1952, 1957, 1967).Ti immuna a naipablaak ket naisakupan
na ti panagpili ti balikas, gramatiko, panagtuldek, panagporma, annuroten ti
panagipablaak ti warnakan, ken "panagibungon ken panagibuson" (APA, Konsilo
dagiti Mannurat, 1952, p. 442).

Ti panagsungbat ti pannakadakkel ti pannakarigat iti panagipadamag ti siensia,
dagiti simmaruno a naipablaak ket nawayawayaan idi 1974, 1983, 1994, ken 2001.
Naipangpangruna a naamammuan ti kinalaka iti panagreperensia ti dakamat nga
estilo, ti Pagalagadan ti Panagipablaak ket nagipatakder met kadagiti
pagalagadan para iti panagusar ti pagsasao nga addan ti kaaduan a naipagangayan.
Naipangpangruna ti panakaseknan ket dagiti "Pagalagadan para iti saan a
Makapasekso a Pagsasao kadagiti APA a Warnakan," immuna a naipablaak a kas
panakabalbaliw ti 174 a pablaak, a nangited ti sabsabali a mausar ti makasekso a
pagsasao nga kanayon nga inus-usar idi.Dagiti pagalagadan ti panagpabassit ti di
nalinteg iti pagsasao ket naipabaro kadagiti napalabas a panawen ken agdama ng
agitited ti naipakat a panangiturong para iti panagsurat a maipanggep iti puli,
etnisidad, edad, kita ti tao, ti napili a sekso, ken kasasaad ti panakabaldado.
(APA, 2009, pp. 70–77; see also APA, 2009b).



https://ilo.wikipedia.org/wiki/Yot

Ti yot (panagyot) wenno iyot wenno panaginnala, panagkanaig, panaginnayat
(English: copulation, sexual intercourse; Tagalog: kantot, pagtatalik) ket ti
panagtipon wenno panagnaig dagiti akinruar a sexual a mabagbagi ti dua nga
organismo nga ay-ayup para iti panagpaadu a sexual ken para iti akin-uneg a
fertilisasion (ti pannakapataba ti itlog iti uneg dagiti organismo. Dagiti dua
nga organismo ket mabalin nga agduma a sex wenno maysa a hermaphroditico a kas
koma iti bisukol).

Maysa a pagarigan ti ay-ayup a makapagpaadu babaen ti internal a fertilisasion
ket dagiti insekto. Ti babai nga insekto a makiinnala ket awatenna ti kapsit
manipud iti kimmot ti lalaki nga insekto.

Adu met nga ay-ayup ti agpaadu babaen ti akinruar a fertilisasion, kas kadagiti
nababa a vertebrate (kas iti paltat) ken kaaduan nga amphibian. Dagiti
akintengnga a vertebrate (dagiti lames) a sabsabali ngem iti paltat, dagiti
reptilia ken kaaduan a bilbillit, ket agpaaduda babaen ti akinruar a
fertilisasion babaen ti panagyot a cloacal. Saan a kas kadagiti nangatngato a
vertebrate nga agsipol babaen ti uki.

Iti tao ken dagiti kanaigna a hominid, ad-adda a maipakat ti termino a "yot"
wenno "panagyot" wenno "coitus". Idinto nga ad-adda a maaramat dagiti termino a
"sipol" wenno "panagsipol" wenno "panagdakay" no kadagiti ayup. Iti nalawlawa a
kontexto, ti termino a "sexual a panaginnala wenno panagkanaig" ket mabalin a
dumakamat wenno maipapan iti nadumaduma nga aramid a sexual.



https://ilo.wikipedia.org/wiki/William_R._King

Ni William Rufus DeVane King (Abril 7, 1786 – Abril 18, 1853) ket maysa idi nga
Amerikano a politiko ken diplomata. Isu idi ti maiak-13 a Bise Presidente iti
Estados Unidos iti agarup nga innem a dominggo idi 1853 sakbay a pimmusay. Isu
ket immuna a nabutosan a kas ti Pannakabagi iti Estados Unidos manipud idiay
North Carolina ken maysa a Senador manipud idiay Alabama. Isyu ket nagserbi pay
a kas ti Ministro idiay Pransia.

Isu ket maysa a Demokrata, isu ket maysa a Unionista ken dagiti kontemporariona
ket maipanunotan nga isu ket maysa a agpakatengnga kadaiti pilaw iti
sektionalismo, panagtagabu, ken ti lumaud a panagpalawa a gapuanan ti Sibil a
Gubat ti Amerikano. Isu ket timmulong a naburador ti Kompromiso iti 1850. Isu
ket ti maymaysa laeng nga ehekutibo nga opisial ti Estados Unidos a nagsapata ti
opisina iti ganganaet a daga. Ni King ket pimmusay iti daig kalpasan ti 45 nga
aldawna ti opisina. Malaksid kenni John Tyler ken Andrew Johnson—a dagitoy dua
ket simmarunoda ti kinapresidente—isuna laeng ti kababaan a nagserbi a Bise
Presidente.



https://ilo.wikipedia.org/wiki/William_McKinley

Ni William McKinley Jr. (Enero 29, 1843 – Septiembre 14, 1901) ket isu idi ti
maika-25 a Presidente iti Estados Unidos, a nagserbi manipud idi Marso 4, 1897,
aginggana idi pimmusay. Ni McKinley ket nangidaulo ti pagilian ti panagballigi
iti Gubat ti Espaniol–Amerikano, nangipangato kadagiti panagsalaknib a taripa ti
mangiragpat ti Amerikano nga industria, ken nagitalinaed ti pagilian iti balitok
a pagalagadan iti panangilikud ti panagbussog a singasing. Ti administrasion ni
McKinley ket naigibus kalpasan ti pannakapapatayna idi Septiembre 1901, ngem ti
panagpresidentena ket nangrugi ti panawen iti sumurok a pagkatlo ti siglo a
tinurayan babaen ti Partido Republikano.

Ni McKinley ket nagserbi idiay Sibil a Gubat ken ngimmato manipud ti pribado
aginggana ti honorario a komandante. Kalpasan ti gubat, isu ket nagtaeng idiay
Canton, Ohio, nga isu idiay ket nagsanay ti linteg ken inasawana ni Ida Saxton.
Idi 1876, isu ket nabutosan idiay Kongreso, nga isu ket nagbalin a eksperto ti
Partido Republikano iti panagsalaknib a taripa, nga isu ket nangikari a daytoy
ket mangiyeg ti rang-ay. Ti bukodna a McKinley a taripa idi 1890 ket kaaduan a
naisuppiatan idi; ti pannakasuppiat daytoy, a kimmaduaan ti Demokrato a
panagidistrto manen a naigandat ti panakagerrymanderingna a maikkat ti opisina,
ket nangiturong ti panakaabakna iti Demokratiko a guedday idi 1890. Isu ket
nabutosan a gobernador ti Ohio idi 1891 ken 1893, a nagiturong ti naipatengngaan
adalan a nagbaetan ti panagayta ti kapitolio ken obra. Ti panagtulong ti asindeg
nga agbalbalakd kaniana a ni Mark Hanna, isu ket nakagun-od ti Republikano a
nominasion para iti presidente idi 1896, iti katengngaan ti ekonomiko a
panagsagsagabaamid. Inabakna ti Demokratiko a kasupiatna, a ni William Jennings
Bryan, kalpasan ti maysa a sanguana ti bangsal a kampania nga isu ket
nagipatakder ti "nasalun-at a kuarta" (ti balitok a pagalagadan malaksid no
mabaliwan babaen ti intersiona nga annurotan) ken nagikari a ti nagato a taripa
ket mangiyeg ti rang-ay.

Ti napardas a pangrang-ay ti ekonomia ket isu ti nagmarka ti panakapresidente ni
McKinley. Isu tinagiragpat ti Dingley a Taripa idi 1897 tapno masalakniban
dagiti agpatpataud ken agob-obra ti pabrika manipud kadgiti ganganaet a
kabinglay, ken idi 1900, isu ket nakagu-od ti panakaruar ti Tignay ti Balitok a
Pagalagadan. Ni McKinley ket nagnamnama a mangawis ti Espania a nmangited ti
panakawayawaya ti agrebrebelde a Kuba nga awan ti panagsuppiat, ngem idi napaay
ti negosasion, isu ket nangidaulo tipagillian iti Espaniol–Amerikano a Gubat idi
1898; ti panagballigi ti E.U. ket napardas ken nakeddeng. A kas paset ti ti
nagbanagan ti kappia ti Espania ket naisapulan a mangisubli dagiti kangrunaan a
ballasiw taaw a kolonia ti Estados Unidos iti Puerto Rico, Guam, ken ti
Pilipinas; ti Kuba ket naikarian idi ti panakawayawaya ngem iti dayta a panwen
ket nabati babaen ti panagtengngel ti Buyot ti Estados Unidos. Ti panakaikapet
ti Estados Unidos ti nawaya nga estado ti Republika iti Hawaii idi 1898 ken
nagbalin a teritorio ti Estado sUnidos.

Ni McKinley inabakna manen ni Bryan iti 1900 panagbutos ti presidente, iti maysa
a kampania naipatengngaan ti isip iti imperialismo, panagrang-ya, ken nawaya
apirak. Ni Presidente McKinley ket naasasinado babaen ti maysa nga anarkista idi
Septiembre 1901, ken sinaruno idi babaen ni Bise Presidente Theodore Roosevelt.
Dagiti historiador ket nagipaamateg ti 1896 a panagballigi ni McKinley a kas
maysa a panagilini amanen a panagbutos, a ti awan ti maararamid a politiko ti
kalpasan ti Sibil a Gubat a panawen ket nangited ti dalan ti Uppat a Partido a
Sistema a tinurayan dagiti Republikano, a daytoy ket nangrugian ti Narang-ay a
Panawen. Isu ket naikabil ti asideg ti tengnga a panakairanggo dagiti Amerikano
a presidente.



https://ilo.wikipedia.org/wiki/Victor_Francis_Hess

Ni Victor Francis Hess (24 Hunio 1883 – 17 Disiembre 1964) ket
Austriano-Amerikano idi a pisiko, ken laureado ti Premio Nobel iti Pisika, a
nakaduktal kadagiti raya ti kosmiko.

Ni Victor Franz Hess ket naipasngay kada Vinzenz Hess ken Serafine Edle von
Grossbauer-Waldstätt, idiay Kastilio Waldstein, iti asideg ti Peggau idiay
Styria, Austria idi 24 Hunio 1883. Ti amana ket naarian a nagtartarikayo iti
serbisio ni Prinsipe Louis of Oettingen-Wallerstein. Isu ket nagadal iti
sekondariao nga eskuela iti Himnasio Graz manipud idi 1893 aginggana idi 1901.

Manipud idi 1901 aginggan aidi 1905, ni Hess ket nagadal iti umuna a grado idiay
Unibersidad ti Graz, ken nagtuloy iti posgrado a panagad-adal iti pisika
aginggana idi naawatna idiay ti PhDna idi 1910. Isu ket nagtrabaho a kas
katakunaynay babaen ni Stefan Meyer idiay Instituto para iti Panangsukisok iti
Radium, Akademia dagiti Siensia ti Vienna, manipud idi 1910 aginggana idi 1920.

Ni Hess ket nangala iti panaginana idi 1921 ken nagbanniaga idiay Estados
Unidos, ken nagtrabaho idiay United States Radium Corporation, idiay New Jersey,
ken kas Konsultado a Pisiko para iti US Bureau of Mines, diay Washington DC. Idi
1923, isu ket nagsubli idiay Unibersidad ti Graz, ken naidutok idi a kas ti
Ordinario a Propesor iti Eksperimental a Pisika idi 1925. Indutok isuna ti
Unibersidad ti Innsbruck a kas Propesor, ken Direktor ti Instituto ti Radiolohia
idi 1931.

Ni Hess ket immakar idiay Estados Unidos ken kaduana ti Hudio nga asawana idi
1938, tapno matalawanna ti panagparukma ti Nazi. Iti isumet laeng a tawen,
indutok isuna ti Unibersidad ti Fordham a kas Propesor ti Pisika, ken isu ket
nagbalin a naturalisado nga umili ti Estados Unidos idi 1944. His wife died of
cancer in 1955. Ti isu met laeng a tawen inasawana ni Elizabeth M. Hoenke, ti
babai a nagay-aywan kenni Berta iti patingga ti biagna.

Nagsurat isuna idi 1946 iti topiko iti relasion a pagbaetan ti siensia ken
relihion iti artikulona a "My Faith" (Ti Pammatik), a ditoy ket inpalawagna no
apay nga isu ket namati iti Dios. Isuket nagretiro manipud iti Unibersidad ti
Fordham idi 1958 ken pimmusay idi 17 Disiembre 1964, idiay Mount Vernon, New
York manipud iti Sakit ni Parkinson.



https://ilo.wikipedia.org/wiki/Tropikal_nga_alipugpog

Ti tropikal nga alipugpog ket maysa a sistema ti bagio a nailasin babaen ti
maysa a ababa a presion a tengnga ken dagiti nadumaduma a gurruod a bagio nga
agpataud kadagiti napigsa nga angin ken napigsa a tudo. Dagiti tropikal nga
alipugpog ket pumigsada no dagiti danum a bimmawbaw manipud ti taaw ket
maibbatan bayat a ti naipasagepsepan nga angin ket agpangpangato, a pagbanagan
ti kondensasion iti sengngaw ti danum a linaon iti nadam-eg nga angin. Dagitoy
ket sinungrudan babaen dagiti nadumaduma a mekanismo ti pudot ken dagiti dadduma
naalipugpogan a bagio ti angin a kas dagiti nor'easter, dagiti Europeano a bagio
ti angin, ken dagiti polar a nababa. Ti panangilasin a mangigiddiat kadagiti
tropikal nga alipugpog manipud kadagiti naalipugpogan a sistema ket ti aniaman a
kangato idiay tangatang, ti sentro ti maysa a tropikal nga alipugpog ket
napudpudot ngem dagiti naglawlawanna; ti maysa a penomeno a makunkuna a dagiti
"napudot a bugas" sistema ti bagio.

Ti termino a "tropidal" ket mangitudo ti heograpiko a taudan dagitoy a sistema,
a kadawyan a maporma kadagidiay tropikal a rehion iti globo, ken dagiti
panagpormada iti maipapan ti baybay a tropiko a masa ti angin. Ti termino nga
"alipugpog" ket mangitudo kadagiti kastoy a naalipugpogan a kasasaad ti bagio,
nga adda ti agpakanigid a panag-ayos ti angin idiay Akin-amianan a Hemisperio
ken agpakanawan a panag-ayos ti angin idiay Akin-abagatan a Hemisperio. Ti
kasumbangir a pagturongan iti panag-ayos ti angin ket maysa a nagbanagan iti
Coriolis a puersa. Depende ti lokasionna ken kapigsa, ti maysa a tropikal nga
alipugpog ket maitudtudo babaen kadagiti nagan a kas ti alawig), bagio, tropikal
a bagio, naalipugpogan a bagio, tropikal a depresion, wenno simple laeng a ti
alipugpog.



https://ilo.wikipedia.org/wiki/Tribu_(biolohia)

Iti biolohia, ti tribu ket isu ti taksonomiko a ranngo a nagbaetan ti pamilia
ken ti henero. Daytoy ket maburikan iti baba dagiti ranngo iti pamilia nga
addaan kadagiti nagan a naala manipud ti pamilia, a kas ti subpamilia. Daytoy
ket masansan a nabingbingay kadagiti subtribu.

Iti soolohia, adda met dagiti kas pagarigan a mangiraman kadagiti tribu ti
Caprini (dagiti kalding-antilope), Hominini (hominins), Bombini (dagiti
alimbubuyog), ken Thunnini (dagiti tuna). Ti pagalagadan a panangipatingga ti
nagan para iti soolohiko a tribu ket "-ini". Ti tribu Hominini ket nabingbingay
kadagiti subtribu babaen dagiti dadduma a sientista; ti subtribu Hominina ket
isun ti mangbukel iti "tattao". Ti pagalagadan a panangipatingga para iti nagan
ti soolohiko a subtribu ket "-ina".

Iti botanika, dagiti kas pagarigan ket mangiraman kadagiti tribu ti Acalypheae
ken Hyacintheae. Ti pagalagadan a panangipatingga para iti nagan ti botaniko a
tribu ket "-eae". Ti tribu Hyacintheae ket nabingbingay kadagiti subtribu, a
mairaman iti subtribu Massoniinae. Ti pagalagadan a panangipatingga para iti
nagan ti subtribu ket "-inae".



https://ilo.wikipedia.org/wiki/Tornilio

Ti tornilio ket kita ti pangisirot a nailaslasin babaen ti helikal a kabaliete,
a makunkuna iti akin-ruar a roskas wenno laeng ti roskas, a naiyabungot iti
likmut ti silindro. Adda met dagiti roskas ti tornilio a nadaremdem a maikapet
iti komplimentario a roskas, a makunkuna iti maysa a akin-uneg a roskas, ken
masansan iti porma iti maysa a tuerka wenno maysa a banag nga addaan ti
akin-uneg aa roskas a naiporma ii unegna. Dagiti sabali pay a roskas ti tornilio
ket nadaremdem a mangpisi ti helikal a kabaliete iti naluklukneng a materiales
intono maisengngat ti tornilio. Ti kaaduan apannaka-usar dagiti tornilio ket ti
panagtengngel ken ti panangipuesto kadagiti banag.

Ti maysa a tornilio ket kankanayon nga addaan ti ulo, a naipangrunaan a naporma
iti paset timaysa nga ungto ti tornilio a mangpalubos daytoy a maipusipos, wenno
maipairutan. Ti kadawyan a ramramit para iti panagpairut kadagiti tornilio ket
mairaman dagiti birador ken dagiti liabe. Ti ulo ket kadawyan a dakdakkel ngem
ti bagi ti tornilio, tapno saan unay a nauneg a mapairutan ti tornilio ngem ti
kaatiddogna ken ti panangited ti pakaikapetan a rabaw. Adda met dagiti malaksid;
kas pagarigan, dagit imakunkuna iti Inggles a carriage bolt ket addaan kadagiti
nasukog nga ulo a saan a naidaremdem a maipairutan; dagiti set screw ket
masansan dagitoy nga addaan ti basbassit nga ulo ngem ti akin-ruar a diametro ti
tornilio; dagiti J-bolt ket addaan ti ulo a nasukogan a kas ti letra a J a saan
a nadaremdem a mapairutan, ngem kadawyan a mailussok iti kongkreto a mangpalubos
daytoy a mausar a kas maysa nga agnkla a tornilio. Ti silindriko a paset ti
tornilio manipud ti bangir ti ulo aginggana ti ungto ket makunkuna iti gurong;
daytoy ket mabalina napno a maipairutan wenno sangkapaset laeng.



https://ilo.wikipedia.org/wiki/Tomas_Transtr%C3%B6mer

Ni Tomas Gösta Tranströmer (Sueko: [ˈtʊːmas ˈjœsˈta ˈtrɑːnˈstrœmər]; 15 Abril
1931 – 26 Marso 2015) ket maysa a Sueko mannaniw, sikologo ken agipatpatarus.
Dagiti daniwna ket makatiliw kadagiti napaut a panaglalam-ek iti Suesia, ti
ritmiko dagiti panawen ken ti makarikna, atmosperiko a kapintas ti katutubo. Ti
obra ni Tranströmer ket nailasin pay babaen ti rikna iti misterio kensiddaaw a
nakaipanan ti kankanayon nga inaldaw a biag, ti kualidad a masansan a makaited
kadagiti daniwna iti relihioso a dimension. Agpayso nga isu ket naibagbaga a kas
maysa a Kristiano a a mannaniw.

Ni Tranströmer ken mabigbigan a kas ti kangrunaan kadagiti mannurat ti
Eskandinabia manipud idi Maikadua a Gubat ti Sangalubongan. Dgaiti kritiko ket
dinaydayawda dagiti daniwna para iti kasayaat ti pannakastrek, uray iti
pannakaipatarus. Dagiti daniwma ket naipatarusen kadagiti sumurok a 60 a
pagsasao. Isu ket nagungunaan ti Internasional a Premio para iti Literatura ti
Neustadt idi ti Premio Nobel iti Literatura idi 2011.

Midia a mainaig kenni Tomas Tranströmer iti Wikimedia Commons Dagiti inadaw a
sasao a mainaig kenni Tomas Tranströmer iti Wikiquote (Ingles)



https://ilo.wikipedia.org/wiki/Templo_Mahabodhi

Ti Templo Mahabodhi (महाबोधि मंदिर) (Literal: "Templo ti Nalatak nga Iririing"),
ti Lugar a Tawid ti Lubong ti UNESCO, ket maysa a Budista a templo idiay Bodh
Gaya, daytoy ti lokasion a mangmarka ti naibagbaga a nakaalaan ti
pannakapalpalawag ni Siddhartha Gautama, ti Buddha, . Ti Bodh Gaya (mabirukan
idiay Distrito ti Gaya) ket mabirukan iti agarup a 96 km (60 mi) manipud idiay
estado ti Patna, Bihar, India.

Iti asideg ti templo, iti akin-laud a bangirna, ket ayan ti nasantuan a kayo ti
Bodhi. Iti Pali Canon, daytoy a lugar ket tinawtawagan ti Bodhimanda, ken ti
monetario ti Bodhimanda Vihara. Ti katayagan a torre ket 55 metro (180 ft) iti
katayag.

Dagiti tradisonal a pannakalagip ket nangibagbaga, nga idi agarup a 530 SK, ni
Siddhartha Gautama, ti ubing a prinsipe a nakakitkita ti panagsagsagaba iti
lubong ken kinayatna patinggaan, ket naabotna ti kabakiran nga igid ti Karayan
Falgu, idiay asideg ti siudad ti Gaya, India. Isu idiay ti nagtugawanna a
nagmeditasion iti sirok ti kayo ti peepul (Ficus religiosa wenno Sagrado nga
Igos), a kanungpalan daytoy a nagablin iti kayo ti Bodhi. SEgun kadagiti Budista
nga eskritura, kalpasan ti tallo nga aldaw ken rabii, ni Siddharta ket
nakagun-od ti pannakapalpalawag ken dagiti saludsod a binirbirukna. Iti dayta a
lokasion, ti Templo Mahabodhi ket binangon babaen ni Emperador Ashoka idi agarup
a 260 SKE.

Ti Buda ket naggigiyan kadagiti nasasaruno a pito a kadagiti nadumaduma a lugar
iti arubayanna a nagmeditasion ken nangikedkeddeng iti sinanayna. ADda met
dagiti nadumaduma a lugar iti agdama a Templo Mahabodhi a manginaig kadagiti
tradision a maipanggep kadagitoy a pito a lawas:

Ti kayo ti Bodhi idiay Bodhigaya ketdagus a naikapet iti biag ti naipakasaritaan
a Buda, ni Siddhartha Gautama (566—486 BCE), nga isu ket nakagun-od ti
pannakapalpalawag wenno puro a panirigan idi isu ket nagmedmeditasion iti sirok
ti maysa a tinaudan iti daytoy a kayo ti Pipal. Ti templo ket dagus a nabangon
idiay daya ti kayo ti Bodhi nga isu ti sirokna a naggigiyanan ti Buda iti immuna
a lawasna kalpasan ti pannakagun-odna ti pannakapalpalawag (wenno ti dagus a
tinaudan iti maysa a linia nga agtultuloy ita nga aldaw).

Segun ti Budista a mitolohia, no awan ti kayo ti Bodhi nga agtubo ditoy, ti daga
iti lawlaw ti kayo ti Bodhi ket awanto kadagiti amin a mula iti maysa a kaadayo
ti naarian a karīsa ken awan ti makabanniaga iti tangatang iti dagus a ngatona,
urayno ni Sakka.

SEgun kadagiti Jataka, ti puseg ti ti Daga ket mabirukan iti daytoy a lugar, ken
awan ti aniaman a lugar a makasuporta ti kadagsen ti pannakagun-od ni Buda. Ti
sabali pay a tradison ti Budista ket mangtunton nga intono madadael ti lubong
iti gibus ti kalpa, ti Bodhimanda ket isonto ti maudi a lugar a mapukaw, ken
isonto ti umuna nga agparang intono rumsua manen ti lubong. Ti tradision ket
mangtunton pay a ti maysa a sukaw ket agtubonto idiay, ken no ti maysa a Buda
ket maipasngay iti las-ud ti baro a kalpa, agsabongto ti sukaw segun ti bilang
dagiti Buda a maparsua. Segun ti sarsarita, iti kaso ni Gautama Buddha, ti karo
ti Bodhi ket nagtubo iti aldaw a pannakaipasngayna.



https://ilo.wikipedia.org/wiki/Tattao_nga_Ibanag

Ti tattao nga Ibanag ket maysa nga etnolingguistiko a minoridad nga agdagup ti
ad-adu bassit ngem gudua a riwriw a tattao, a mangtagtagitao dagiti probinsia ti
Cagayan, Isabela ken Nueva Vizcaya. Maysa kadagiti ti kadakkelan nga
etnolinnguistiko a minoridad iti Filipinas. Dagiti Ibanag ket agsasaoda iti
pagsasao iti isu met laeng a nagan. Nupay kasta, gupu ti panagpadas a
panangiyallatiw ti gobierno ti Filipinas kadagiti minoridad a pagsasao ken ti
panangiyunayunay ti Filipino a kas ti lingua franca, ti panag-usar ti Pagsasao
nga Ibanag ket bimmassiten ngem napigsa pay laeng kadagiti Ibanag nga agtataeng
iti ballasiw-taaw. Isunga urayno adda pay laeng dagiti Ibanag, ti pagsasaoda ket
naininuten a mapukpukaw. Iti pay maipatinayon, adu no saan ket a kaaduan
kadagiti Ibanags ket agsasaodan iti Ilokano, a kadagiti napalabas a tawtawenen,
ket nangsukaten ti Ibanag a kas ti kaaduan a pagsasao ti rehion.

Ti naganda ket nagtaud manipud kadagiti balikas ti "I"-"Bannag"- a kayatna a
saoen ket ti "Ti Karayan" a mangibagbaga ti antigo a nagan ti Karayan Cagayan.

Ti pagsasao nga Ibanag (wenno Ybanag) ket insasao babaen dagiti agarup a 500,000
a tattao kadagiti dua nga akin-amianan a daya unay a paset dagiti probinsia ti
Filipinas, ti Isabela ken Cagayan, a naipangpangruna idiay Siudad ti Tuguegarao,
Solana, Cabagan, San Pablo, Isabela, Tumauini, Isabela, Santa Maria, Isabela,
Santo Tomas, Isabela, Ilagan, Gamu, Naguilian ken Reina Mercedes. Adda met
dagiti nadumaduma nga agsasao ti pagsasao nga Ibanag idiay Abulug, Aparri,
Camalaniugan,Lal-lo ken Tuao. Kaaduan dagiti agsasao ket makasaoda met ti
Ilokano, ti lingua franca ti Amianan a Luzon. Ti Ibanag ket naal amanipud ti
balikas a bannag a kayatna a saoen ket 'karayan' . Daytoy ket asideg a kabagian
ti Gaddang, Itawis, Agta, Atta, Yogad, Isneag ken Malaweg.



https://ilo.wikipedia.org/wiki/Tacloban

Ti Siudad ti Tacloban ket maysa a primera klase a siudad iti probinsia ti Leyte
iti Filipinas.. Isu met laeng ti kapitolio ti probinsia ti Leyte. Masarakan ti
Tacloban idiay Luek Cancabato, iti Kipet ti San Juanico a nangbeltak kadagiti
is-isla ti Leyte ken Samar.

Nabukel ti Tacloban manipud iti bassit nga away dagiti mangngalap, kas maysa a
bario ti Basey, Samar. Naggapu ti balikas a "Tacloban" manipud iti "taklub",
maysa a kasla basket a pagala iti lames. Nagbalin a kangrunaan a padadaponan ken
pagtagilakuan nga ili iti naladaw a maika-18 a siglo.

Mabigbig ti siudad gapu iti akemna kabayatan ti Maikadua a Sangalubongan a
Gubat, kas kangrunaan a kuartel para kadagiti puersa nga Amerikano ken kas
kaunaan nga ili a winayawayaan ti puersa ni Heneral Douglas MacArthur manipud
iti Imperial a Puersa dagiti Hapon. Idi narebbek ti Manila ket sinakup ken
tinengngel dagiti Hapon, nagbalin ti Tacloban a kas temporario a kapitolio ti
Filipinas.

Ti Rangtay San Juanico, ti kaatiddogan a rangtay iti Filipinas, ket mangisilpo
iti Tacloban iti Isla ti Samar, ti maikatlo a kadakkelan nga isla iti pagilian.
Ti 2.1 a kilometro a kaatiddogna a rangtay a nanglasat iti Kipet ti San Juanico
ket maysa kadagiti kangrunaan a sarsarungkaran dagiti turista.



https://ilo.wikipedia.org/wiki/Sunay

Ti sunay Latin: crux, ket mabirukan iti nauneg nga akin-abagatan a langit, ken
isu daytoy ti kabassitan ngem ti kaaduan a naisangayan kadagiti 88 a moderno a
kontelasion. Iti naganna iti Latin daytoy ket naiyulog iti krus, ken daytoy ket
kaaduan babaen ti kasla sukog ti krus nga asterismo a kadawyan nga ammo a kas ti
Akin-abagatan a Krus. Urayno daytoy ket nakitkita dagidi Taga-ugma a Griego,
daytoy ket nakitkita a kas paset ti konstelasion Centaurus, ken saan a
naipalawag wenno husto a naimapa aginggana idi maika-16 a siglo.

Ammo a kas ti Acrux, ti asul-puraw nga Alpha Crucis ket isu ti karaniagan a
bituen iti konstelasion ken ti akinbaba a bituen ti krus. Ti gangani pay a
karaniagna ket dagiti Beta ken Gamma, bayat a ti Delta ken Epsilon ket mangbukel
ti asterismo. Adu kadagiti karaniagan a bituen ti konstelasion ket kamkameng ti
Gunglo ti Scorpius–Centaurus, ti nawaya a grupo dagiti napudot nga asul-puraw a
bituen nga agparang a makibinningay ti kadawyan a taudan ken panaggunay iti
ballasiw ti Rimpuok ti Bitbituen.



https://ilo.wikipedia.org/wiki/Subsebbangan

Iti biolohiko a pannakaidasig, ti subsebbangan (naipangyababaan ti "subsp."
wenno "ssp.") ket mabalin a ti taksonomiko a ranggo a ababbaba ngem ti
sebbangan, wenno maysa a taksonomiko a unit iti dayta a ranggo. Ti subsebbangan
ket saan a mabigbigan no agmaymaysa: ti sebbangan ket mabalin a mabigbigan nga
awan kadagiti subsebbanganna wenno dua wenno ad-adu (mairaman dagiti napukawen),
ngem saan a mabalin nga agmaymaysa.

Dagiti organismo a tagikua dagiti nadumaduma a subsebbangan iti isumet laeng a
sebbangan ket makabaelda ti makipinnutot ken makapataud kadagiti nalames a
kaputotan, ngem kadawyan dagitoy a saanda a makipinnutot iti katutubo gapu ti
heograpiko a pannakaisinawenno dadduma pay a banag. Dagiti paggigiddiatan a
nagbaetan dagiti nadumaduma a subsebbangan ket kadawyan a saan unay a malasin
ngem dagiti paggigiddiatan a nagbaetan dagiti sebbangan. Dagiti pakailasinan a
maigupit kadagiti subsebbangan ket kadawyanda a nagbalaliw a kas maysa aresulta
ti heograpiko a pannakaiwarwaras wenno pannakaisinsina.

Iti soolohia, ti International Code of Zoological Nomenclature (Maika-4 nga
edision, 1999) ket mangawat laeng ti maysa a a ranggo ti baba iti sebbangan, ti
naibagbaga a ranggo ti subsebbangan. Dagiti sabali pay a pannakaigrupo, ket
dagiti entidad ti "inprasubespeipiko" ket awanda kadagiti nagan a tinartaripato
babaen ti ICZN. Dagiti kastoy a porma ket awan ti opisial a kasasaad iti ICZN,
urayno dagitoy ket mabalin a naserbi iti panangipalplawag kadagiti altitudinal
wenno heograpiko a klina, dagiti kita ti taraken, dagiti [[Dagiti
_transheniko_nga_ayup#Transheniko_nga_ayayup|transheniko nga ayup], kdpy. Bayat
a ti sientipiko a nagan dagiti sebbangan ket maysa a binomen, ti sientipiko a
nagan dagiti subsebbangan ket trinomen - ti binomen a sinaruno babaen ti
subespesipiko a nagan. Ti dua anagan ti tigre ket Panthera tigris, isunga para
iti tigre ti Sumatra ti tallo a naganna ket, kas pagarigan, Panthera tigris
sumatrae.

Iti basteriolohia, ti laeng ranggo iti babab ti sebbangan a nalawag a
natartaripato babaen ti kodigo ti nomenklatura ket ti subsebbangan, ngem ti
inprasubespesipiko a taksa ket nangrunada unay iti bakteriolohia; Ti apendiks 10
iti kodigo ketmangipakpakita kadagiti rekomendasion a maikeddeng tapno mangawis
ti panagpapada iti panagipalplawag iti kastoy a taksa. Dagiti nagan a naipablaak
sakbay idi 1992 iti ranggo ti karuay ket naal-ala dagitoy a kas nagan dagiti
subsebbanagn. (kitaen ti International Code of Nomenclature of Bacteria)

Iti botanika, sagiti subsebbangan ket maysa kadagit iadu a ranggo ti baba dagiti
sebbangan, a kas ti karuay, subkaruay, porma, ken subporma. Ti subespeipiko a
nagan ket sarunuan babaen ti "subsp." wenno "ssp.", a aks ti Schoenoplectus
californicus ssp. tatora (Totora). Nlaglagipen nga amin a parte ti dua a nagan
ket nakairig malaksid ti pudno a balikas ti "subsp." wenno "ssp." Ti aniaman a
botaniko a nagan a mairaman dagiti subsebbangan, karuay, kdpy., ket tinawtawagan
ti maysa a inpraespesipiko.



https://ilo.wikipedia.org/wiki/Subkontinente

Ti subkontinente Indiano wenno ti subkontinente ket ti akin-abagatan a rehion ti
Asia, ken kaaduan a mabirukan idiay Plata Indiano ken mapmapan nga agpaabagatan
iti Taaw Indiano. Dagiti panangipalawag ti gay-at ti subkontinente ti Indiano
ket aggigiddiat ngem kadawyan a mairaman dagiti bugas a daga ti India, Pakistan,
ken Banglades; Ti Sri Lanka, Nepal ken Butan ket masansan pay a mairaman
dagitoy. Ti rehion ket mangiraman ti nawatiwat a teritorio dagiti sabali a
pagilian ken tinawtawagan babaen dagiti nadumaduma a bilang ti nagnagan a
mairaman ti Abagatan nga Asia, ti nagan nga umad-adu a dumaydayeg.

Ti rehion ket nadumaduma a nanagananen a kas "India" (ti sakbay ti moderno a
kapanunotan), ti Indian a Subkontinente (ti termino a kadawyan a naus-usar iti
Britaniko nga Imperio ken dagiti simmaruno iti daytoy) ken ti Abagatan nga Asia.
Urayno dagiti termino iti "Indiano a subkontinente" ken ti "Abagatan nga Asia"
ket kadawyan a naipagsisinnukat, adda met dagiti dadduma nga akademiko nga
agtengtenggel a ti termino ti "Abagatan nga Asia" ket isu ti adu-adu a maus-usar
idiay Europa ken Amianan nga Amerika. Segun dagiti historiador a ni Sugata Bose
ken ni Ayesha Jalal, ti Indiano a Subkontinente ket nagbalinen a naammuan a kas
ti Abagatan nga Asia "iti kinaud-udi ket neutral a panagibagbaga." Ti
Indolohista a ni Ronald B. Inden ket nangisupsuppiat a ti panagusar iti termino
ti "Abagatan nga Asia" ket umad-adun gapu ta nalawlawag a mangilasin ti rehion
manipud ti Daya nga Asia.

Ti BBC, ken dagiti dadduma pay nga akademiko a taudan, ket mangibagbaga kadagiti
rehion a kas ti "Asiano a Subkontinente". Adda met dagiti akademiko a nagay-ayat
iti panagusar iti termino ti Abagatan nga Asia a Subkontinente. Ti polieto nga
inpablaak babaen ti Departamento ti Estado ti Estados Unidos idi 1959 ket
inramanna ti Apganistan, Ceylon (manipud idi 1972 ket ti Sri Lanka), India,
Nepal, ken Pakistan (mairaman pay ti Daya a Pakistan, manipud idi 1971 ket ti
Banglades) a kas paset ti "Subkontinente ti Abagatan nga Asia". Kadagiti amin a
panagdumaduma ti kinaudi nga – Abagatan nga Asia – ket isun ti nagbalin a
kaaduan a naus-usar kalpasan idi naampon babaen dagiti moderno a gobierno a kas
ti administratibo a pannakaidasig. Adu kadagiti eskolar a nagay-ayat pay iti
termino.

Babaen iti naikabil iti diksionario, to termino ti subkontinente ket
mangibagbaga iiti "kaada iti naisangayan a heograpikal wenno politikal a
kinawaya" manipud ti dadduma a paset ti kontinente, wenno "ti nawatiwat ken
ad-adu wenno basbassit a bukod a nailaon a subdibision iti kontinente" Ti
termino ket saan pay a nalawag a mangibaga ti "kaada iti naisangayan a
heograpiko wenno politikal a knawaya" manipud ti amin a paset ti kontinente.

Ti termino ti Ingles ket agtultuloy a kaaduan a mangibagbaga iti Indiano a
subkontinente. Iti pisikal a heograpia, daytoy ket ti peninsula a rehion idiay
abagatan-sentral nga Asia, a kaasping iti diamante a naisina babaen ti Himalaya
iti amianan, ti Hindu Kush iti laud, ken ti Arakanese iti daya, ken gumay-at nga
agpaabagatan idiay Taaw Indiano a kakuyog iti Baybay Arabiano iti abagatan a
laud ken ti Luek ti Bengal iti abagatan a daya. Kaaduan iti daytoy a rehion ket
adda iti Plata Indiano ken naisalumina manipud ti amin a paset ti Asia babaen
dagiti lapped ti bantay.

Ti Plata Indiano, bayat a mangiraman iti kaaduan ti rehion, ket mangporma ti
masa ti daga manipud ti Himalaya iti paset ti labneng iti sirok ti Taaw Indiano,
a mairaman dagiti paset ti Abagatan a Tsina, ken dagiti pay kabambantayan ti
Kuen Lun ken Karakoram, ken gumay-at idiay ngem saan a mairaman ti Ladakh,
Kohistan, ti kabambantayan ti Hindu Kush ken ti Balochistan.

No matawagan iti Indiano a subkontinente wenno Abagatan nga Asia, ti
panangipalawag ti heograpikal a gay-at iti daytoy a rehion ket agdumaduma. Iti
heopolitiko, daytoy ket nangporma ti sibubukel a teritorio ti Kalatakan nga
India, ken itan ket kadawyan a buklen dagiti pagilian ti India, Pakistan, ken
Banglades. Sakbay idi 1947, dagiti tallo a pagilian ket historikal a naitipon
ken nangbukel ti Britaniko nga India. Daytoy ket gangani pay a kankanayon a
mangiraman ti Nepal, Butan, ken ti isla a pagilian ti Sri Lanka ken mabalin pay
a mairaman ti Apganistan ken ti isla apagilain ti Maldibas. Segun ti antropologo
a ni John R. Lukacs, "Ti Subkontinente Indiano ket sakupenna ti nangruna a masa
ti daga ti Abagatan nga Asia." bayat a segun ti politikala propesor a ni Tatu
Vanhanen, "Dagiti pito a pagilian ti Abagatan nga Asia ket heograpiko a buklen
ti kompakto a rehion iti likmut ti Subkontinente Indiano".

Ti panagusar pay ti nalawlawa a pannakaipalawagn – no mairaman ti India,
Pakistan, Bangladeh, Sri Lanka, Nepal, Butan ken ti Maldibas a kas dagiti
konstituente a pagilian – ti Indiano a subkontinente ket sakupenna ti agarup a
4.4 a riwriw a km² (1.7 a riwriw a mi²), nga agrup daytoy iti 10% iti kontinente
ti Asia wenno 3.3% iti kalawa ti rabaw ti daga iti lubong. iti amian, daytoy ket
mangbukel para iti agarup a 45% iti populasion ti Asia (wenno sumurok a 25% iti
populasion ti lubong) ken pagtaengan dagiti adu a kita ti tattao.



https://ilo.wikipedia.org/wiki/Sistema_ti_panaganges

Ti sistema ti panaganges wenno sistema ti respiratorio ket isu ti biolohiko a
sistema a mangipan kadagiti angsen nga alingasaw iti kaunegan ken aramidenna ti
panangisinnukat ti alingasaw. Kadagiti tao ken dagiti dadduma a mamalia, dagiti
anatomiko a langa ti sistema ti panagangesket mangiraman ti dalan ti angin,
dagiti bara, ken dagiti piskel ti panaganges. Dagiti molekula iti oksiheno ken
karbon dioksido ket awan gunay a maipasinnukat, babaen ti panangisaknap, iti
baetan ti akin-ruar a naalingasawan nga enbironmento ken ti dara. Daytoy a
panagsinnukat ket mapasamak idiay albeolar a rehion dagiti bara. Dagiti dadduma
nga ayup, a kas dagiti insekto, ket addaanda iti sistema ti panaganges nga adda
ti nasimple laeng nga anatomiko a langa, ken dagiti ampibia ti kudilda ket
addapay ti nangruna a papel iti panangisinnukat ti alingasaw. Dagiti mula ket
addaanda pay ti sistema ti panaganges ngem ti turongan ti panangisinnukat ti
alingasaw ket mabalin a kasumbangir iti mabirukan kadagiti ayup. Ti sistema ti
panaganges kadagiti mula ket mangiraman pay kadagiti anatomiko a langa a kas
dagiti lussok itilikudan dagiti bulong a naamammuan iti stomata.



https://ilo.wikipedia.org/wiki/Sistema_ti_endokrina

Ti sistema ti endokrina ket isu ti sistema dagiti glandula, nga iti tunggal
maysa ket dagus a tumbog kadagiti nadumaduma a kita dagiti hormona iti dara
tapno matalinaay ti homeostasis. Ti sistema ti endokrina ket maipagiddiat iti
sistema ti eksokrina, nga agtubbog kadagiti kimiko nga agus-usar kadagiti paso.
Ti balikas nga endokrina ket nagtaud manipud ti Griego a balikas ti "endo" a ti
kaibuksilanna ket uneg, kaunegan, ken "crinis" para iti panagtubbog. Ti sistema
ti endokrina ket maysa a sistema ti senial ti pakaaammo a kasla ti sistema ti
nerbios, ngem dagiti pagibanaganna daytoy ken ti mekanismona ket naidasdasig a
sabali. Ti panggepen ti ti sistema ti endokrina ket nabuntog a mangirugi, ken
napaut kadagit ipanagsungbatda, agpaut dagitoy manipud ti bassit nga oras
aginggana kadagiti lawas. Ti sitema ti nerbios ket napardas nga agipatulod
kadagiti pakaammo, ken dagiti sungbatda ket sapasap laeng a nabiit. Dagiti
hormona ken dagiti sustansia (pannakitignay a kimiko) a maibbatan manipud ti
kulanit ti endokrina iti dara nga idiay ket agbanniagada tapno puntaanda dagiti
kulanit ken agpataud kadagiti sungbat. Dagiti hormona ket mangtimbeng kadagiti
nadumaduma a annong ti tao, a mairaman ti metabolismo, idadakkel ken
panagrang-ay, pamay-an ti kulanit, turog, ken panagwa. Ti pagobraan ti panagadal
a maipanggep ti sistema ti endokrina ket dagit kirokirona ket ti endokrinolohia,
ti sanga ti akin-uneg a medisina.

Dagiti langa dagiti gladula ti endokrina ket dagiti, iti sapasap, dagiti
kasasaadda nga awan paso, ti bukodda a baskularidad, ket ti kadawyan a kaadda ti
intraselular a bakuola wenno dagiti granula nga agipenpen kadagiti bukodda a
hormona. Iti pakaigiddiatan, dagiti glandula ti eksokrina, a kas dagiti glandula
ti katay, dagiti glandula ti ling-et, ken dagiti glandula iti kaunegan ti
pagkalpaan, ket saan unay a napiskel ken addaan dagiti paso wenno kalawakaw a
lumen.



https://ilo.wikipedia.org/wiki/Sean_Connery

Ni Thomas Sean Connery (/ˈʃɔːn ˈkɒnəri/; 25 Agosto 1930) ket ti retiro a Eskoses
ng aaktor ken produser a nangabak iti Gunguna ti Akademia, dua a BAFTA Awards
(maysa iti daytoy ket BAFTA Academy Fellowship Award) ken tallo a Nabalitokan a
Globo (mairaman ti Premio Cecil B. DeMille ken Premio Henrietta). Isu ket
kinabaliero babaen ni Isabel II idi Hulio 2000 kalpasan iti pannakaawatna iti
Pammadayaw ti Dentro Kennedy idiay Estados Unidos idi 1999.

Ni Connery ket kaaduan nga ammo para iti panangiladawanna ti karakter ni James
Bond, isu ket nagbida kadagiti pito a pelikula ti Bond kadagiti baetan ti 1962
ken 1983. Idi 1988, nangabak ni Connery ti Premio Oscar para iti Kalaingan a
Mangsuporta nga Aktor para iti papelna iti The Untouchables. Ti karerna iti
pelikula ket mairaman pay dagit ipelikula a kas ti Marnie, The Name of the Rose,
The League of Extraordinary Gentlemen, Indiana Jones and the Last Crusade, The
Hunt for Red October, Highlander, Murder on the Orient Express, Dragonheart, ken
The Rock.

Midia a mainaig kenni Sean Connery iti Wikimedia Commons Dagiti inadaw a sasao a
mainaig kenni Sean Connery iti Wikiquote (Ingles)



https://ilo.wikipedia.org/wiki/Sasao_nga_Apro-Asiatiko

Ti sasao nga Aproasiatiko ken makunkuna pay a Hamito-Semitiko ket nakabuklan iti
maysa kadagiti kadakkelan a pamilia dagiti pagsasao, nga addaan kadagiti agarup
a 375 a sibibiag a pagsasao. Ti pilo ket naisasao babaen ti sunorok a 300 a
riwriw a tattao, a kangrunaan kadagitoy ket naiwarwaras idiay Tengnga a Daya,
Amianan nga Aprika, ti Sara ti Aprika, ken dagiti paset iti Sahel.

Kaaduan kadagiti naisasao nga Apro-asiatiko a pagsasao ket ti Arabiko, a
mairaman amin dagiti bukodna a sabsabali a kita ti panagsarsarita, nga addaan ti
230 a riwriw a patneng nga agsasao, a kaaduan a maisasao idiay Tengnga a Daya
ken Amianan nga Aprika. Ti maikadua a kaaduan dagit agsasao ket ti Aproasiatika
a pagsasao ti pagsasao a Berebere, nga amin dagiti dialekto na, a maisasao idiay
Morocco, Arhelia, Libya ken ti ballasiw ti amin iti Amianan nga Aprika ken ti
Let-ang ti Sahara. Ti Berebere ket maisasao ti agarup a 25 aginggana ti 35 a
riwriw a tattao. Dagiti dadduma pay a kaaduan a maisasao nga Aproasiatiko a
pagsasao ket dagiti Amariko, ti nailian a pagsasao iti Ethiopia, ng aaddaan ti
18 a riwriw a patneng nga agsasao; ti Somali, a maisasao ti agarupa a 12 riwriw
a tattao idiay Kalatakan a Somalia; ken Hausa, nga agserserbi a kas lingua
franca iti kaaduan a paset iti Sahel, nga addan ti 25 a riwriw nga agsasao. Ti
mapatinayon pay kadagiti pagsasao a naisasao iti tatta nga aldaw, ti
Apro-asiatiko ket mairaman na dagiti dadduma a taga-ugma a pagsasao, a kas ti
Taga-ugma nga Ehipsio, Naibiblia nga Hebreo, ken Akadia.

Ti sao nga "Aproasiatiko" (kadawyan a naipangiletra tattan nga Apro-Asiatiko)
ket pinartuat babaen ni Maurice Delafosse (1914). Saan a kadawyan nga inususar
aginggana idi inampon babaen ni Joseph Greenberg (1950) idi sinukatan na ti
immuna a sao a "Hamito-Semitiko", kalpasan ti panangipakitanan a ti Hamitiko ket
maysa a parapiletio a panakaigrupo. Ti sao a "Hamito-Semitiko" ket maususar pay
laeng kadagiti akademia nga ugugali iti dadduma a pagilian ti Europa. Adu
kadagit mannurat ket suksukatan da ti "Apro-Asiatiko" iti "Aprasian", wenno,
pampanunutan dagiti kapanunutan a daytoy ket adadu nga Aprikano ngem Asiano,
"Afrasan". Dagiti tigga-maysa nga eskolar ket tawtawagen da ti pamilia nga
"Erythraean" (Tucker 1966) ken "Lisramic" (Hodge 1972).



https://ilo.wikipedia.org/wiki/Sasao_a_Niger%E2%80%93Kongo

Ti sasao a Niger–Kongo ket mangbukel ti maysa kadagiti kangrunaan a pamilia ti
pagsasao, ken iti kadakkelan kadagiti termino ti lugar ti heograpikal a lugar
idiay Aprika, bilang dagiti agsasao, ken bilang dagiti naisangayan a pagsasao.
Mabalinda a mangbukel ti pamilia ti pagsasao iti lubong babaen kadagiti termino
dagiti naisangayan a pagsasao, ngem daytoy a saludsod ket komplikado babaen ti
pannakaipalawag a maipanggep no ania ti mangbukel ti naisangayan a pagsasao. Ti
kadawyan a pannakailasin iti kaaduan ti sasao a Niger–Kongo iti panagusar iti
kadawyan a sistema ti klase ti pangnagan. Ti kaaduan ti agsasao iti sasao a
Niger–Kongo babaen ti bilang dagiti patneng nga agsasao ket ti Yoruba, Igbo,
Fula, Shona ken Zulu. Ti kaaduan a naisasao babaen ti dagup a bilang dagiti
agsasao ket ti Swahili. Adda met dagiti eskolar nga agdudua no ti Niger–Kongo
ket umiso a henetiko a yunit wenno tipolohiko a pannakaigrupo, ngem kaaduan
kadagiti espesialista ita nga aldaw ket mangikeddeng iti daytoy nga umiso a
pamilia, urayno awan ti konsenso iti subklasipikasion.



https://ilo.wikipedia.org/wiki/Sana%27a

Ti Sana'a (nailetra pay a kas Sanaa wenno Sana; Arabiko: صنعاء‎ Ṣan‘ā’
panangibalikas [sˤɑnʕaːʔ], Yemeni nga Aeabiko: [ˈsˤɑnʕɑ]) ket ti kadakkelan a
siudad idiay Yemen ken ti sentro ti Gobernorato ti Sana'a. Ti siudad ket paset
ti Gobernorato, ngem nagporma iti sabali nga administratibo a distrito ti
"Amanat Al-Asemah". Babaen ti batay-linteg ti Yemen, ti Sana'a iket ti kapitolio
ti Yemen, urayno ti tugaw ti mabigbigan iti sangalubongan a gobierno ket
naiyalis idiay Aden kalpasan ti kudeta ti Yemen ti2014–15. Ti Aden wket
nairangarang idi a kas temporario a kapitolio babaen ni Presidente Abd Rabbuh
Mansur Hadi idi Marso 2015.

Ti Sana'a ket maysa kadagiti kaduogan nga agtultuloy a matagtagitao a siudad iti
lubong. Iti kangato iti 2,300 metro (7,500 ft), daytoy pay ket maysa kadagiti
kanagtuan a kapitolio a siudad iti lubong. Ti Sana'a ket addaan itipopulasion
iti agarup a 1,937,500 (2012) ken mangaramid daytoy a kadakkelan a siudad ti
Yemen.

Midia a mainaig iti Sana'a iti Wikimedia Commons Pakaammo ti panagbiahe idiay
Sana'a manipud iti Wikivoyage (Ingles)



https://ilo.wikipedia.org/wiki/San_Francisco,_California

Ti San Francisco (/ˌsæn frənˈsɪskoʊ/), opisial a ti Siudad ken Probinsia ti San
Francisco, ket isu ti busbos, kultura, ken pagluganan a sentro iti Luek a Lugar
ti San Francisco, ti maysa a rehion iti 7.5 a riwriw a tattao a mairaman ti San
Jose ken Oakland. Ti maymaysa laeng a Siudad ken probinsia idiay California,
buklenna daytoy ti daga a kalawa ti agarup a 46.9 kuadrado milia (121 km2) idiay
amianan a gibus iti San Francisco a Peninsula, nga addaan ti kapusek iti agarup
a 17,179 a tattao tunggal maysa a milia (6,632 tattao tunggal maysa a km2). Isu
daytoy ti kapusekan a nataengan a dakkel a siudad (populasion ti sumurok a
200,000) idiay estado iti California ken ti makadua a kapusekan ti populasion a
dakkel a siudad idiay Estados Unidos kalpasan ti Siudad ti New York. Ti San
Francisco ket isu ti maikapat a kapusekan ti popuilasion a siudad idiay
California ken ti maika-13 a kaaduan ti populasion a siudad idiay Estados
Unidos, nga addaan ti populasion iti 805,235 manipud ti 2010 a Senso. Ti San
Francisco-Oakland-Fremont a metropolitano a lugar ket addaan ti populasion iti
4,335,391.



https://ilo.wikipedia.org/wiki/Sacramento,_California

Ti Sacramento (/ˌsækrəˈmɛntoʊ/) ket isu ti kapitolio a siudad ti Estado ti
California ken ti tugaw ti gobierno ti Kondado ti Sacramento. Daytoy ket
mabirukan iti pagsasabtan ti Karayan Sacramento ken Karayan Amerikano idiay
akin-amianan a paset ti nawatiwat a Sentral a Tanap. Daytoy ket addaan iti
population iti 477,892 manipud idi 2011, daytoy ket ti maikanem a kadakkelan a
siudad ti California ken ti maika-35 a kadakkelan a siudad idiay Estados Unidos.
Ti Sacramento ket isu ti bugas ti kultural ken sentro ti ekonomia ti
metropolitano a lugar ti Sacramento a mangiraman kadagiti pito a kondado nga
addaan iti nakarkulo a populasion idi 2009 iti 2,527,123. Ti metropolitano a
lugarna ket isu ti maikapat a kadakkelan idiay California kaplasan ti Kaltakan a
Lugar ti Los Angeles, Luek a Lugar ti San Francisco, ken ti metropolitano a
lugar ti San Diego, ken ti pay maika-27 a kadaelan idiay Estados Unidos.

Midia a mainaig iti Sacramento, California iti Wikimedia Commons Pakaammo ti
panagbiahe idiay Sacramento, California manipud iti Wikivoyage (Ingles)



https://ilo.wikipedia.org/wiki/Rosidae

Dagiti rosidae ket dagiti kameng ti dakkel a monopiletio a klado dagiti mula nga
agsabsabong, nga aglaon kadagiti agarup a 70,000 a sebbangan, dagitoy ket ad-adu
ngen maysa a pagkatlo kadagiti amin nga angiospermae. Ti klado ket nabingbingay
kadagiti 16 aginggana kadagiti 20 nga urnos, depende ti sirkunskripsion ken ti
pannakaidasig. Dagitoy nga urnos, ken isuda met laeng nga agkukuyog a mangbukel
dagiti agarup a 140 pamilia. Dagiti rosidae ken dagiti asterida ket isu dagiti
ti kadakkelan kadagiti klado dagiti eudikota.

Dagiti posil a rosidae ket naam-ammuan manpud ti paset ti panawen ti Cretaceo.
Ti karkulo ti molekular a pagorasan ket mangipakpakita a dagiti rosidae ket
nagtaud iti Aptian wenno Albian nga agpang dagiti Cretaceo, idi baetan ti 125
ken 99.6 riwriw a tawtawen.

Ti nagan iti Inggles a "rosids" ket naibatay iti "Rosidae", daytoy idi ti
kadawyan a naipagpagarup a subklase. Idi 1967, inpakita ni Armen Takhtajan a ti
husto a pagibatayan para iti nagan a "Rosidae" ket ti deskripsion iti maysa a
grupo ti mulmula a naipablaak idi 1830 babaen ni Friedrich Gottlieb Bartling.
Daytoy a klado ket kanungpalan a napanaganan manen ti "Rosidae" ken
nadumadumaanen a pinatinggaan babaen dagiti nadumaduma a mannurat. Ti nagan a
"rosids" iti Inggles ket saan a pormal, ken saan nga ipagarup nga adda ti
aniaman a naisangayan a taksonomiko a ranggo kasla ti nagnagan nga inkeddeng
babaen ti ICBN. Dagiti rosidae ket monopiletiko a naibatay ti ebidensia a
nabirukan babaen ti molekular a pilohenetiko a panagusig.

Adda dagiti tallo a nadumaduma a panangipalplawag dagiti rosidae nga agdama nga
inus-usar. Adda met dagiti mannurat a mangiraman dagiti urnos ti Saxifragales
ken dagiti Vitales iti rosidae. Dagiti dadduma met ket ilaksidda dagitoy dua nga
urnos. Ti sirkunskripsion iti daytoy nga artikulo ket isu ti APG II a
panangidasig, a mangiraman kadagiti Vitales, ngem mangilaksid kadagiti
Saxifragales.

Dagiti rosidae ken dagiti Saxifragales ket mangpormada iti klado. Daytoy ket
maysa kadagiti innem a grupo a mangbukel ti Pentapetalae (bugas nga eudikota a
saan a mairaman dagiti Gunnerales), dagiti dadduma ket dagiti Berberidopsidales,
Caryophyllales, Dilleniales, Santalales, ken dagiti asterids. Ganganai awan ti
pannakaamo a maipanggep kadagiti pannakaikabagian a baetan dagitoy a grupo

Dagiti rosidae ket buklen dagiti dua a grupo: ti urnos dagiti Vitales ken dagiti
eurosidae (agpayso a rosidae). Dagitieurosidae, ket mabibgbingayda met kadagiti
pito a grupo: Fabidae, Geraniales, Myrtales, Crossosomatales, Picramniales,
Malvidae, ken ti saan a naipuesto a pamilia ti Apodanthaceae. Dagiti Fabidae ket
masansan dagitoy a tinawtawagan kadagiti fabids, wenno dagiti eurosids I. Ken ti
met Malvidae ket masansan dagitoy a tinawtawagan kadagiti malvids, wenno dagiti
eurosids II.

Dagiti rosidae ket buklen dagiti 17 nga urnos ken dagiti 2 a pamilia a naikabil
iti incertae sedis (saan a naurnos). Iti maipatinayon kadagiti Vitales, Rosales,
Geraniales, Myrtales, Crossosomatales, ken dagiti Picramniales, adda met dagiti
8 nga urnos iti Fabidae ken dagiti 4 nga urnos iti Malvidae. Idi 2009, ni
Hengchang Wang ken dagiti kaduna a mannurat ket nangisingasing a ti Malvidae ket
maipadakkel tapno mairaman dagiti Geraniales, Myrtales, Crossosomatales, ken
dagiti Picramniales. Daytoy a dakdakkel a sirkunskripsion ti Malvidae ket
nakaawat ti napigsa nga estatistikal a suporta (100% bootstrap a porsiento)
kadagiti panagusigda. Adda met dagiti urnos a baro pay laeng a nabigbigan.
Dagitoy ti Vitales, Zygophyllales, Crossosomatales, Picramniales, ken
Huerteales.

Dagiti pamilia ti Apodanthaceae ken Huaceae ket nairaman dagitoy iti rosidae,
ngem saan dagitoy a naipuesto kadagiti aniaman nga urnosna.

Ti Apodanthaceae ket maysa nga enigmatiko a pamilia dagiti parasitoko a
achlorophyllous. Dagitoy ket temporario a naipuesto kadagiti Cucurbitales babaen
dagiti dadduma, ngem dagiti apinidaddda ket agtultuloy a saan a nalawag. Dagiti
gene a kloroplasta ket naus-usaren a mangibaga ti pilohenia ti mula ket saan met
unay a makaited ti adu a pilohenetiko a pakaammo dagiti mula nga awan kadagiti
chlorophyll, gapu ti daytoy a kaso, dagitoy a gene ket dagiti saan a makaannong
a pseudogene.

Ti pamilia a Huaceae ket kameng ti COM (Celastrales, Oxalidales, Malpighiales) a
klado ti Fabidae. Ti saludsod a maipanggep ti Huaceae ket no daytoy ket nasken a
bukbukodna a mairaman kadagiti maysa nga urnos ti COM a kas ti maika-4 a kameng
ti klado ti COM. Ti dua a panagadal ket nangitudo a nasken daytoy a maipuesto
kadagiti Oxalidales, bayat a ti maysa met ket nangibagbaga a nasken a saan a
mairaman.

Ti pilohenia a maipakpakita dita babab ket naampon manipud kenni Wang ken dagiti
kaduna a mannurat (2009), nga adda dagiti nagan ti urnos manipud ti Website ti
Pilohenia ti Angiospermae. Dagiti sanga nga addaan ti basbassit ngem 50% a
bootstrap a suporta ket narebba. Dagiti sabali a sanga ket addaan ti 100%
bootstrap a suporta malaksid kadagiti maipakita a saan.

Ti agtalinaay ti nitrohenoa klado ket aglaon ti nangato a bilang dagiti
aktinorisika a mula (nga awan kadagiti nodulo a ramut ng agalaon ti agtalinaay
ti nitroheno a bakteria, a mangtulon ti mula a dumakkel kadagiti saan a nalames
a daga). Nupay kasta, saan amin a mulmula iti daytoy a klado ket dagiti
aktinorisika.



https://ilo.wikipedia.org/wiki/Robin_Williams

Ni Robin McLaurin Williams (Hulio 21, 1951 – Agosto 11, 2014) ket maysa idi nga
Amerikano nga aktor ken komediante. Nangrugi a kas komediante idiay San
Francisco ken Los Angeles kadagiti tawen ti tengnga ti 1970, isu ket
naipammadayawan iti panangiyuna ti iyu-ungar manen iti komedia idiay San
Francisco. Kalpasan a dimmayeg a kas Mork iti sitcom ti Mork & Mindy (1978–82),
napngipatakder isuna ti karer iti komedia ken pelikula. Isu ket ammo idi para
iti kalaingna nga agimprobisado.

Kalpasan ti immuna a pelikula iti musikal a komedia ti Popeye (1980), isu ket
kimmaddua a nagbida kadagiti kaaduan a naipammadayan a pelikula, mairaman ti
komedia-drama ti The World According to Garp (1982), ti komedia ti gubat ti Good
Morning, Vietnam (1987), dagiti drama ti Dead Poets Society (1989) ken
Awakenings (1990), ti komedia-drama ti The Fisher King (1991), ti pantasia nga
animado a musikal ti Aladdin (1992), ti drama ti Good Will Hunting (1997), ken
ti sikolohikal a thriller ti One Hour Photo (2002), ken dagiti pay nagballigi
iti pinansia a kas ti pelikula ti Hook (1991), ti komedia ti Mrs. Doubtfire
(1993), ti pantasia nga adbentura ti Jumanji (1995), ti komedia ti The Birdcage
(1996),ken ti trilohia ti serye ti Night at the Museum.

Idi 1998, nangabak ni Williams iti Kalaingan a Mangsuporta nga Aktor para iti
panangiladawanna a kas ni Dr. Sean Maguire iti Good Will Hunting.

Midia a mainaig kenni Robin Williams iti Wikimedia Commons Dagiti inadaw a sasao
a mainaig kenni Robin Williams iti Wikiquote (Ingles)



https://ilo.wikipedia.org/wiki/Robert_Andrews_Millikan

Ni Robert A. Millikan (Marso 22, 1868 – Disiembre 19, 1953) ket maysa idi nga
Amerikano iti eksperimental a pisiko a napmmadayawan iti Premio Nobel iti Pisika
isi 1923 para iti panagrukodna iti elementario a karga ti elektroniko ken para
iti obrana iti potoelektriko nga epekto.

Ni Millikan ket nagturpos manipud idiay Kolehio Oberlin idi 1891 ken nakagun-od
iti doktorado idiay Unibersidad ti Columbia idi 1895. Idi 1896 isu ketnagbalin a
katakunaynay idiay Unibersidad ti Chicago, nga idiay ket nagbalin a napno a
propesor idi 1910. Idi 1909 ni Millikan ket nangirugi kadagiti serie dagiti
eksperimento tapno mangikeddeng ti elektriko a karga nga inawit babaen ti
agmaymaysa nga elektron. Isu ket nangirugi babaen ti panagrukod ti kurso dagiti
nakarga a tedted ti danum iti maysa a lugar tielektriko. Dagiti resulta ket
nangisingasing a ti karga kadagiti tedted ket ti nadumaduma nga elementario a
karga ti elektroniko,ngem ti eksperimento ket saan a napudno unay a makaawis.
Isu ket naggun-od pay kadagiti napudpudno a resulta idi 1910 iti naindayegan a
eksperimento ti tedted ti lana a dayta ket sinukatanna ti danum (a napardas unay
a mabawbaw) iti lana.

Midia a mainaig kenni Robert Andrews Millikan iti Wikimedia Commons Dagiti
inadaw a sasao a mainaig kenni Robert Andrews Millikan iti Wikiquote (Ingles)



https://ilo.wikipedia.org/wiki/Rizal

Ti Rizal ket maysa a probinsia iti Filipinas a masarakan iti rehion ti
CALABARZON iti Luzon. Ti kapitoliona ket ti Siudad ti Antipolo, nupay kasta, ti
pasdek ti probinsial a kapitolio ket adda iti Siudad ti Pasig a paset ti Metro
Manila. Kabeddengna ti Metro Manila iti daya, dagiti probinsia ti Bulacan iti
amianan, Quezon iti daya, ken Laguna iti abagatan.

Sigud a Morong ti nagan ti probinsia Politiko-Militar a Distrito babaen ti daan
a probinsia ti Manila. Napagbalin kas naan-anay a probinsia idi 1901 ket
napanaganan iti Rizal kas pammadayaw iti nailian a bannuar, a ni Jose Rizal.

Sigud a buklen ti 26 nga ili ti probinsia iti pannakabangonna idi 1901: 14
manipud iti daan a probinsia ti Manila (Las Piñas, Malabon, Makati, Parañaque,
Mandaluyong, San Juan, Navotas, Muntinlupa, Taguig, Pateros, Pasig, Marikina,
San Mateo, ken Montalban (Rodriguez itan); ken 12 manipud iti Politico-Militar a
Distrito ti Morong (Angono, Baras, Binangonan, Cainta, Antipolo, Cardona,
Jalajala, Morong, Pilillia, Tanay, Taytay ken Teresa).

Idi Nobiembre 7, 1975, ti 12 nga ili ti Las Piñas, Parañaque, Muntinlupa,
Taguig, Pateros, Makati, Mandaluyong, San Juan, Malabon, Navotas, Pasig ken
Marikina ket naisali iti baro a nabangon a rehion a Metro Manila ket 14 laengen
nga ili ti nabati iti probinsia ti Rizal.



https://ilo.wikipedia.org/wiki/Reykjav%C3%ADk

Ti Reykjavík (Panangibalikas nga Islandes: [ˈreiːcaˌviːk] ( denggen)) ket isu ti
kapitolio ken kadakkelan a siudad idiay Islandia.

Ti latitud na, aiti 64°08' N, ket makabalin daytoy a ti ti kaamianan unay iti
lubong a kapitolio a siudad iti maysa a naturay nga estado. mabirukan daytoy
idiay abagatan a laud iti Islandia, idiay akin-abagatan nga aplaya iti Luek ti
Faxaflói. Nga addaan ti populasion ti aganad a 120,000 (ken sumurok a 200,000
idiay Kalatakan a Reykjavík a Lugar), datoy ti pusod ti ekonomia ken gobierno ti
Islandia.

Ti Reykjavík ket naikapamatian a daytoy ti pakabirukan ti immuna a pagnaedan
idiay Islandia, a ti Ingólfur Arnarson ket napakunkuna a naipabangon idi 870
C.E. Aginggana idi maika-18 a siglo, awan ti urbano a panagrangrang-ay iti
lokasion iti daytoy a siudad. Daytoy a siudad ket naibangon idi 1786 a kas maysa
a paggatangan nga ili ken dimmaakkel kadagiti sumagad a dekado, ken nagbalin a
rehional ken nailian a sentro ti komersio, populasion ken gobierno.



https://ilo.wikipedia.org/wiki/Reproduksion

Ti reproduksion wenno panagpaadu ket isu ti biolohiko a proseso babaen dagiti
baro a "kaputotan" dagiti agmaymaysa nga organismo ket mapaadu manipud kadagiti
"nagannak kaniada". Ti reproduksion ket kammasapulan a langa kadagiti amin nga
ammo a biag; ti tunggal maysa nga organismo ket adda gapu ti resulta iti
reproduksion wenno panagpaadu. Dagiti ammo a pamay-an ti reproduksion ket adu a
naigrupo kadagiti dua a kangrunaan a kita: seksual ken aseksual.

Iti aseksual a reproduksion, ti agmaymaysa ket mabalin nga agpaadu nga awan ti
pannakairaman ti sabali nga agmaymaysa iti dayta a sebbangan. Ti
pannakabingbingay ti selula ti bakterial iti dua a selula ket maysa a kas
pagarigan iti aseksual a reproduksion. Ti aseksual a reproduksion ket saan,
nupay kasta, a naipatingga kadagiti agmaymaysa ti selulana nga organismo.
Kaaduan kadagiti mula ket addan ti abilidad ti aseksual a panagpaadu ken dagiti
sebbangan ti kuton a Mycocepurus smithii ket naipanpanunotan nga agpaadu babaen
kadagiti aseksual a pamay-an.

Ti seksual a reproduksion ket kadawyan a makasapul ti pannakairaman ti dua nga
indibidual wenno dagiti gameto, maysa iti tunngal maysa a kasumbangir a sekso.
Ti panagpaadu dagiti oeganismo ken mabalin pay a mapasamak babaen ti klonasion.



https://ilo.wikipedia.org/wiki/PubMed_Identifier

Ti PubMed ket maysa a nawaya a batayan ti datos a kangrunaan a pagserrekan ti
MEDLINE a batayan ti datos dagiti reperensia ken dagiti abstrakto dagiti siensia
ti biag ken dagiti biomedikal a topiko. Ti Nailian a Biblioteka ti medisina ti
Estados Unidos (NLM) kadagiti Nailian a Patakder ti Salun-at ket isuda ti
magtartaripato ti batayan ti datos a kas parte ti sistema Entrez iti panangala
ti pakaammo.

Manipud idi 1971 aginggana idi 1997, ti online a panagserrek ti MEDLINE iti
kompiuterisado a batayan ti datos ti MEDLARS ket nangruna a babaen kadagiti
patakder ti pakuldad a kasla dagiti medikal a biblioteka. Ti PubMed, ket immuna
a naipablaak idi Enero 1996, ket isu ti nagrugian ti panawen ti pribado, nawaya,
ken ti agtagibalay a pagbirukan ti kompiuterisado a MEDLINE. Ti sistema ti
PubMed ket nawaya a naidaton iti publiko iti Hunio, 1997, idi naipakita dagiti
panagbiruk ti MEDLINE babaen ti web, iti maysa a seremonia, babaen ni Bise
Presidente Al Gore ti Estados Unidos.

Adu kadagiti rehistro ti PubMed ket aglaon kadagiti silpo dagiti napno a testo
dagiti artikulo, ken adda kadagitoy ti naway a magun-od, a kadawyan iti PubMed
Central ken dagiti lokal a kapadan a kas ti UK PubMed Central.

Ti pakaammo a maipanggep kadagiti warnakan a naikabil iti PubMed ket mabirukan
idiay Katologo ti NLM.

Manipud idi 19 Mayo 2013, ti PubMed ket addaan kadagiti sumurok a 22.7 a riwriw
dagiti rehistro manipud idi 1966, a napili manipud idi tawen ti 1865, ken napili
unay agingana idi 1809; adda dagiti agarup a 500,000 a rehistro ti mainaynayon
iti tunggal maysa a tawen. Iti isu met laeng a tawen, 13.1 riwriw kadagiti
rehistro ti PubMed ket nailista nga adda dagiti abstraktoda, ken 14.2 riwriw
kadagiti artikulo ket addan kadagiti silpo iti napno a testo (kadagitoy ket 3.8
riwriw dagiti artikulo a mangun-od ti napno a testo nga awan bayadna para iti
sinoman nga agus-usar). Ti mangkita ti agdama a kadakkel iti kita ti batayan ti
datos, imakinilia ti "1800:2100[dp]" wenno "all[sb]" iti pagbirukan a tawa ti
PubMed



https://ilo.wikipedia.org/wiki/Primabera

Ti primabera wenno panagsusulbod ket maysa kadagiti uppat a konbensional a
kalalainganna a tiempo, kalpasan ti panaglalam-ek ken sarunuen ti kalgaw. Adda
met dagiti nadumaduma a teknikal a panangipalawag iti primabera, ngem ti lokal a
panagusar iti termino ket agdumaduma segun ti lokal a klima, dagiti kultura ken
dagiti ugali. No primabera idiay Akin-amianan a Hemisperio, idiay Akin-abagatan
a Hemisperio ket otonio. Iti ekuinokso ti primabera, dagiti aldaw ket agarup
dagitoy a 12 nga oras a ti kaatiddog ti aldaw ket umat-atiddog nga
agprogprogreso ti tiempo. Ti primabera ken "panawen ti primabera" ket
mangibagbaga iti tiempo, ken dagiti kapanunotan ti pannakaipasngay manen,
panagpaubing, panagbapabro, resureksion ken panagtubo manen. Dagiti lugar ti
subtropikal ken tropikal ket addaan kadagiti klima a nasaysayaat a maipalawag
kadagiti termino dagiti sabali a tiempo, kasla iti namaga wenno nabasa, nepnep
wenno bagio. Kadawyan a dagiti kultura ket addaan kadagiti naipalawag a nagnagan
para kadagiti tiempo nga awan unay ti pannakaipada kadagiti termino a nagtaud
manipud idiay Europa.



https://ilo.wikipedia.org/wiki/Prepektura_ti_Aomori

Ti Prepektura ti Aomori (青森県, Aomori-ken?) ket maysa a prepektura ti Hapon a
mabirukan idiay Rehion ti Tōhoku. Ti kapitoliona ket ti siudad ti Aomori.

Aginggana idi Restorasion ti Meiji, ti lugar ti prepektura ti Aomori ket ammo
idi a kas ti akin-amianan a parte ti Probinsia ti Mutsu.

Idi las-ud ti paset ti panawen ti Edo ti sangkaputotan ti Hirosaki ket
nangrugida a nangbangon iti puerto iti agdama a siudad ti Aomori. Adda idi
dagiti berde a kakaykayuan iti asideg ti siudad ken inus-usar idi a kas dulon
para kadagiti barko a napnapan iti puerto. Dagitoy a berde a kakaykayuan ket
tinawtawagan iti aoi-mori ken isu daytoy ti nakaalaan ti nagan ti Aomori. Ti
prepektura ket rimsua idi 1871. Ti ili ti Aomori ket nabangon idi 1889. Ti ili
ket nainkorporado a kas siudad idi 1898 ken addaan daytoy iti populasion iti
28,000. Nauram ti distrito ti Yasukata idi Mayo 3, 1910. Inabuyotan babaen
dagiti napigsa nga angin, ti uram ket pinardasanna a dinadael ti sibubukel a
siudad. Ti uram ket nakapatay iti 26 ket nakadunor kadagiti 160 nga agtataeng.
Daytoy ket nagdadael kadagiti 5,246 a balay ken inuramna dagiti 19 a
pagipenpenen a pasdek ken dagiti 157 a bodega. Idi 10:30 p.m. idi Hulio 28, 1945
ti Amerikano nga eskuadra ti dagiti B29 ba bombador ket binombada ti sumurok a
90% iti siudad.

Ti Prepektura ti Aomori ket ti akin-amianan unay a prepektura iti Honshu ken
sanguenna ti Hokkaido iti ballasiw ti Lingsat Tsugaru. Daytoy ket beddenganna ti
Akita ken Iwate iti abagatan. Ti Oma, iti akin-amianan a daya nga ungto ti
nasukog iti wasay a Peninsula Shimokita, ket ti akin-amianan unay a punto ti
Honshu. Ti Shimokita ken ti Peninsula Tsugaru ket palikmutannda ti Luek Mutsu.
Iti pagbaetan dagitoy a peninsula ket mabirukan ti Peninsula Natsudomari, ti
akin-amianan a patingga ti Banbantay Ōu. Dagitoy tallo a peninsula ket
prominente a makita iti simbolo ti prepektura, ti naestilo a mapa.

Ti Danaw Towada, ti abut ti bulkan a danaw, ket sakkawenna ti pagbeddengan ti
Aomori' iti Akita. Ti Karayan Oirase ket agayus nga agpadaya manipud iti Danaw
Towada. Ti Banbantay Shirakami ket mabirukan iti akindaya nga Aomori ken aglaon
ti naudi a birhen a kabakiran ti kayo ti beech ket habitat daytoy dagiti sumurok
a 87 sebbangan dagiti billit.

Manipud idi Abril 1, 2012, 12% iti dagup a kalawa ti daga ti prepektura ket
naidesignado idi a kas dagiti Natural a Parke, a kas dagiti nailian a parke ti
Towada-Hachimantai, Shimokita Hantō, ken ti Tsugaru, ken dagiti prepektural a
natural a parke ti Akaishi Keiryū Anmon no Taki, Asamushi-Natsudomari, Ashino
Chishōgun, Iwaki Kōgen, Kuroishi Onsenkyō, Nakuidake, Ōwani Ikarigaseki
Onsenkyō, ken ti Tanesashi Kaigan Hashikamidake.



https://ilo.wikipedia.org/wiki/Piramida

Ti piramida wenno piramide (manipud ti Griego: πυραμίς pyramis) ket isu ti
estruktura a ti sukogna ket agarup a ti piramida iti heometriko a kapanunotan;
ti akin-ruar a rabawna ket trianggulo ken agsinnabat iti agmaymaysa a puntos iti
ngato. Ti batayan ti piramida ket mabalin a trilateral, kuadrilateral, wenno iti
ania man a poligono a sukog, a ti kayatna a sawen ket ti piramida ket addaan ti
saan a basbassit ngem tallo nga akinruar a tringgulo a rabaw (saan a basbassit
ngem uppat a sanguanan a mairaman ti batayan). Ti kuadrado a piramida, ket isu
ti addaan ti kuadrado a batayan ken uppat a trianggulo nga akinruar a rabaw, ket
isu daytoy ti kadawyan a bersion.

Ti daremdem ti piramida, a ti kaaduan a kadegsenna ket as-asideg iti rabaw ti
daga, ken ti piramidion iti ngato ket kayatna a sawen a ti basbassit a
materiales iti ngato ti piramida ket agpababanto nga agiduron manipud ti ngato.
Daytoy a pannakaiwarwaras ti kadagsen ket nangpalubos kadagiti nasapa a
sibilisasion ti agpartuat kadagiti natalinaay nga estruktura ti monumento.

Dagiti piramida ket nabangbangon idin dagiti sibilisasion kadagiti nadumaduma a
paset ti lubong. Para kadagiti rinibu a tawtawen, dagiti kadakkelan nga
estruktura iti Daga idi ket dagiti piramida—ti immuna ket ti Nalabbasit a
Piramida idiay Necropolis ti Dashur ken kalpasanna ti Nalatak a Piramida ti
Khufu, iti Ehipto, ti naud-udi a naibagbaga ket isu-isu ti natidtidda kadagiti
Pito a Siddaaw iti Taga-ugma a Lubong. Ti Piramida ni Khufu ket nangruna a
nabangon iti limestone (nga addaan dagiti dakkel a granito nga inus-usar
kadagiti akin-uneg a kamara), ken naikedkeddeng a kas maysa nga maestra obra ti
arkitektura. Daytoy ket aglon kadagiti garup a 1,300,000 muton a sumakop ti
kadagsen manipud ti 2.5 tonelada (5,500 lb) aginggana ti 15 tonelada (33,000 lb)
ket nabangon iti maysa a kuadrado a batayan nga adda dagiti bakrang nga agrukod
iti agarup a 230 m (755 pie), a mangabbong kadagiti 13 nga acre. Dagiti uppat a
bakrangna ket apag-isu a sumango kadagiti uppat a kardinal a puntos ken addan
iti anggulo kadagiti 52 a grado. Ti kasisigud a katayag idi ti piramida ket
146.5 m (488 pie), ngem itan ket addaan laeng ti 137 m (455 pie) a katayag, ti
9 m (33 pie) nga awanen ket gapu ti panagtakaw ti napino a nasayaat a puraw a
Tura a bungon a limestone, para iti konstruksion idiay Cairo. Daytoy ket isu pay
laeng ti katayagan a piramida Ti kadakkelan a piramida babaen ti tomo ket ti
Nalatak a Piramida ti Cholula, idiay Mehikano nga estado ti Puebla.



https://ilo.wikipedia.org/wiki/Persia

Ti Iran (i/ɪˈrɑːn/; Persiano: ایران‎ [ʔiˈɾɒn] ( denggen)), opisial a ti Islamiko
a Republika ti Iran (Persiano: جمهوری اسلامی ایران‎ Jomhuri-ye Eslāmi-ye Irān),
ket maysa a pagilian idiay Akinlaud nga Asia. Ti nagan nga "Iran", nga iti
Persiano ket kayatna a sawen a "Daga dagiti Ariano", ket kapatnengan nga
inususar daytoy manipud idi Sassaniano a panawen. Naus-usar ti sangalubongan
daytoy idi 1935, sakbayan a daytoy a pagilian ket naam-ammuan idi ti Lumaud a
lubong a kas ti Persia ( /ˈpɜrʒə/ or /ˈpɜrʃə/). Ti "Persia" ken "Iran" ket
maisublatan a maus-usar iti linaon dagiti kultura; nupay kasta,ti "Iran" ket isu
ti opisial a maus-usar a nagan kadagiti linaon a politika.

Ti maika-18 a kadakkelan a pagilian iti lubong iti termino a kalawa iti
1,648,195 km2 (636,372 sq mi), ti Iran ket adda ti populasion ti agarup a 75 a
riwriw. Daytoy ket maysa a pagilian itinaisangsangayan a heopolitika a
kinapangruna gapu ti lokasionna kadagiti tallo lugar iti Asia (Laud, Tengnga,
ken Abagatan). Ti Iran nabeddengan iti amianan babaen ti Armenia, Azerbaijan ken
Turkmenistan. Ti Iran ket maysa a litoral nga estado ti Baybay Kaspio, nga adda
ti kauneg ti daga a baybay, ti Kazakhstan ken Rusia ket dagus pay a kaaruba ti
Iran iti amianan. Ti Iran ket nagbeddengan iti daya babaen ti Apganistan ken
Pakistan, iti abagatan babaen ti Golpo Persiano ken ti Golpo ti Oman, iti laud
babaen ti Irak ken iti amianan a laud babaen ti Turkia. Ti Tehran ket isu ti
kapitoliona, ti kadakkelan a siudad ti pagilian ken ti politikal, kultural,
komersial ken industrial a sentro ti pagilian. Ti Iran ket maysa a rehional a
bileg, ken agtengtengngel ti nangruna a puesto iti sekuridad ti sangalubongan
nga enerhia ken ekonomia ti lubong a kas nagbanagan kadagiti dakkel a resebana
iti petrolio ken masna nga alingasaw. Ti Iran ket adda ti maikadua a kadakkelan
a napasingkedan a reserba ti masna nga alingasaw iti lubong ken ti maikapat a
kadakkelan a napasingkedan a reserba ti petrolio.

Ti Iran ket isu ti pangibalayan kadagiti kaduogan a sibilisasion iti lubong. Ti
immuna a dinastia idiay Iran ket naporma idi las-ud ti Elamita a pagarian idi
2800 BC. Ti Irani a Medes ket nangikaykaysa ti Iran iti maysa nga imperio idi
625 BC. Dagiti ket sinaruno ti ken Irani nga Akamenidanga Imperio, ti Heleniko a
Seleusida nga Imperio kendagiti dua a simmarsaruno nga Irani nga imperio, dagiti
Parto ken dagiti Sassanid, sakbay ti Muslim a panarukma idi 651 AD. Dagiti
kalpasan ti Islamiko a dinastia ken dagiti imperio ti Iran ket nagpadakkelda ti
pagsasao a Persiano ken kultura kadagiti amin a Irani a banak. Dagiti nasapa a
dinastia ti Iran a nangiyunay-unay manen ti pnnakawaya ti Iran ket mairaman
dagiti Tahirid, Saffarid, Samanid kenBuyid.

Ti agrangrang-ay a Persiano a literatura, philosopia, medisina, astronomia,
matematika ken arte ket nagbalin kadagiti nangruna nga elemento ti Muslim a
sibilisasion. Ti Irani nga identidad ket nagtultuloy urayno adda dagiti
ganganaet a panaturturay kadagiti dimteng a sigsiglo ken ti Persiano a kultura
ket inampon pay babaen dagiti Ghaznavid, Ti Seljuk, Ilkhanid ken ti Timurid
agturturay. Ti irurumsua ti 1501 iti Safavid a dinastia, a nangipakpatakder ti
Imami a Shia nga Islam a kas ti opisial a relihion ti imperioda, ket nangmarka
ti maysa a kangrunaan a nagsikkuan a puntos ti Irani ken Muslim a
pakasaritaan.Ti Kontitusional a Rebolusion ti Persia ket nangibangon ti immuna a
parlamento ti pagilian idi 1906, iti kaunegan ti maysa a batay-linteg a
monarkia. Kalpasan ti maysa a kudeta nga inrugi babaen ti Nagkaykaysa a Pagarian
ken Estados Unidos idi 1953, ti Iran ket nagin-inut a nagbalin a adadu nga
autokratiko a pagilian. Ti immadadu a panagsuppiat iti ganganaet nga impluensia
ket kimmaro idi las-ud ti Irani a Rebolusion a nagiturongan ti pannakabangon ti
maysa nga Islamiko a republika idi 1 Abril 1979.

Ti Iran ket maysa a kaemeng dagiti nangipundar ti Nagkaykaysa a Pagpagilian ,
NAM, OICken ti OPEC. Ti politikal a sistema ti Iran, a naibatay ti 1979a
batay-linteg, ket buklen dagiti nadumaduma a narikut a nagkikinnapet nga
agturturay a bagbagi. Ti kangatuan a kasasaad ti turay ket ti Kangatuan a Daulo.
Ti Shia nga Islam ket isu ti opisial a relihion ken ti Persiano ket isu ti
opisial a pagsasao.

Ti ngan ti Iran (ایران) ket isu ti Moderno a Persiano a tinaudan manipud ti
Proto-Irani a termino ti Aryānā,, a kayatna a sawen ket "Daga dagiti Aryan", nga
immun-una a naipakpakita iti Avesta a tradision ti Zoroastrianismo. Thi termino
nga Ērān ket nabirukan a mangibagbaga ti Iran iti maika-3 a siglo a Sassanid a
sinuratan, ken ti Parto a sinuratan a kumadduan kadagiti panagusarna ti Parto a
termino ti "aryān" a nangibagbaga kadsagiti Irani. Nupay kata, iti
naipakasaritaan ti Iran ket naibagbaga idi a kas Persia wenno ti kapadpadana (La
Perse, Persien, Perzië, kdpy.) babaen ti Lumaud a lubong, a nagruna ti gapuna
kadagiti sinursurat dagidi Griego a historiador a nangtawtawag ti Iran iti
Persis (Περσίς), a kayatna a saoen ket daga dagiti Persiano. Idi 1935, ni Rezā
Shāh ket nagkiddaw a ti komunidad ti sangalubongan ket tawaganda koma ti
pagilianna a kas ti Iran. Ti panagsuppiat ti panagbaliw ti nagan ket nangiturong
ti panagibabawi ti daytoy a keddeng, ken idi 1959 dagitoy dua a nagan ket
naipagsinnukat a naus-usar. Manipud ti Irani a Rebolutsion idi 1979 ti opisial a
naganen ti pagilian ket "Islamiko a Republika iti Iran".

Ti naipakasaritaan ken maipapan ti kultura a naad-adu a panagusar ti 'Iran' ket
saan a nairestrikto iti moderno a maitutop nga estado. Irānshahr wenno Irānzamīn
(Kalatakan nga Iran) ket maipada kadagiti teritorio ti Irani a kultura wenno
linguistiko a sona. Malaksid ti moderno nga Iran, nangiraman daytoy kadagiti
paset ti Kaukaso, Mesopotamia, ti Indiano a subkontinente ken Tengnga nga Asia.

Dagiti kasapaan nga arkeolihoko nga artipakto idiay Iran, kasla dagiti nakalkali
idiay Kashafrud ken dagiti sitio idiay Ganj Par, ket mangipakpakita ti kaada ti
tao idiay Iran manipud idi panawen ti Akin-baba Paleolitiko. Dagiti Neanderthal
nga artipakto a napetsaan manipud idi panawen ti Tengnga a Paleolitiko ket
nangruna a nabirukanen idiay rehion ti Zagros kadagiti sitio a kas dagiti rukib
ti Warwasi ken Yafteh . Dagiti nasapa nga agrikultural a komunidad ket
nangrugida a rimmang-ay idiay Iran idi agarup a 8000 BC, nga adda dagiti
pagtaengan a kas ti Chogha Bonut, Susaken Chogha Mish a rimmangrang-ay idiay
rehion ti Zagros.

Ti irumrumsua iti Susa a kas maysa a siudad ket naikeddeng babaen ti
panangipetsa iti C14 a nasapsapa a kas ti 4395 BC. Adda dagiti sangadosena a
pre-historiko a sitio iti ballasiw ti Irani a banak a manigitudtudo ti kaadda
kadagiti taga-ugma a kultura ken dagiti urbano a pagtaengan idi maikapat a
milenio BC. Idi las-ud ti Gambang a panawen ti Iran idi ket pagbalayan dagiti
nadumaduma a sibilisasion a kas ti Elam, Jiroft ken dagiti Zayandeh Rud a
sibilisasion. Ti Elam, ket isuidi ti kadayegan kadagitoy a sibilisasion a
naparang-ay idiay abagatan a laud ti Iran a kaaripingna dagitiadda idiay
Mesopotamia. Ti panagrang-ay ti panagsurat idiay Elam idi maikapat a milenio BC
ket kapadpadana iti napasamak idia Sumer. Ti pagarian ti Elam ket nagtultuloy ti
kaaddana angiggana ti irurumsua dagiti imperio ti Mediano ken dagiti Akuamenida
nga Imperio.

Ti Iran ket ti maikasangapulo ket walo a kadakkelan a pagilian iti lubong, nga
addaan iti kalawa iti 1,648,195 km2 (636,372 sq mi). Ti kalawana ket agarup a
kapada no maitiptipon ti Nagkaykaysa a Pagarian, Pransia, España, ken Amenania,
wenno kapada no ad-adu bassit ngem ti estado ti Estados Unidos ti Alaska. Ti
Iran ket mabirukan iti nagbaetan dagiti latitud ti 24° ken 40° N, ken dagiti
longitud ti 44° ken 64° D. Dagitipagbeddenganna ket ti Azerbaijan (611 km
(380 mi)) (iti Azerbaijan-Naxciva eksklabe iti (179 km (111 mi) )) ken ti
Armenia (35 km (22 mi)) iti amianan-laud; ti Baybay Kaspio iti amianan; ti
Turkmenistan (992 km (616 mi)) iti amianan-daya; ti Pakistan (909 km (565 mi))
ken Apganistan (936 km (582 mi)) iti daya; ti Turkia (499 km (310 mi)) ken ti
Irak (1,458 km (906 mi)) iti laud; ken dagiti pay danum ti Persiano a Golpo ken
ti Golpo ti Oman iti abagatan.

Ti Iran ket buklen ti Irani a Banak malaksid dagiti aplaya ti Baybay Kaspio ken
ti Probinsia ti Khuzestan. Daytoy ket maysa kadagiti kaaduan ti banbantay a
pagilian, ken kaaduan ti langa ti dagana ket dagiti lasonglasong a kabambantayan
a mangisina kadagiti nadumaduma a pagayusan a labneng ken dagiti banak. Ti adu
ti populasionna nga akinlaud a parte ket isu ti kaaduan ti banbantay,nga addaan
kadagiti kabambantayan a kas ti Kaukaso, Zagros ken ti Banbantay Alborz; ti
naudi a naibaga ket aglaon ti kangatuan a puntos ti Iran, ti Bantay Damavand
aiti 5,610 m (18,406 ft), ken isu pay ti kangatuan a bantay iti masa ti daga ti
Eurasia iti laud ti Hindu Kush.

Ti akin-amianan apaset ti Iran ket naabbongan babaen dagiti nasamek a katuduan a
bakir a tinawtawagan ti Shomal wenno Bakbakir ti Iran. Ti akindaya a paset ket
kaaduan a buklen dagitilabneng ti desierto a kas tiDasht-e Kavir, ti kadakkelan
a desierto ti Iran, idiay amianan-sentral a paset ti pagilian, ken ti Dasht-e
Lut, iti daya, ken dagiti pay dadduma a naapgad a danaw. Daytoy ket kastoy gapu
ta dagitoy a rehion dagiti kabambantayan ket nanagatoda unay a maabotan dagiti
ulep ti tudo.

Dagiti laeng dakkel a tanap ket mabirukan idiay igid ti aplaya ti Baybay Kaspio
ken ti akin-amianan apatingga ti Persiano a Golpo, a ti Iran ket pagbeddengan ti
sabangan ti karayan Arvand. Dagti basbassit ken saan nga agtultuoy a tanap ket
mabirukan iti igid dagiti dadduma nga aplaya iti Persiano a Golpo, ti Kipet ti
Hormuz ken ti Golpo ti Oman.



https://ilo.wikipedia.org/wiki/Peminismo

Ti peminismo ket maysa nga urnong dagiti tignay ken dagiti ideolohia a naigandat
iti panangialpalawag, panangipatakder, ken panagikanawa ti kapadpada ti
politikal, ekonomiko, ken dagiti sosial a karbengan para iti babbai. Iti pay
maipatinayon, ti pemenismo ket agsuksukimat a mangibangon dagiti agpapada nga
oportunidad para iti babbi idi edukasion ken panagtrabaho. Ti maysa a pemenista
ken "ti mangitaktakder wenno mangsupsuporta kadagiti karbengan ken ekualidad ti
babbai".

Ti peminista a teoria, a rimsua manipud kadagitoy a tignay ti pemenista, ket
mangigandat ti pannakaawat ti kasasaad ti saan a panagpapada ti henero babaen ti
panagsukisok kadagiti sosial a papel ti babbai ket dagiti nagbiagan a kasanayan;
daytoy ket nakaparang-ay kadagiti teoria kadagiti nadumaduma a kita ti disiplina
tapno makasungbat kadagiti banag a kas ti sosial a panagipatakder ti sekso ken
henero. ADda dagiti nasapsapa a porma ti peminismo idin ket nadildillaw para iti
panagala kadagiti naadalan a perspektibo ti puraw laeng, ken tengnga a klase.
Daytoy ket nagturongan ti pannakapartuat ti etiko a naisangsangayan wenno adu a
kulturista a porma ti peminismo.

Dagiti inadaw a sasao a mainaig iti Peminismo iti Wikiquote (Ingles) Midia a
mainaig iti Peminismo iti Wikimedia Commons



https://ilo.wikipedia.org/wiki/Papa_Leon_XI

Ni Papa Leon XI (2 Hunio 1535 – 27 Abril 1605), naipasngay a ni Alessandro
Ottaviano de' Medici, ket isu ti Papa manipud idi 1 Abril 1605 aginggana idi 27
Abril iti isu met laeng a tawen.

Isu ket naipasngay idiay Florensia: ti inana, ket ni Francesca Salviati, nga isu
ket anak a babai ni Jacopo Salviati ken ni Lucrezia de' Medici, kansat a babai
ni Leon X, bayat a ti amana, a ni Ottaviano, ket adadayo kaputotan ti pamilia a
Medici. Kalpasan ti naladaw a panagrugi, isu ket naikeddeng a padi, ken ni
Cosimo I de' Medici, Nalatak a Duke iti Toskana, ket nagipatulod kaniana a kas
ti embahador kenni Papa Pio V, ti puesto a tinengtengngelna para kadagiti
sangapulo ket lima a tawtawen. Ni Gregorio XIII ket nagaramid kaniana a kas ti
obispo iti Pistoia idi 1573, ti arsobispo iti Florensia isi 1574, ken
Kardinal-Padi iti Santi Quirico e Giulitta idi 1583.

Idi 1596, ni Clemente VIII ket nangipatulod kaniana aks legado idiay Pransia nga
idiay ket reina ni Maria de' Medici . Ni Alessandro ket gayyem ken disipulo iti
ni Santo. Felipe Neri.

Idi 14 Marso 1605, sangapulo ket maysa nga aldaw kalpasan ti ipupusay ni
Clemente VIII, dagiti 62 a kardinal ket simrekda ti timpuyogan. Ti prominente
kadagiti kandidato para iti papa dagiti nalatak a historiador a ni Baronius ken
ti nadayeg a Hesuita a kontrobersialista a ni Robert Bellarmine. Ngem ni Pietro
Aldobrandini, ti daulo tipartido Italiano kadagiti kardinal, ket nakikadua
kadagiti Pranses a kardinal ken nangiyeg ti panakabutos ni Alessandro a
naisuppiatan ti naiyebkas a kayat ni Ari Felipe III iti Espania. Ni Ari Enrique
IV iti Pransia ket naibagbaga a nakagastos ti 300,000 nga écu iti panagipanagato
ti panakakandidato ni Alessandro. Idi 1 Abril 1605, ni Alessandro ket naipangato
ti trono ti papa iti nagan a Leo XI a nagan ti ulitegna a ni Papa Leon X, nga
isu idin ket agtawen ti pito pulo, ngem nagsaksakit kalpasan ti panakoronasionna
ken pimmusay ti uneg ti maysa a bulan.



https://ilo.wikipedia.org/wiki/Panagrukod

Ti panagrukod wenno sukat, ket ti panangikeddeng ti bilbilang kadagiti banag
wenno pasamak. Daytoy ti kangrunaan a batayan kadagiti kaaduan a masna a
siensia, teknolohia, ekonomia, ken maipapan ti kaaduan a panagsukisok kadaghiti
dadduma pay a siensia sosial.

Ti aniaman a panagrukod ket mabalin a maipato babaen ti sumaganad a kriteria
dagiti pateg ti meta a panagrukod : agpang ti panagrukod (a mangiraman ti
magnitud), dagiti dimension (dagiti unit), ken pagtagtagiammuan. Mangpakabael
dagitoy ti panangipada a maaramid ti baetan dagiti nadumaduma a panagrukod ken
mangpabassit ti pannakaallilaw. Uray dagiti kaso iti nalawag a maipapan ti kaadu
a panagpapada wenno paggiddiatan, ti maipaadu a panagipag-isu babaen ti maipapan
ti kaadu a panagrukod ket masansan a kinaykayat tapno makatulong ti panangipada.
Kas pagarigan, ti nadumaduma amaris ket mabalin a mapasayaat no maibatay
kadagiti kaatiddog ti allon ti lawag wenno (maipapan ti kaadu) dagiti
pannakaibaga a kas ti "berde" ken "asul" a kankanayon nga aggigiddiat a
maipatarus babaen ti nadumaduma a tattao. Ti siensia ti panagrukod ket
tinawtawagan ti metrolohia.



https://ilo.wikipedia.org/wiki/Pakaammo

Ti pakaammo wenno inpormasion, iti sapasap a kapanunotan, ket isu ti
"Pannakaammo a naikommunikado wenno naawat a maipanggep ti naisangayan a
kinapudno wenno pasamak". Ti pakaammo ket saan a maipadto ken mangresolba ti
panagdudua. Ti pannakaidudua iti maysa a pasamak ket narukrukod babaen ti
probabilidadna a rumsua ken kasumbangir a kapadpadana dayta. Ti kaadu ti
pannakadudua ti maysa a pasamak, ad-adu met ti nasken a masapul a mangsolbar ti
pannakadudua dayta a pasamak. Ti bilang ti pakaammo ket narukrokod kadagiti bit.
Kas pagarigan: ti pakaammo iti "nasayaat" a panagpitik ti sensilio: ket
log2(2/1) = 1 bit, ken iti dua a nasayaat a panagpitik ket log2(4/1) = 2 bits.
Ti pakaammo, iti kaaduan a narestrikto a kapanunotan, ket isu ti
panagssisinnaruno dagiti simbolo a mabalin a maipatarus a kas maysa a mensahe.
Ti pakaammo ket mabalina mairehistro a kas dagiti senial, wenno maiwaragawag a
kas dagiti senias. Ti pakaammo ket isu ti aniaman a kita iti pasamak a
pakabanagan ti kasasaad iti maysa a dinamiko sistema. Iti konsepto, ti pakaammo
ket isu ti mensahe (panangibagbaga wenno panangiyebkas) a naitutol. Ti
kaibuksilan daytoy a konsepto ket agdumaduma kadagiti sabsabali a kontesto. Iti
pay maipatinayon, ti konsepto iti pakaammo ket asideg a maikabagian kadagiti
kapanunotan iti gawid, komunikasion, panagtengngel, datos, porma,
pangibagbagaan, pannakaammo, kaibuksilan, pannakaawat, panagparugso ti isip,
tabas, persepsion, representasion, ken entropia.



https://ilo.wikipedia.org/wiki/Pagsasao_nga_Albanes

Ti Albanes (gjuha shqipe [ˈɟuha ˈʃcipɛ] wenno shqip [ʃcip]) ket maysa nga
Indo-Europeano a pagsasao nga insasao babaen dagiti agarup a 7.4 a riwriw a
tattao, ken kangrunaan idiay Albania, Kosovo, ti Repubika ti Macedonia ken
Bulgaria ken kadagiti pay lugar ti Balkan nga adda idiay dagiti maysa a
populasion ti Albanes, a mairaman ti Montenegro, Gresia,ken Italia. Dagiti siglo
ti kaduogna a komunidad ti agsasao kadagiti dialekto a naibatay ti Albanes ken
mabirukan a naiwarwaras idiay Gresia, akin-abagatan nga Italia, Sicilia, ken
Ukrania. Kas resulta ti moderno a diaspora, adda pay dagiti agsasao ti Albanes
kadagiti nadumaduma a pagilian ken dagiti pay sabali a paset ti lubong, a
mairaman ti Eskandinabia, Suisa, Alemania, Austria ken Hungaria, Nagkaykaysa a
Pagarian, Turkia, Australia, Baro a Selanda, Olanda, Singapur, Brasil, Kanada,
ken ti Estados Unidos.

Ti kasapaan a naisurat a dokumento a mangibagbaga ti pagsasao nga Albanes ti ti
naladaw a maika-13 a siglo a reporta iti krima manipud idiayw Dubrovnik. Ti
immuna a manggeg a nairekord iti pagsasao nga Albanes ket inaramid idi babaen ni
Norbert Jokl idi 4 Abril 1914 idiay Vienna.



https://ilo.wikipedia.org/wiki/Pagsasao_a_Kongo

Ti pagsasao a Kongo, wenno Kikongo, ket ti pagsasao a Bantu nga insasao babaen
ti tattao a Bakongo ken Bandundu nga agtataeng kadagiti tropikal a kabakiran ti
Demokratiko a Republika iti Kongo, ti Republika iti Kongo ken Angola. Daytoy ket
ayug a pagsasao ken mangporma iti batayan para iti Kituba, ti Bantu a kreol ken
lingua franca iti amin a kaaduan ti laud a tengnga ti Aprika. Daytoy ket insasao
idi baen kadagiti adu a naal-ala manipud ti rehion ket nailaklako a a kas
aadipen idiay Kaamerikaan. Para iti daytoy a rason, bayat a ti Kongo ket
naisasao pay laeng kadagiti naibagbaga dita ngato a pagilian, dagiti na-kreol a
porma ti pagsasao ket mabirukan kadagiti rito a bitla kadagiti relihion a
naibatay ti Aprika idiay Brasil, Hamaika, Kuba, Republika a Dominikano, ken
naipangpangruna idiay Haiti. Daytoy ket maysa pay kadagiti taudan ti pagsasao ti
Gullah a tattao ken ti Palenquero a kreol idiay Colombia. Ti kaaduan kadagiti
agdama nga aldaw nga agsasao ket agtataeng idiay Aprika. Adda dagiti agarup a
pito a riwriw nga agsasao iti Kongo, a mabalin nga adda met dagiti dua a riwriw
a mangus-usar a kas maikadua a pagsasao. Daytoy ket batayan pay ti kreol a
kaaduan a maus-usar idiay rehion ti: Kituba a tinawtawagan pay ti Kikongo de
L'état wenno Kikongo ya Leta ("Kongo iti estado" iti Pranses wenno Kongo),
Kituba ken Monokituba (ken ti pay Munukituba). Ti batay-linteg ti Republika iti
Kongo ket us-usarenna ti nagan a Kitubà, ken ti Demokratiko a Republika iti
Kongo ket us-usarenna ti termino iti Kikongo, urayno ti Kituba ket inus-usar ti
administrasion.



https://ilo.wikipedia.org/wiki/Ol%C3%A1nda

Ti Olanda (i/ˈnɛðərləndz/; Olandes: Nederland [ˈneːdərˌlɑnt] ( denggen)) ket
maysa a konstituente a pagilian ti Pagarian ti Olanda, a nangruna a mabirukan
idiay Amianan-Laud nga Europa nga adda dagiti isla idiay Karibe. Ti Nangruna a
daga ti Olanda ket pagbeddenganna ti Baybay Amianan iti amianan ken laud, ti
Belhika iti abagatan, ken ti Alemania iti daya, ken makibinningay dagiti
maritimo a pagbeddengan iti Belhika, Alemania ken ti Nagkaykaysa a Pagarian.
Daytoy ket maysa a parlamentario a demokrasia a naurnos a kas maysa a unitario
nga estado. Ti pagilian a kapitoliona ket ti Amsterdam ken ti tugaw ti gobierno
ket Ti Hague. Ti Olánda' iti pakabuklanna ket kadawyan a naibagbaga a kas
Holanda, uyrayno ti Amianan ken ti Abagatan a Holanda ket agpayso laeng a
dagitoy ket dua kadagiti sangapulo ket dua a probinsiana.

Ti Olanda maysa a heograpiko a naisanglad ti nababa a pagilian, nga adda iti
agarup a 20% ti kalawana ken 21% kadagiti populasionna ket mabirukan ti babba ti
pantar ti baybay, ken 50% kadagiti dagana ket naisanglad ti basbassit ngem maysa
a metro ti ngato ti pantar ti baybay. Daytoy a naisalsalumina a langana ket
agiparawad ti nagan ti pagilian: iti Olandes (Nederland), Inggles, ken kadagiti
dadduma pay nga Europeano a pagsasao (a kas ti Aleman: Niederlande, Portuges:
Países Baixos, Kroata: Nizozemska, Gales: Yr Iseldiroedd, Irlandes: An Ísiltír,
Espaniol: Países Bajos, Pranses: Les Pays-Bas, Sueko: Nederländerna, Norwego:
Nederland, Italiano: Paesi Bassi, Griego: Κάτω Χώρες ken Pinlandes: Alankomaat),
ti naganna ket literal a kayatna a sawen ket "(Ti) Ababa a Pagpagilian" wenno
"Ababa a Pagilian". Kaaduan kadagiti lugar ti baba ti lessaad ti baybay ket
inaramid ti tao, a gapuanan babaen dagiti siglo ti nawatiwat ken di nasayaat a
panagtengngel ti panagala ti turba, a nagipababa ti rabaw babaen kadagiti adu a
metro. Uray dagiti nalayusan alugar ti panagal kadagiti turba ket agtultuloy
babaen ti panagkalkali ti karuotan. Manipud ti naladaw a maika-16 a siglo,
nangrugi ti panagala manen ti daga ken ti dakkel a luglugar ti polder ket
naipreserba tattan babaen kadagiti nasayaat a pagayusan a sistema nga adda
dagiti tambak, dagiti kanal ket pagbombaan nga estasion. Kaaduan ti Olánda ket
naporma babaen ti estuario ti tallo a nangruna a karayan ti Europa, a ti
panagtitipon dagitoy kadagiti distributario ket mangporma ti delta
Rin-Mosa-Eskalda. Kaaduan ti pagilian ket nadalumpinas, malaksid kadagiti bakras
ti turturod idiay adayo nga abagatan a daya ken dagiti nadumaduma nga ababa
turturod idiay tengnga a paspaset.

Ti Olanda ket maysa idi kadagiti immuna a pagilian a bimmutos ti parlamento.
Kadagiti adu a pakaikaduaan, ti pagilian ket maysa a nangibangon a kameng ti
Kappon ti Europa, NATO, OECD ken WTO. Ti Olánda ket adda ti maikasiam a
kangatuan a matgedan ti tunggal maysa a tao iti lubong. No kaduanna ti Belga ken
Luxembourg dagitoy ket mangporma ti ekonomiko a kappon ti Benelux. Ti pagilian
ket mangsangsangaili ti Organisasion para iti Panagiparit kadagiti Kimika nga
Armas ken dagiti lima a sangalubongan a korte: ti Agtultuloy a Korte ti
Panagikeddeng, ti Sangalubongan a Korte ti Hustisia, ti Sangalubongan a Tribunal
ti Kriminal para iti Dati a Yugoslavia, ti Sangalubongan a Korte ti Kriminal ken
ti Naipangpangruna a Tribunal para iti Lebanon. Dagiti uppat nga immuna ket
mabirukan idiay Ti Hague, ken ti pay ahensia ti kriminal nga intelihensia ti EU
a Europol ken ti maipapan ti hustisia a panagtitinnulongan nga ahensia ti
Eurojust. Daytoy ket nangiturong a panakaiparboan ti siudad a kas ti "ti legado
a kapitolio ti lubong". Ti Olánda ket adda ti naibatay ti paggatangan nga
aglalaok nga ekonomia, a nairanngo ti maika-13 kadagiti 157 a pagilian segun ti
Pagsurotan ti Nawaya nga Ekonomiko. Idi Mayo 2011, nairanggo idi ti Olanda a kas
ti "karagsakan" a pagilian segun kadagiti resulta babaen ti OECD.

Ti intero nga Olanda ket masansan a naibagbaga iti daan a pannakainaganna iti
"Holanda", ngem daytoy ket nainget laeng a mangibagbaga ti Amianan ken Anagatan
Holanda, dua kadagiti sangapulo ket dua a probinsia ti pagiliant, a napartuat
manipud ti dati a Kondado ti Holanda. Dayta a kondado ket kangrunaan idi
akondado iti ekonomia ken politika iti rehion. Iti pakasaritaan, ti Holanda ket
masansan nga agserbi a kas metonimia para iti intero a pagilian. Ti panangibaga
ti Olanda a kas Holanda ket pagarigan iti pars pro toto ken naikeddenga a
teknikal a saan a husto wenno inpormal, depende iti kontesto, ngem nsaysayaat a
maawat no mangibagbaga iti timpuyogan ti nailain a putbol.

Ti De Lage landen (Dagiti Ababa a Pagilian) ket heograpiko a panangibaga iti
sapasap a lugar ti Belhika, ti Olanda, ken Luxembourg, ken ammo pay a kas para
iti ad-adu a heopolitiko a termino ti Benelux. Depende iti kontesto, ti
panangibaga ti "Ababa a Pagpagilian" ket sagpaminsan a mainayon ti dati a
tagikua ti Borgonones ken Habsburgo nga itan ket paset ti akin-amianan a Pransia
(Pranses a Flanders, Pranses a Hainaut, Artois, Picardy aginggana iti Somme) ken
ti dati a rehion ti Luxembourg iti likmut ti Diedenhoven ken Alemania (daya
Frisia, Julich, Cleves, Bentheim, Lingen, ti rehion ti likmut ti Geldern, ti
likmut ti Bitburg, dagiti dadduma amunisipalidad iti daya dagiti akindaya a
probinsia nga insilpo babaen ti Prusia idi 1815, kdpy.). Thi Olanda ket addaan
iti agarup a kaibuksilan akas ti Ababa a Pagpagilian, ngem iti ad-adu a
historiograpiko a saad.

Idi maika limapulo a siglo ti nagan "ti Olanda" ("de Nederlanden") ket
naus-usaren. Saan met daytoy a kapada ti Pransia ken Inglatera gapu ta daytoy
ket awan ti etniko a taudan, ngem daytoy ket kasisigud a heograpiko a termino a
mangibaga ti paggidiatan iti nangato a daga. Daytoy ket naisansanayen manipud
dagitipanawen ti Romanos, wa nangisalumina iti nagbaetan dagiti probinsia ti
Romano iti Germania Inferior ken Germania Superior, a mangibagbaga ti sumalog
ken sumang-at a lokasion dagitoy a dua a probinsia. Dagiti nagan ti lugar iti
Neder ken Nieder ket naus-usar pay laeng kadagiti nadumaduma alugar kadagiti
lugar ti pagsasao ti Olandes ken Aleman. Dagiti pay termino kasla ti akinbaba a
Rin ken akinbaba a Mosa ket kadawyan idi dagitoy a naus-usar (maisuppiat iti
tengnga a Rin wenno akinngato a Rin).

Ti Niderlant idi Tengnga a Panpanawen ket ti rehion iti nagabetan ti Mosa ken ti
Rin, ti Lugar ti Akinbaba a Rin ket nairaman itan. Ti lugar nga ammo a kas ti
Oberland (Nangato a pagilian) ket naikeddeng idi nga agarup a mangrugi idiay
asideg iti nangatngato a pakabirukan ti Cologne. Babaen ti panagpaatiddog, ti
termino ket mabalin pay a maipakat iti delta ti Eskelda, Mosa ken Rin, ken
kalpasanna maibaganto iti porma ti ad-adu ngem maysa. Gapu ti kinapangruna ti
Ababa a Pagpagilian, ti nagan ket immad-adu idin a naus-usar para iti daytoy a
lugar. Manipud idi agarup a 1490, dagiti probinsia ti Borgonones-Habsburgo ket
naibagbaga pay dagitoy. Malaksid ti Flanders, "ti Olanda" idi ket, manipud ti
tengnga ti maika-sangapulo ket innem a siglo ken ti masakbayan, ket mabalin a ti
kaaduan a naus-usar.

Ti kasakbayan a pakasaritaan ti lugar nga itan ket ti Olanda ket kaaduan a
sinukog babaen ti kankanayon a panagbaliw ti ababa ti ayan a heograpia. Ti
kaduogan a tugot i tao (Neanderthal) idiay Olanda ket banirukan idiay pagbatuan
ti Belvédère idiay asideg ti Maastricht: dagititidda ti kampo dagiti agan-anup
ken agburburas manipud kadagiti 250,000 a tawe a naplabas. Kalpasan ti patingga
ti panawen ti yeloe, dagitinadumaduma a Paleolitiko a grupo ket tinagtagitaoda
ti lugar, ken idi agarup a 8000 SK, dagiti Mesolitiko a tribu ket nagnaedda
idiay Friesland ken Drenthe, nga idia ti kakadutalan ti kaduogan a canoe iti
lubong, a napetsaan iti isu met laeng a paset ti panawen. Dagiti autoktono nga
agan-anup ken agburburas manipud ti kultura ti Swifterbant ket naibagbaga
manipud idi agarup a 5600 SK ken masakbayan. Dagitoy ket napigsa a naisilpo
kadagiti karayan ken nawaya a danum ken maikabagianda iti akin-abagatan nga
Eskandibia a kultura ti Ertebølle (5300 SK–4000 SK). Iti laus, dagiti isu met
laeng a tribu ket nangipatakderda kadagiti kampo ti panaganupan tapno aganup
kadagiti ayup iti panaglalam-ek. Dagiti tattao ket napanda iti panagtaraken
kadagiti dinguen idi agarup a baetan ti 4800 SK ken 4500 SK. Ti transpormasion
ti agrikultura ket nagin-inut a napasamak, idi baetan ti 4300SK–4000 SK. Ti
kultura ti Funnelbeaker ket maysa idi nga agtaltalon a kultura a gimmay-at
manipud idiay Dinamarka babaen ti akin-amianan nga Alemania aginggana idiay
akin-amianan nga OLanda. Iti daytoy a panawen iti kasakbayan a panawen ti
Olanda, ti immuna a nangruna atidda ket naipatakder: dagiti dolmen, dagiti
monumento ti dakkel a tanem iti bato idiay Drente, ken mabalin a nabangon idi
nagbaetan ti agarup a 4100 SK ken 3200 SK. Iti abagatn a laud, ti kultura ti
Vlaardingen (agarup a 2600 BC), ti mays nga ad-adu a primitibo a kultura dagiti
agan-anup ken agburburas ket nasayaatda met a nagbiag kadagiti paset ti panawen
ti Neolitiko. .

Ti pannakabiruk ti gambang ket mangipakpakita nga adda met idi ti panagtagilako
kadagii sabali a lugar idiay Europa, gapu ta ti natural a gambang ket saan
amabirukan iti daga ti Olanda. Ti Panawen ti Bronse ket mabalin a nagrugi idi
agarup a 2000 SK ken nagpaut aginggana idiagarup a 800 SK. Dagiti kadawyan a
bronse a banag manipud ti daytoy a paset ti panawen ket mairaman dagiti
kutsilio, espada, wasay, tulang ti lulod ken dagiti pulsera. Dagiti network ti
pagtagilakuan iti las-ud ti daytoy a panawen ket gimmay-at kadagiti adayo a
distansia. Dagiti adu a nabirukan idiay Drente dagiti karkarna ken napateg a
banag, a kas dagiti lata-abolario a kuenta, ket mangisingasing a ti Drente idi
ket setro ti pagtagilakuan idiay Olanda idi Panawen ti Bronse.

Ti Europeano a lugar ti Olanda ket mabirukan iti nagbaetan dagiti latitud ti 50°
ken 54° N, ken dagiti longtud ti 3° ken 8° E.

Ti OLanda ket heograpiko nga ababa unay ken nadalumpinas a pagilian, nga addaan
iti agarup a 26% iti kalawana and 21% of its population ket mabirukan iti baba
ti pantar ti baybay, ken agarup laeng a 50% iti daga ket sumurok iti maysa metro
iti ngato ti pantar ti baybay. Ti pagilian iti kaaduan ket nadalumpinas,
malaksid kadagiti turod iti adayo nga abagatan a daya, ken agtayag dagitoy ti
saan a nangatngato ngem 321 a metmetro, ken dagiti pay dadduma nga ababa a turod
iti sentral a paspase. Kaaduan kadagiti lugar iti baba ti pantar ti baybay ket
inaramid ti tao, pinataud babaen ti panangiyaud ti turba wenno nagun-od babaen
ti panangala manen ti daga. Manipud idi maika-16 a siglo, dagiti dakkel a lugar
ti polder ket naipreserba babaen dagiti napasayaat a sistema ti pagayusan ti
danum a mangiraman kadagiti tambak, kanal ken dagiti estasion ti pagbombaan.
Gangani 17% iti kalawa ti daga ti pagilian ket naala manen manipud ti baybay ken
manipud kadagiti danaw.

Kaaduan ti pagilian ket naporma idi babaen dagiti estuario dagiti tallo a dakkel
a karayan ti Europa: ti Rin (Rijn), thi Mosa (Maas) ken ti Eskalda (Schelde),
ken dagiti pay distributarioda. Ti abagatan-laud a paset ti Olanda ket aginggana
ita nga aldaw ket delta ti karayan dagitoy a karayan, ti delta Rin-Mosa-Eskalda.

Ti Olanda ket nabingbingay kadagiti paset ti amianan ken abagatan babaen ti Rin,
ti Waal, ti kangrunaan a distributario a sanga, ken ti Mosa. Iti napalabas
dagitoy a karayan ket nagrebbeng a kas natural a bangen a nagbaetan dagiti peudo
ken isu a dagitoy ket historikal a napartuat a kultural a pannakabingay, kas
nakitkita kadagiti ponetiko a panagkukua a mabalin a malasin iti ania man a
bangir iti tinawtawagan dagiti Olandes iti "Nalatak a Karkarayan" (de Grote
Rivieren). Ti sabali pay a nangruna a sanga ti Rin, ti karayan IJssel, ket
agayus idiay Danaw IJssel, ti dati a Zuiderzee ('akin-abagatan a baybay'). Kasla
met ti dati, daytoy a karayan ket mangporma ti lingnguistiko a pannakabingay:
dagiti tattao iti amianan a daya iti daytoy a karayan ket agsaoda kadagiti
dialekto ti Ababa a Sahon nga Olandes (malaksid ti probinsia ti Friesland, nga
addaan met daytoy iti bukod a pagsasao).

Ti predominante a direksion ti angin idiay Olanda ket abagatan-laud, nga
agpataud ti moderado a klima ti baybay, nga addaan kadagiti nalamiis a kalgaw
ken kalalainganna a panaglalam-ek, ken kadawyan a nadam-eg. Daytoy ket nangruna
nga agpayso iti asideg ti Aplaya ti Olanda, a dagiti temperatura ket mabalin a
ad-adu ngem 10 °C (18 °F) iti kangato (iti panaglalam-ek) wenno ab-ababa (iti
kalgaw) ngem idiay (abagatan) daya ti pagilian.

Dagiti sumaganad a tabla ket naibatay kadagiti natimbeng a panagrukod babaen ti
estasion ti tiempo ti KNMI idiay De Bilt idi baetan ti 1981 ken 2010:

Midia a mainaig iti Olanda iti Wikimedia Commons Pakaammo ti panagbiahe idiay
Olanda manipud iti Wikivoyage (Ingles)



https://ilo.wikipedia.org/wiki/Oklahoma_City

Ti Oklahoma City ket isu ti kapitolio ken ti kadakkelan a siudad ti Estado ti
Oklahoma. Isu pay daytoy ti tugaw ti kondado ti Kondado ti Oklahoma, ti siudad
ket nairanggo a kas ti maika-27 iti populasion kadagiti siudad idiay Estados
Unidos. Dimmakkel met ti populasionna kalpasan ti senso idi 2010, ken addaan
daytoy ti nakarkulo nga immadu a populasioniti 610,613 manipud idi Hulio 2013.
Manipud idi 2013, ti Metropolitano a lugar ti Oklahoma ket addaan iti populasion
iti 1,319,677, ken ti Naitiptipon nga Estadistikal a Lugar ti Oklahoma
City-Shawnee ket addaan iti populasion iti 1,390,835 nga agnanaed, ken
mangaramid daytoy a kas ti kadakkelan a metropolitano a lugar ti Oklahoma.
Dagiti patingga ti siudad ti Oklahoma City ket gumay-at kadagiti kondado ti
Canadian, Cleveland, ken Pottawatomie ngem kaaduan kadagitoy ket iti ruar ti
bugas ti lugar ti Kondado ti Oklahoma ket suburbo owenno away. Ti siudad ket
mairanggo a kas ti maika-8 a kadakkelan a siudad idiay Estados Unidos babaen ti
kadakkel ti daga.

Midia a mainaig iti Oklahoma City iti Wikimedia Commons Pakaammo ti panagbiahe
idiay Oklahoma City manipud iti Wikivoyage (Ingles)



https://ilo.wikipedia.org/wiki/Michael_Caine

Ni Michael Caine, (/keɪn/; naiyanak a kas ni Maurice Joseph Micklewhite; 14
Marso 1933), ket Ingles nga aktor ken mannurat. Kaaduan nga ammo para iti
naisangayan nga agtrabtrabaho a klase nga ayug iti cockney, ni Caine ket
nagparang kadagiti sumurok a 115 a pelikula ken naikeddenga a kas simbolo ti
Briton a pelikula.

Immuna a nakagun-od iti kaaduan a pannakaammo kadagiti tawen ti 1960 kadagiti
panagbidana kadagiti nadumadduma a naipammadayawan a Pelikula ti Britania, a
mairaman ti Zulu (1964), The Ipcress File (1965), Alfie (1966), a
nakainominaduanna para iti Gunguna ti Akademia, ti The Italian Job (1969), ken
Battle of Britain (1969). Dagiti kasayaatan a papelna kadagiti tawen ti 1970 ket
mairaman ti Get Carter (1971), The Last Valley, Sleuth (1972), a nakagun-odanna
iti maikadua a nominasion iti Gunguna ti Akademia, The Man Who Would Be King
(1975), ken ti A Bridge Too Far (1977). Isu ket nakagun-od iti kalatakan a
balligina kadagiti tawen ti 1980, iti Educating Rita (1983) a nakagun-odanna iti
Premio BAFTA para iti Kalaingan nga Aktor iti Mangiyuna a Papel ken Premio
Nabalitokan a Globo Golden para iti Kalaingan nga Aktor. Idi 1986, isu ket
nakaawat iti Premio Oscar para iti Kalaingan a Mangsuporta nga Aktor para iti
panangiladawanna iti Hannah and Her Sisters ni Woody Allen.



https://ilo.wikipedia.org/wiki/Max_Planck

Ni Max Karl Ernst Ludwig Planck, ForMemRS (Abril 23, 1858 – Oktubre 4, 1947) ket
maysa idi nga Aleman a teoretikal a pisiko a nangirugi ti kuantum a teoria, a
nagabakanna ti Premio Nobel iti Pisika idi 1918.

Ni Planck ket nakaaramid kadagiti adu a kontribusion ti teoretikal a pisika,
ngem ti naipammadayaw kaniana ket ti papelna a kas ti nangrugi ti kuantum a
teoria. Daytoy a teoria ket nangrebolusionario ti pannakaawat ti tao ti atomiko
ken subatomiko a pamay-an, a kas ti panagrebolusionario ti pannakaawat ti
limbang ken panawen ti teoria ti relatibidad ni Albert Einstein. No maitipon
dagitoy dua, buklenda dagiti kammasapulan a teoria ti maika-20 a a siglo a
pisika. Dagitoy dua ket nangiturong ti nagtagitaon ti mangbaliw kadagiti
nararaeman a pilosopiko a pammati, ken nangiyeg kadagiti industrial ken militar
a pannakaipakat a pagbanagan kadagiti adu nga aspekto ti moderno a biag.

Midia a mainaig kenni Max Planck iti Wikimedia Commons Dagiti inadaw a sasao a
mainaig kenni Max Planck iti Wikiquote (Ingles)



https://ilo.wikipedia.org/wiki/Matsuo_Bash%C5%8D

Ni Matsuo Bashō (松尾 芭蕉?, 1644 – Nobiembre 28, 1694), naipasngay a kas ni Matsuo
Kinsaku (松尾 金作?), ken Matsuo Chūemon Munefusa (松尾 忠右衛門 宗房?), ket isu idi ti
kadayegan a mannaniw iti Edo a paset ti panawen idiay Hapon. Iti las-ud ti
kabibiagna, ni Bashō ket nabigbigan idi para kadagiti obrana iti kolaboratibo a
haikai no renga a porma; tatta nga aldaw, kalpasan kadagiti sigsiglo a
komentario, isu ket mabigbigan a kas maysa aturay ti ababa ken nalawag a haiku
(idi dayta a panawen ket nakunkuna a hokku). Ti daniwna ket sangalubongan a
naindayegan, ken idiay Hapon adu kadagiti daniwna ket napatpataud kadagiti
monumento ken tawidan a luglugar. Urayno ni Bashō ket naikeddeng a nadayeg idiay
laud para kadgiti bukodna a hokku, isu ket namatmati a ti kasayaatan nga obrana
ket adda ti panangiyuna ken panakibinglay iti renku. Isu ket nangibagbanga a,
“ADu kadagiti sumursurot kaniak ket makasuratda ti hokku a kas met laeng kaniak.
Ti ayan ti panagipakitaak no sinoak ket iti panagisilpo kadagiti berso.”

Ni Bashō ket naipayamammo ti daniw idi isu ket maysa nga ubing, ken kalpasan idi
isu ket nakitinnipon ti saririt a ladawan ti Edo (moderno a Tokyo), isu ket
napardas a naamaamon iti amin a Hapon. Isu mangmangged a kas maysa a manursuro,
ngem liniklikudanna ti sosial, urbano a biag ti literatio a sirkulo ken
nagayayat a nagkalkallutang iti amina apset ti pagilian, a napnapan ti laud,
daya, ken idiay kaadaywan ti akin-amianan a kabakiran tapno makagun-od kadagiti
pangparugso para kadagiti sinursuratna. Dagiti daniwna ket nainpluensian babaen
kadagiti nasansanayna kadagiti naipalawlaw a lubongna, a kankanayon a
nangipenpen ti rikna ti ladawan ti bassit a simple nga el-elemento.



https://ilo.wikipedia.org/wiki/Mathematics_Genealogy_Project

Ti Mathematics Genealogy Project ket naibatay ti web a database para iti
akademiko a henealohia dagiti matematiko. Manipud idi Septiembre, 2010, daytoy
ket naglaonen ti pakaamo dagiti sumurok a 160,000 a matematiko a sientista nga
agparparawad iti "agpang a panagsukisok iti matematika". Para iti kadawyan a
matematiko, ti maikabil iti Mathematics Genealogy Project ket mairaman ti tawen
a panaturpos, alma mater, doktoral a nagbalakad, ken dagiti doktoral nga
estudiante.

Ti proyekto ket dimmakkel manipud ti nagpundar a ni Harry Coonce iti essemna a
mangammo ti nagan ti nagbalakad ti nangibalakad kaniana. Ni Coonce ket propesor
iti ti Matematika idiay Unibersidad ti Estado ti Minnesota, Mankato, idi panawen
a napudar ti proyekto, ken ti proyekto ket naipan iti online idi otonio ti 1997.
Ni Coonce ket nagretiro manipud idiay Mankato idi 1999, ken idi otonio ti 2002
ti unibersidad ket nangikeddeng a saanen a mangsuporta ti proyekto. Ti proyekto
ket naipan iti dayta a panawen idiay Unibersidad ti Estado ti North Dakota.
Manipud idi 2003, ti proyekto ket naipatpataray pay babaen ti Matematiko a
Kagimongan ti Amerika, ken idi 2005 daytoy ket nakaawat ti daton manipud ti
Instituto ti Matematika ti Clay.

Ti naisasao a mision ti Mathematics Genealogy ket nangibagbaga, "Iti amin daytoy
a proyekto inus-usarmi ti balikas ti "matematika" wenno "matematiko" ti kayatmi
a saoen iti kapanunotan a ti balikas ket kaaduan a mangiraman. Isu nga, amin a
mainaig a datos manipud kadagiti estadistika, siensia ti kompiuter, wenno dagiti
operasio a panagsukisok ket mabalin amin."

Ti pakaammo ti henealohia ket naal manipud kadagiti taudan a kas ti Dissertation
Abstracts International ken ti Notices of the American Mathematical Society,
ngem mabalin met a maited ti sinoman babaen ti websute ti proyekto. Ti mabalin a
biruken a database ket aglaon ti nagnagan dagiti matematiko, unibersidad a
nangited ti grado, tawen a naigunguna ti gradod, titulo ti disersion, nagnagan
ti nagbalakad ken maika-2 a nagbalakad, ti wagayway ti pagilian a nakaigungunaan
ti grado, ti listaan dagiti doktoral nga estudiante, ken ti bilang dagiti
akademiko a kaputotan. Adda met dagiti nangayed iti pakasaritaan nga awan iti
doktoral a grado a nailista, kasl akenni Joseph Louis Lagrange.

Naibagbagan a "Ti datos a naurnong babaen ti proyekto ti henealohia ti
matematika ket bukod a nairepreporta, isu nga awan ti garantia a ti napaliiw a
network ti henealohia ket kompleto ti deskripsion iti panangisursuro ti network.
Iti kinapudno, adda dagiti 16,147 a matematiko nga awan iti nairehistro a
nangisursuro, ken kadagitoy, 8,336 wen awan iti amiaman a nairehistro a
naisursuro." Maimgren, Ottino, ken ni Amaral (2010) ket inbagbagada a "para
kadagiti "[matematiko a nagturpos idi baetan ti 1900 ken 1960]" namatmati kami a
ti panagturpos ken ti panangisursuro a rehistro ket kaaduan a mapagtalkan."



https://ilo.wikipedia.org/wiki/Mario_Vargas_Llosa

Ni Jorge Mario Pedro Vargas Llosa, Umuna a Markes iti Vargas Llosa
(Espaniol: [ˈmaɾjo ˈβaɾɣas ˈʎosa]; naiyanak idi Marso 28, 1936) ket maysa a
Peruano a mannurat, politiko, agiwarwarnak, manalaysay, propesor ti kolehio, ken
nagungunaan ti Premio Nobel iti Literatura idi 2010. Isu ket naipasngay idi
idiay Peru, ni Vargas Llosa ket maysa kadagiti kalaingan a nobelista ken
manalaysay iti Latin nga Amerika, ken maysa kadagiti mangyuna a mannurat iti
kaputotanna. Adda met dagiti kritiko a nangikeddeng kaniana nga isu ket addaan
ti dakkel nga impakto iti sangalubongan ken ngem ti ania man a mannurat iti
Latin American Boom. Kalpasan ti pannakairangarang ti Premio Nobel iti
Literatura idi 2010, ti Sueko nga Akademia ket kinunana a nangited kenni Vargas
Llosa "para iti kartograpiana kadagiti estrukrura iti bileg ken dagiti
naintrinsera a ladawan dagiti resistansia ti tattao, rebolto, ken pannakaabak".
Ni Vargas Llosa ket agdama nga agbisbisita a Propesor idiay Sentro ti Lewis para
kadagiti Arte idiay Unibersidad ti Princeton.

Dagiti inadaw a sasao a mainaig kenni Mario Vargas Llosa iti Wikiquote (Ingles)
Midia a mainaig kenni Mario Vargas Llosa iti Wikimedia Commons



https://ilo.wikipedia.org/wiki/Makati

Ti Ciudad ti Makati ket maysa kadagiti kaimportantean a ciudad iti Filipinas iti
pakaseknan a financia ken comercio. Masarakan iti daya ti Manila, ti Makati ket
maysa kadagiti ciudad ken il-ili a mangbukel iti Nailian a Capitolio a Rehion
wenno National Capital Region (NCR). Am-ammo ti Makati kas "Finansial a
Capitolio ti Filipinas" maigapu iti kaadda iti ciudad dagiti ofisina ken kuartel
ti adu a dadakkel a compania ken negosio iti pagilian. Iti met laeng Makati ti
yan ti mabigbig a Makati Business Club ken ti Philippine Stock Exchange. Ti
Ayala Avenue, a nanglasat iti katengngaan ti Central a Distrito ti Negosio iti
Makati, ket maaw-awagan pay iti Wall Street ti Filipinas.

Naggapu ti "Makati" iti Tagalog a balikas a kati, a kayatna a sawen ket atab.
Mainaig daytoy iti panagngato ken panagbaba ti atab iti Karayan Pasig iti
umamianan a beddeng ti ciudad.

Adda ti Makati iti ikub ti quadrangle ti 12′011″ °north and 14′331″ °E iti mismo
a tengnga ti Metro Manila. Kabeddengna iti amianan ti Karayan Pasig iti las-ud
ket ti Ciudad ti Mandaluyong , iti amianan-a-daya ti Ciudad ti Pasig, iti
abagatan-a-daya ti ili ti Pateros ken ti Ciudad ti Taguig, iti amianan-a-laud ti
Ciudad ti Manila, ken iti abagatan-a-laud ti Ciudad ti Pasay.

Dua kadagiti kangrunaan a kalsada iti Metro Manila ti lumasat iti Makati: ti
Epifanio De los Santos Avenue (EDSA) a lumabas iti abagatan-a-daya a paset ti
makati ken mangisilpo iti ciudad kadagiti ciudad ti Mandaluyong ken Pasay; ken
ti South Luzon Expressway (SLEX) a lumasat iti akin-laud a paset ti makati ken
mangisilpo iti ciudad iti Manila iti amianan ken iti akin-abagatan a Metro
Manila

Nagennegenned ti Ciudad ti Makati iti 33 a barbaranggay a nagrupo met iti dua a
congresional a distrito (Umuna a Distrito ken Maika-2 a Distrito).



https://ilo.wikipedia.org/wiki/Maika-60_a_paralelo_abagatan

Ti maika-60 a paralelo abagatan ket ti sirkulo ti latitud a 60 gradgrado iti
abagatan ti ekuador a plano ti Daga. Awan ti daga a naisanglad iti daytoy a
paralelo ken bumallasiw laeng iti taaw. Ti kaasitgan a daga ket ti grupo dagiti
bato iti amianan ti Isla ti Koronasion (Batbato ti Melson wenno Is-isla ti
Gobernador) iti Is-isla ti Abagatan nga Orkney, a dagitoy ket agarup a 54 km iti
abagatan ti paralelo, ken ti Isla ti Cook iti Is-isla ti Abagatan a Sandwich, a
daytoy ket agarup a 57 km iti amianan ti paralelo.

Ti paralelo ket mangmarka ti akin-amianan a patingga ti Akin-abagatan a Taaw
(ngem adda met dagiti gunglo ken pagpagilian, a naisangayan ti Australia, ket
adda kadagiti sabali a panangipalawag) ken ti Sistema ti Tulag ti Antartiko.
Daytoy ket mangmarka pay ti akin-abagatan a pagbeddengan ti Nawaya a Sona ti
Nuklear nga Armas ti Abagatan a Pasipiko ken ti Nawaya a Sona ti Nuklear nga
Armas ti Latin nga Amerika.

Dagiti latitud iti abagatan iti daytoy a paralelo ket masansan a tinawtawagan a
kas dagiti Agik-ikkis a 60 gapu kadagiti napardas nga umar-artap nga agpalaud
nga angin a makapataud kadagiti dakkel nga allon iti surok ti 15 m (50 ft) ken
dagiti sumurok ti kapardas ti angin iti 145 km/h (90 mph).

Mangrugi iti Kangrunaan a Meridiano ken mapan nga agpadaya, ti 60° a paralelo
abagatan ket lumabas iti:



https://ilo.wikipedia.org/wiki/Maika-40_a_paralelo_amianan

Ti maika-40 a paralelo amianan ket ti sirkulo ti latitud a 39 gradgrado iti
amianan ti ekuador a plano ti Daga. Daytoy ket ballasiwenna ti Europa, ti Baybay
Mediteraneo, Asia, ti Taaw Pasipiko, Amianan nga Amerika ken ti Taaw Atlantiko.

Iti daytoy a latitud ti init ket makitkita para kadagiti 15 nga oras, 1 a
minminuto iti las-ud ti solstisio ti kalgaw ken 9 nga or-oras, 20 a minminuto
iti las-ud ti solstisio ti panaglalam-ek.

Mangrugi iti Kangrunaan a Meridiano ken mapan nga agpadaya, ti 40° a paralelo
amianan ket lumabas iti:

Ti paralelo 40° amianan ket mangporma ti pagbeddengan a nagbaetan dagiti estado
ti Kansas ken Nebraska. Id 30 Mayo 1854, to Tignay Kansas–Nebraska ket
nagpartuat iti Teritorio ti Kansas ken ti Teritorio ti Nebraska ken nabingay
daytoy babaen ti paralelo divided 40° amianan. Dagitoy dua a teritorio naskenda
a nangikeddeng para kaniada no palubosanda iti panagtagabu. Ti silulukat a
suppiat a nagbaetan dagiti puersa ti nawaya nga estado ken nagay-ayat iti
panagtagabu idiay Teritorio ti Kansas ket maysa kadagiti gapuanan ti Sibil a
Gubat ti Amerikano.

Ti paralelo 40° amianan ket nangporma ti kasisigud a pagbeddengan ti Britaniko a
Kolonia ti Maryland. Ti simmaruno a naarian a daton ket nangited daga ti Kolonia
ti Pennsylvania iti amianan ti maika-40 aparalelo ngem biddut a nangipagarupa a
daytoy ket mangguddua ti Sirkulo ti Dua pulo ket dua a Milia, ngem daytoy ket
saan. Ti pagbeddengan ti Pennsylvania ket isu ngarod a saan a nalawag ken ti
kolonia ket nangiduron iti adayo a pagbeddengan iti abagatan ti maika-40 a
paralelo. Ti Linia Mason–Dixon ken naaramid idi baetan ti 1763 ken 1767 a kas ti
kompromiso a pagbeddengan a nagbaetan kadagiti agtutuon a panagtunton kadagitoy
dua a kolonia.

Ti paralelo 40° amianan ket lumabas babaen dagiti siudad ti Philadelphia,
Pennsylvania ken Columbus, Ohio; ken dagiti pay akin-amianan a suborbo ti
Indianapolis, Indiana ken Denver, Colorado. Ti paralelo ket dagus a mapan babaen
ti Internasional nga Eropuerto ti Port Columbus, nga iti runway 10L-28R ket
dagus a mabirukan iti amianan ti linia, ti runway 10R-28L ket mabirukan bassit
iti abagatan daytoy, ken ti linia a mapan kadagiti akin-amianan unay nga igid ti
terminal. Daytoy ket lumabas pay ti nangruna a kampus ti Ohio State University.

Ti Thistle, Utah, ti saan a matagtagitao nga ili manipud idi 1983, ket
apagapaman (30 seconds) iti babab ti 40° amianan.



https://ilo.wikipedia.org/wiki/Maika-2_a_milenio

Ti maika-2 a milenio ket paset ti panawen a segun dagiti opisial a taudan, a kas
ti Obserbatorio ti Marina ti Estados Unidos, ket nangrugi iti Enero 1, 1001, ken
nagpatingga idi Disiembre 31, 2000, ti Kalendario a Gregoriano. Daytoy ket
binukel ti Nangato a Tengnga a Panpanawen, ti Renasimiento, ti Nasapa a Moderno
a Panawen, ti panawen ti kolonialismo, industrialisasion, ti ilalatak dagiti
estado a pagilian, ken ti maika-20 a siglo nga addaan ti impakto iti siensia, ti
adu a pannakawarwaras ti edukasion, ken ti unibersal a panagaywan ti salun-at
ken dagiti panagbakuna kadagiti adu a pagilian. Dagiti siglo ti dadakkel a
pannakigubat ti nangato a teknolohia nga armas (dagiti Gubat ti Lubong ken
dagiti nuklear bomba) ket tinimbengan babaen dagiti umad-adu a tignay ti kappia
manipud ti Nagkaykaysa a pagpagilian, ti Kuerpo ti Kappia, dagiti relihioso a
kampania nga agbalballaag a mangsuppiat iti ranggas, ken dagiti doktor ken
dagiti agtrabtrabaho iti salun-at a nagbalballasiw kadagiti pagbeddengan tapno
mangagas kadagiti donor ken sakit ken ti pannakaisubli ti Olimpiada a kas
salisal nga awan ti panagkakabil.

Dagiti sientista ket naballigida a nangipalawag ti waya ti saririt; dagiti tao
ket immunada nga immaddang iti Bulan idi las-ud ti maika-20 a siglo; ken ti baro
a teknolohia ket pinadur-as babaen dagiti gobierno, industria, ken akademia iti
balalsiw iti lubong, a ti edukasion ket nagbibingayan babaen ti dagiti adi nga
internasional a komperensia ken dagiti warnakan. Ti panagpadur-as ti mokuti a
tipo, radio, telebision, ken ti Internet ket nakaiwarwaras ti pakaammo iti
sangalubongan, iti uneg dagiti minuto, iti audio, video, ken prenta ti ladawan a
pormat a panagadal, panagpalpaliwa, ken pagmadlawan dagiti bilion a tattao baaen
ti patingga ti maika-20 a siglo.

Ti maika-15 a sigloket nakakita ti maikadu a migrasion ti tattao manipud idiay
Europa, Aprika ken Asia idiay Kaamerikaan, ket nagrugian ti kankanayon a
pumarpardas a proseso ti globalisasion. Ti pannaka-abel ti internasional a
panagtagilako ket nakaiturongan ti pannakaporma kadagiti multi-nasional a
koporasion, nga addaan kadagiti balay nga opisna kadagiti nadumaduma a pagilian.
Dagiti agpadpadas ti internasional a negosio ket nangpabassit ti impakto ti
nasionalismo iti nadayeg a kapanunotan.

Nagdoble ti populasion ti lubong kadagiti immuna a pito a siglo iti milenio,
(manipud ti 310 a riwriw idi AD 1000 aginggana it 600 a riwriw idi AD 1700),
aken kalpasanna, naminsangapulo nga immadu kadagiti tallo a naudi a siglo, ket
nalabsanna ti 6 a bilion idi AD 2000.



https://ilo.wikipedia.org/wiki/Linteg_militar

Ti linteg militar ket maysa a sistema dagiti annuroten a mayetnag ken
maipatungpal no rabsuten wenno tenglen ti maysa nga autoridad ti militar ti
normal a pannakatarawidwid wenno pannakaituray ti hustisia.

Masansan a maisayangkat ti linteg militar no agbalin a nasisita a maipatungpal
dagiti aramid dagiti autoridad ken organisasion a militar, nangruna no kadagiti
di mapakpakadaan a pakasapulan, ken no dagiti normal nga institusion ti justicia
ket saanen a makatignay wenno awananen iti bileg ken samay iti kabarbaro a
situasion wenno pasamak, kas koma no adda gubat, dadakkel a kalamidad ti
nakaparsuaan, riribuk a cibil, iti nasakup a teritorio wenno kalpasan ti maysa a
kudeta (panangrabsut iti turay). Ti kasapulan a panangtaginayon iti urnos ken
linak ti publiko kabayatan ti emerhensia ti kangrunaan a panggep ti linteg
militar. Nupay kasta, ti pannakaideklara ken pannakayetnag ti linteg militar ti
ar-aramaten dagiti diktadura, nangruna dagiti diktadura ti militaria, tapno
maipatungpalda ti panagturayda.

Iti dadduma a pagilian, ipaturay ti linteg militar dagiti annuroten a kas iti
curfew. Masansan nga iti babaen daytoy a sistema, ti pannakatarawidwid ken
pannakaipataray ti justicia ket tengngel amin ti militaria tribunal a
maaw-awagan iti korte militar. Mapagteng met ti pannakasuspende ti
pannakaipatungpal ti habeas corpus.

Nayetnag ti linteg militar iti Filipinas manipud 1972 agingga iti 1981 iti
babaen ti turay ni Presidente Ferdinand Marcos, tapno mapengdan ti dumakdakkel a
riribuk a civil iti pagilian ken ti pangta ti panangrabsut dagiti Komunista iti
turay kalpasan dagiti agsasaruno a panagbomba iti Manila. Idi damo, inawat ti
kaaduan nga umili ti pannakaideklara ti linteg militar. Ngem idi agangay, immadu
nga immadu ti nangtubngar iti daytoy gapu iti panaglablabes ken panagabuso iti
karbengan a kas tao nga aramid ti militaria. Adu a bumusbusor iti gobierno ni
Marcos ken kalabanna iti politika ti natiliw a nabalud, naparparigat, napapatay
ken nagpukaw.



https://ilo.wikipedia.org/wiki/Klasiko_nga_Insik

Ti pagsasao a Klasiko nga Insik (古文, Pinyin: gǔ wén, "taga-ugma a testo") ket
isu ti pagsasao ti klasiko a literatura manipud ti gibus ti panawen ti Primabera
ken Otonio babaen ti gibus ti Han a Dinastia, ti naisurat a porma ti Daan nga
Insik. Ti termino ket naus-usar pay para iti Literario nga Insik (文言文 wényán
wén, "testi ti naisurat a pagsasao"), ti tradisional nga estilo ti naisurat nga
Insik a naimodelo iti klasiko a pagsasao, ken mangaramid daytoy a sabali manipud
ti aniaman a moderno a naisasao a porma ti Insik. Ti Literario nga Insik ket
inus-usar idi kadagiti amin a pormal a panagsurat idiay Tsina aginggana idi
nasapa a maika-20 a siglo, ken idi pay, las-ud dagiti nadumaduma a paset ti
panawen, idiay Hapon, Korea ken Bietnam. Kadagiti agsasao iti Insik, ti
Literario nga Insik ket kaaduanen a nasukatan babaen ti naisurat a bernakular
nga Insik, ti estilo ti panagsurat a kapada ti moderno a naisasao a Mandarin nga
Insik, bayat a dagiti agsasao kadagiti pagsasao a saan nga Insik ket kaaduandan
a binaybay-an ti Literario nga Insik tapno maiparabor kadagiti lokal a
bernakular.

Ti Literario nga Insik ket naamammuan a kas ti kanbun iti Hapon, hanmun iti
Koreano, ken Hán văn iti Bietnamis (Manipud ti 漢文 kadagiti amin a tallo a kaso;
pinyin: hànwén, "Han a panagsurat").



https://ilo.wikipedia.org/wiki/Kinshasa

Ti Kinshasa (dati idi a Pranses Léopoldville, ken Olandes  Leopoldstad
(tulong·paammo)) ket isu ti kapitolio ken kadakkelan a siudad ti Demokratiko a
Republika iti Kongo. Ti siudad ket mabirukan idiay Karayan Kongo.

Daytoy ket dati a lugar ti pangalapan a purok, ti Kinshasa ket maysa tattan nga
urbano a lugar nga adda ti populasion iti 9 a riwriw nga agtataeng. Daytoy ket
sangsanguenna ti kapitolio ti kaarrubana a Republika ti Kongo, Brazzaville, a
daytoy ket mabalin amakita iti adayo a ballasiw ti nalawa a Karayan Kongo. Ti
siudad ti Kinshasa ket maysa pay kadagiti 11 a probinsia ti DRK. Gaputa dagiti
administratibo a pagbeddengan ti siudad-probinsia ket sumakop ti nawatiwat a
lugar, agarup a 90% ti daga ti siudad-probinsia ket away, ken ti urbano a lugar
ket sumakop laeng ti bassit a paset idiay adayo a lumaud a gibus ti
siudad-probinsia.

Ti Kinshasa ket isu ti maikadua a kadakkelan a siudad idiay sub-Sahara nga
Aprika ken ti maikatlo a kadakkelan iti sibubukel a kontinente kalpasan tiLagos
ken Cairo. Daytoy pay ket ti maikadua a kadakkelan a prankopona nga urbano a
lugar iti lubong kalapsan ti Paris, ti Pranses ket isu ti pagsasao ti gobierno,
dagiti eskuela, dagiti warnakan, dagiti publiko a serbisio ken nasayaat a
komersio iti siudad, bayat a ti Lingala ket inus-usar a kas ti lingua franca
kadagiti kalkalsada. No ti agdama turong ket agtultuloy, ti Kinshasa ket mabalin
alabsanna ti Paris iti populasion intono 2020. Ti Kinshasa ket mangisailinto ti
maika-14 a Francophonie a Konperensia intono Oktubre 2012.

Dagiti agtataeng ti Kinshasa ket naamaamuan a kas dagiti Kinois (iti Pranses ken
sagpaminsan iti Inggles) owenno Kinshasans (Inggles).

Ti siudad ket nabangon a kas maysa a lugar ti komersio babaen ni Henry Morton
Stanley idi 1881 ken nanaganan ti Léopoldville a kas pammadayaw kenni Ari
Leopoldo II ti Belga, nga isu ti nagtengtengngel ti nawatiwat a teritorio ti
tattan ket ti Demokratiko a Republika iti Kongo, a saan daytoy a kas maysa a
kolonia ngem bukod a tagikua. Ti lugar ket rimmamg-ay idi adda ti maysa nga
iimuna maidaliasatan a puerto idiay Karayan Kongo idiay ngato ti
DissuorLivingstone, dagiti serie ti parokpok iti sumurok a 300 kilometro
(190 mi) idiay baba ti Leopoldville. Idi kaunaanna, amin a magatgatang a a
sumangsangpet babaen ti baybay wenno naipatultulod babaen ti baybaya ket
inawawit babaen dagiti portero iti nagbaetan ti Léopoldville ken Matadi, ti
puerto idiay baba ti parokpok ken 150 km (93 mi) manipud idiay aplaya. Ti
panakalpas ti Matadi-Kinshasa a pagawitan a perokaril idi 1898 ket nangited ti
naparpardas ken nasaysayaat a sabali a dalan a manglikaw dagti parokpok ken
nangirugi daytoy ti napardas a panagrangrang-ay ti Léopoldville. Babaen ti 1920,
ti siudad ket naipangato a kas ti kapitolio ti Belga a Kongo, a nangsukat ti ili
ti Boma idiay estuario ti Kongo.

Idi 1965, ti Joseph-Désiré Mobutu ket nangagaw ti bileg idiay Kongo iti maikadua
a kudeta ken nangiparugi ti annuroten ti maysa nga "Aprikanisasion" dagiti nagan
ti tattao ken luglugar iti pagilian. Idi 1966, ti Léopoldville nanaganan manen
ti Kinshasa para iti purok a nagnagan ti Kinchassa a naipatakder idi ti asideg
ti daytoy a sitio. Ti siudad ket pimmardas a dimmakkel babaen ni Mobutu, a
nakaawawis kadagiti adu a tattao manipud ti ballasiw ti pagilian nga imimmay nga
agbirbiruk kadagiti gasatda wenno tumaltalawda manipud kadagiti etniko a gulgulo
ti dadduma a lugar. Daytoy ket nangiyeg ti panagbalbaliw ti etniko ken
linguistiko a pakabuklan ti siudad. Urayno daytoy ket mabirukan iti teritorio a
tinawtawid a tagikua dagiti Bateke ken Bahumbu a tattao, ti lingua franca
kadagiti Aprikano a pagsasao idiay Kinshasa tatta nga aldaw ket ti Lingala bayat
a ti administratibo ken kangrunaan a naisursurat a pagsasao ket ti Pranses,
kitaen pay dagiti adadu a paammo dagiti pagsasao ti DRK.

Idi 1974, ti Kinshasa ket nangsangaili ti 'The Rumble in the Jungle' a salisal
ti boksing a nagbaetan ni Muhammad Ali ken George Foreman, nga ti daytoy ni Ali
ket inabakna ni Foreman tapno maipasubli kaniana ti World Heavyweight a titulo.

Ti Kinshasa ket nagsagsagaba gapu kadagiti sobra nga aramid ni Mobutu, dagiti
masa a binalitungeg, nepotismo ken ti sibil a gubat a nakaiturongan ti
panakatnagna. Nupay kasta, daytoy ket maysa pay laeng a kultural ken saririt a
sentro ti Tengnga nga Aprika, nga adda dagiti rumangrang-ay a komunidad dagiti
musikero ken dagiti artista. Daytoy pay ket ti kangrunaan nga industria a sentro
ti pagilian, nga agpatpataud kadagiti adu a masna aprodukto a naiyeg manipud ti
kaunegan.

Ti Kinshasa ket adda ti nadokumentuan a panakalis ti HIV-1, a napetsaan daytoy
manipud idi 1959 ket naduktalan idi ti napreserba a dara ti maysa a lokal a
lalaki (kitaen ti taudan ti AIDS).



https://ilo.wikipedia.org/wiki/Kernel

Ti kernel ket kangrunaan a paset ti dadduma a sapasap a sistema ti panangpaandar
iti kompiuter. Dagiti rebbengna ket ipaset ti panangimaton dagiti rekurso wenno
pamuspusan ti sistema ken ti pakitinnarusan ti pagbaetan ti hardware ken
software. Kas kangrunaan a paset ti sistema ti panangpaandar, isagsaganaanna ti
abstrakto a tuon para iti hardware, aglalo para iti memoria, kadagiti prosesor
ken kadagiti ap-aparato ti I/O nga agpalubos iti pakitinnarusan ti hardware ken
software. Paar-aramat ti kernel dagitoy kadagiti proseso ti sistema babaen ti
mekanismo para iti pakitinnarusan iti pagbaetan dagiti proseso (inter-process
communication mechanisms) ken ti panangawagan ti sistema (system calls).

No dadduma a kita ti kernal ket agsabalida iti pamuspusan kadagiti
pannakaaramid, ngem agdepende iti daremdemda ken pannakaaramatda. Dagiti
sibubukel a kernel (monolithic kernel) ket ar-aramatenda dagitoy pagtungpalan
babaen ti pannakapataray iti kodigo iti uneg ti pareho nga lugar ti pagtaengan
ti memoria (memory address space) tapno masaysayaatan ti pannakaaramid ti
sistema. Ngem, dagiti nakabasbassit a kernel (microkernel) ket pinapatarayda
dagiti kaaduan a panagserbida (services) iti uneg ti lugar ti mangaramat (user
space). Ti pagtungpalanda ket pannakalaing ti pannaripato ken ti sebangan ti
base ti kodigo.



https://ilo.wikipedia.org/wiki/Karayan_Davao

Ti Karayan Davao ket isu ti maikatlo a kadakkelan a karayan babaen ti labneng a
pagayusan idiay akin-abagatan nga Isla ti Mindanao ti Filipinas. Daytoy ket
atiananna ti sumurok a kalawa ti lugar iti 1700 km² nga addaan iti kaatiddog iti
160 km. Kaaduan ti lugar ket dagiti nangato a lugar. Dagiti natimbeng a
panagayus iti kaunegan ti karayan idiay asideg ti sabangan ti karayan ket
nakarkulo iti 70-80 kubiko metro tunggal maysa a segundo. Ti tipo ti klima ket
kadawyan nga uniporme iti amin a paset ti tawen nga adda iti natimbeng a
pannakaiwarwaras ti panagtudtudo ken dagiti temperatura ken dam-eg (panagtudtudo
= 2600mm, Pudno a panagbawbaw 1028mm). Ti lugar ket manmano laeng a makasanay
kadagiti bagio.

Ti porma ti daga ket tiabbong ti daga iti kaunegan ti labneng nasayaat ti
panagdumaduma. Daytoy ket sumakop manipud ti urbano nga ababa a daga,
agrikultural, nabasa a daga a mangrove aginggana ti natural a ripariano, dagiti
plantasion, nangato a daga ti agrikultura ken kabanbanatayan a kabakiran a
mairaman ti nangruna a kabakiran. Ti lugar ket indasig babaen ti DENR a kas
77.5% a kabakiran ken 22.5% a maiganaet ken maipaay a daga. Daytoy ket saan a
dagiti pudno a pannakaidasig ti panag-usar ti daga (wenno abbong ti daga). Ti
naisalaysay a panag-usar ti daga ket saan a mabalin a magun-od. Ti pakaammo ket
mabalin a magun-od kadagiti sabali a taudan ken mairaman ti Plano ti
Komprehensibo a Panag-usar ti Dag ti Siudad, nupay kasta daytoy a datos ket
teoretiko pay laeng ken dagiti kinapudno ken pannakaibagay ti daga iti agpang ti
baranggay (kababaan nga agpang ti gobierno). Nupay kasta ti Opisina ti
Panagplano ti Siudad ket agur-urnong ket mangidihitado kadagiti datos para
kadagiti mapa a panag-usar ti daga.



https://ilo.wikipedia.org/wiki/Karayan_Agno

Ti Karayan Agno ket karayan ti Filipinas idiay isla ti Luzon, ti probinsia ti
Pangasinan. Daytoy ket isu ti naikalima a kadakkelan a sistema ti karayan iti
pagilian nga addaan ti pagayusan a lugar iti of 5,952 km². Daytoy ket agtaud
manipud ti Banbantay ti Kordiliera ken maibusan idiay Baybay Abagatan Tsina
babaen ti Golpo ti Lingayen. Ti karayan ket 206 km iti kaatiddogna. Aganay a 2
riwriw a tattao ti agtataeng iti Ginget ti Karayan Agno ken buklen daytoy ti
kadakkelan a rimpuok ti populasion iti Filipinas.

Ti Karayan Agno ket isu ti kangrunaan a sisitema ti panagayus iti lugar ken
addaan ti pagayusan a labneng iti 5,952 kudrado kilometro. Daytoy ti maikatlo a
kadakkelan a karayan iti Luzon (kalpasan ti Karayan Cagayan ken Karayan
Pampanga) ken ti maikalima a kadakkelan a karayan idiay Filipinas.

Ti Agno ket isu ti kadakkelan a karayan iti Filipinas iti termino ti panagayus
ti danum, nga agayus ti aganay a 6.6 kubiko kilometro iti nasadiwa a danum idiay
Golpo ti Lingayen, wenno gangani at 70% iti dagup ti nasadiwa a danum a mapan
iti golpo.

Ti taudan ti danum ti Karayan Agno ket manipud kadagiti bakras ti Bantay Data
idiay Banbantay ti Kordiliera iti kangato nga 2,090 m, nga agayus kadagiti maysa
a kita dagiti bato ti Kretasio ken Paleoseno, ken marina a silikiklastiko ken
karbonato a batbato. Ti dagup a kaatiddogna ket agarup a 90 kilometro ken agayus
kadagiti kabambantayan ken dagiti baw-ang.

No agpababa ti karayan a sumuro iti agpa-abagatan a dalan, daytoy ket
mangipakita ti sallapid a tabas ti panagayus ti danum. Daytoy ket agbalinton iti
agturong iti abagatan a laud iti agrikosrikos a karayan no ballasiwenna ti Tanap
ti Tengnga a Luzon. Manipud ti nagsasabtanna iti Karayan Tarlac manipud ti
abagatan, ti Karayan Agno ket agsikkonto nga agpa-amianan bayat nga agayus
kadagiti akindaya abakras ti Banbantay ti Zambales.

Dagiti kangrunaan a tributario ti Agno ket mairaman dagiti Karayan ti Pila,
Camiling, Tarlac ken Ambayoan. Ti kangrunaan a sanga ti Karayan Agno ket ti
Karayan Tarlac nga agtaud manipud idiay Bantay Pinatubo (kangato iti 1,745 m)
idiay Tarlac ken tumipon iti Karayan Agno idiay Kalugnakan ti Poponto idiay
asideg ti Bayambang. Ti kalugnakan ket addaan ti kalawa iti agarup a 25 kuadrado
kilometro ken temporario mangitalinaay kadagiti danum manipud ti Karayan Tarlac.

Ti Sistema ti Tukki ti Pilipas, a mairaman ti Tukki ti Digdig , a narepason nga
isu ti gapuanan ti tukki iti gingined ti Luzon ti 1990w idi Hulio 16 , ken ti
Tukki ti San Manuel, Tukki ti Bulangit ken ti Tukki ti San Roque ket isu dagitoy
dagiti nangruna a linia ti tukki a mangballasiw ti karayan.

Dagiti Kastila nga eksplorador a nangdokumento ti pagayusan a lugar ti karayan
idi maika-16 a siglo ket kinunkunada a ti sabangan ti Agno ket dakkel idi a
lutulot nga addan ti nalames a sedimento ti daga. Daytoy ket napuskol a
naabongotan iti manglar ken dagiti nipa nga agserbi a kas pagtaengan dagiti adu
a sebbangan ti kaatapan a biag iti lutulot.

Ngem ti pagayusan a lugar ket nakaron a napukpukan dagiti kayo. Dagiti nangruna
kabakiran ket ganganidan a napukpukawen malaksid laengen dagiti bassit a lugar
iti ngato ti 800 m ASL. Dagiti kabakiran ket nasukatanen kadagiti karuotan ken
iti taltalon ti bagas.

Ti Agno ket lasatenna dagiti adu nga ili idiay probinsia ti Benguet apagtaengan
dagiti aganay a 35,000 a patneng a tattao ti Ibaloi, Kankanaey ken Kalanguya. Ti
tattao nga Ibaloi people ti Benguet ket inkedkeddengda ti karayan ket sagrado
gaputa mangited iti biag.

Daytoy ket sagrado met iti tattao idiay baranggay Dalupirip, Itogon idiay
probinsia ti Benguet. Dagiti paset ti daga ket agserbi a pakaitabunan a lugar
dagititinaudandas. Ti lugar ket naipakasaritaan met a napateg ken naikedkeddeng
a maysa kadagiti nabatbati a tugaw ti kultura ti Ibaloi.



https://ilo.wikipedia.org/wiki/Kapitolio_ti_Filipinas

Daytoy ket listaan dagiti agdama ken dati a nailian a kapitolio a siudad iti
Filipinas, a mangiraman idi las-ud ti kolonisasion dagiti Kastila, ti Umuna a
Republika ti Filipinas, ti Mankomunidad ti Filipinas, ti Maikadua a Republika ti
Filipinas , ti Maikatlo a Republika ti Filipinas, ti Maikapat a Republika ti
Filipinas ken ti agdama a Maikalima a Republika ti Filipinas.

Ti agdama a kapitolio a siudad ti Manila, ket nabangon idi babaen ti bilin ti
presidente idi Hunio 24, 1976.

Idi Abril 23, 1521 ni Ferdinand Magellan ket simmanglad idiay Cebu. Isu ket
kinablaawan babaen ni Rajah Humabon, nga isu ken kaduan idi ti asawana ken
dgaiti agarup a 800 natibo, ket binuniagan idi dagiti Kastila idi Abril 14, 1521
ken naikeddeng nga isuda dagidi immuna a Katoliko a Filipino. Ni Magellan, nupay
kasta, ket napaay a nagtunton iti Filipinas para iti balangat ti Espania, gapu
ta napatay met idiay kaarruba nga Isla ti Mactan.

Idi 1570 ti ekspedision ti Kastila ket nga inbilin babaen ti konkistador a ni
Miguel López de Legazpi ket nagdemanda ti pannakaparukma ti Manila. Ti maikadua
a tagabilinna, ni Martín de Goiti ket napan idiay Cebu ken simmangpet idiay
Manila. Dagiti Muslim a Tagalog ket kinablaawanda met dagiti ganganaet, ngem ni
Goiti ket addaan met idi ti sabali a plano. Ti puersa ti Kastila dagiti 300 a
soldado ket nagmartsada idiay Manila ken nakilabanda iti maysa a gubat kadagiti
nakaro a naarmasan a Kastila ken napardas nga inakda dagiti pagtaengan dagiti
natibo. Ni Legazpi ken dagiti kaduanaand his ket simmurotda iti simmaruno a
tawen ken nakitulagda iti kappia kadagiti tallo a rajah ken nagurnos iti konseho
ti siudad a binukel dagiti dua a mayor, dagiti 12 a konsehal, ken sekretario.

Ti nadidingan a siudad ket ammo idi a ti Intramuros, idiay akin-abagatan nga
igid ti Karayan Pasig ket naipatakder tapno masalakniban dagiti nagkolonia a
Kastila. Idi Hunio10, 1574, ni Ari Felipe II ti Espania ket innikkanna ti Manila
ti titulo iti Insigne y Siempre Leal Ciudad ("Naisalumina ken Agnanayon a
Matalek a Siudad"). Idi 1595, ti Manila ket nairangarang a kas ti kapitolio ti
Is-isla ti Filipinas ken nagbalin a sentro ti trans-pasipiko a panagtagilako ti
pirak kadagiti ad-adu ngem tallo a siglo.

Ti Baguio ket dati idi a naikeddenga kas ti "kalgaw a kapitolio" ti pgilian
manipud idi 1903 aginggana idi 1976. Ti presidensial a mansion ket adda iti
kaunegan dagiti patingga ti sisudad, ken ti Kangatuan a Korte ket agtengtengel
pay laeng kadagiti sesionda iti kalgaw ti Abril–Mayo idiayBaguio. Ti Bilin ti
Presidente Blng. 940 iti 1976 ket saan a nangibagbaga iti Baguio nga agtuloy a
kas ti "kalgaw a kapitolio", ngem ti siudad ket agtengtengel pay laeng iti
daytoy a pannakaisalumina iti saan nga opisial a kapasidad.



https://ilo.wikipedia.org/wiki/Kapaut_ti_lawag_ti_init

Ti kapaut ti lawag it init wenno or-oras ti lawag ti init ket isu ti
klimatolohiko a panangitudo, panagrukod ti kapaut ti lawag ti init iti maited a
paset ti panawen (kadawyan, a maysa nga aldaw wenno maysa a tawen) para iti
maysa a naited a lokasion ti Daga, kadawyan daytoy a maiyebkas a kas maysa a
napipia kadagiti nadumaduma a tawen. Daytoy ket sapasap a panangitudo ti kakuyem
ti maysa a lokasion manipud ti insolasion, a mangrukod ti dagup nga enerhia nga
ited babaen ti lawag ti init kadagiti naited a paset ti panawen.

Ti kapaut ti lawag ti init ket kadawyan a maiyebkas kadagiti oras iti tungngal
maysa a tawen, wenno dagiti (napipia) oras iti tungngal maysa nga aldaw. Ti
umuna a naibaga a panagrukod ket ti sapasap a kalawag ti init iti maysa
alokasion no maipada kadagiti sabali a luglugar, bayat a ti naud-udi ket
angpalubos para iti panangipada ti lawag ti init kadagiti nadumaduma a panawen
ti tiempo iti isu met laeng a lokasion. Ti sabali pay a masansan nga inus-usar
ti panangrukod ket ti pannakaibagi a porsiento ti nairehistro a kalawag ti
kapaut ti lawag ti init ken ti kapaut lawag ti aldaw iti napaliiw a paset ti
panawen.

Ti maysa a nangruna nga usar ti datos ti kapaut ti lawag ti init ket ti
panangilasin ti klima dagiti sirtio, a naipangpangruna kadagiti pagliwliwaan ti
salun-at. Daytoy ket mangikeddeng pay ti sikolohiko a pagbanagan ti napigsa a
lawag ti solar iti parsua a tao. Daytoy ket maus-usar pay laeng a panangiragpat
kadagiti papanan ti turista.

Ti alagaden atawen ket buklen dagiti 8760 nga oras, a nagudua kadagiti 4380 nga
oras iti tungngal maysa para iti aldaw ken rabii. Isunga ti teoretiko a
kangatuan abilang dagiti oras ti lawag ti init, para iti gangani nga awan ti
ulepna a lokasion a kas dagiti paset ti desierto ti Sahara, ket 4380. NUpay
kasta, dagiti mangirehistro nga instrumento ket adda met dagiti praktikal a
pagpatinggaan, ken mangpabassit daytoy ti teoretiko a kanagtuan.

Dagiti "naraniag" nga oras ti lawag ti init ket mangirepresenta kadagiti dagup
nga oras no ti lawag ti init ket napigpigsa ngem ti naibaga a pagpatingngaan, a
kas maigiddiat dagiti oras a "makitkita" . Ti "makitkita" a lawag ti init, kas
pagarigan, ket mapasamak iti ileleggak ken ilelennek ti init, ngem saan unay a
napigsa a mangparag-o ti sensor. Ti panagrukod ket maaramid babaen dagiti
instrumento a tinawtawagan dagiti panangirehistro ti lawag ti init. Para iti
naisangayan apanggep ti panangirehistro ti kapaut ti lawag ti init, ti rekorder
ti Campbell-Stokes ket isu ti inus-usar, ken daytoy ket agus-usar ti nagtimbukel
a sarming ti lente tapno mangipatengnga dagitiraya ti init iti naisangayan a
nadaremden a sintas. No ti kapigsa ket labsenna ti naikeddeng a pagpatingngaan,
ti sintas ket mauramto. Ti dagup a kaatiddog ti tugo t ti uram ket kapada ti
bilang dagiti naraniag nga oras . Ti sabali pay a kita ti rekorder ket ti
rekorder ti lawag ti init ti Jordan. Dagiti barbaro, nga elektroniko a rekorder
ket addaanda ti nataltalinaay a sensitibidad ngem dagiti papael a sintas.

Tapno naitunos ti narukod a datos iti sangalubongan, idi 1962 ti Gunglo ti
Sangalubongan a Meteorolohiko (WMO) ket nangipalawag ti naiyalagad a daremdem ti
rekorder ti Campbell-Stokes , daytoy ket tinawtawagan iti iNggles iti Interim
Reference Sunshine Recorder (IRSR). Idi 2003, ti kapaut tilawag ti init ket
kanungpalan idin a naipalawag a kas ti paset ti panawen iti las-ud ti dagus a
panaglabes ti pagpatingngaan a pateg ti irradiansa ti solar iti 120 W/m².



https://ilo.wikipedia.org/wiki/Kamelio

Ti kamelio ket maysa a paris ti ramay ti saka nga ungulata iti kaunegan ti
henero ti Camelus, nga addaan kadagiti naisangsangayan a deposito ti taba a
tinawtawagan kadagiti "pissuol" iti bukotna. Dagiti dua a nabatbati a sebbangan
ti kamelio ken ti dromedario, wenno maysa ti pissuolna a kamelio, daytoy ket
patneng ti Tengnga a Daya ken ti Sara ti Aprika; ken ti Baktriano, wenno dua ti
pissuolna a kamelio, daytoy ket agtataeng idiay Tengnga nga Asia. Napamo
dagitoyen a dua a sebbangan; dagitoy ket mangited ti gatas, karne, dutdot para
kadagiti tela wenno tagilako, ken dagiti agob-obra nga ayup.

Ti termino a "kamelio" ket naala manipud ti Latin ken Griego (camelusken
kamēlos) manipud ti Hebro wenno Penisio ti gāmāl, daytoy ket mabalin a pangited
ti anag a ramut a kaibuksilan ti agbaklay wenno agawit (mainaig iti Arabiko ti
jamala).

Ti "kamelio" ket adu pay a naus-usar a mangipalawag ti aniaman kadagiti innem a
kasla kamelio a mamalia iti pamilia ti Camelidae: dagiti dua nga agpayso a
kamelio, ken ti uppat a Camalidae ti Abagatan nga Amerika: ti lama ken ti alpaka
ket tinawtawagan dagitoy dagiti "kamelio ti Baro a Lubong", bayat a ti guanaco
ken vicuña ket tinawtawagan dagitoy dagiti "kamelio ti Abagatan nga Amerika".

Midia a mainaig iti Kamelio iti Wikimedia Commons Dagiti inadaw a sasao a
mainaig iti Lamelio iti Wikiquote (Ingles)



https://ilo.wikipedia.org/wiki/Kalding

Ti kalding ket maysa a mammal iti genus a Capra nga addaan siam nga kita: ti
Ibex, ti West Caucasian Tur, ti East Caucasian Tur, ti Markhor, ken ti Atap a
Kalding.

Ti ayup a kadawyan a maawagan iti "kalding" ket isu ti napaamo a kalding (Capra
aegagrus hircus), a domesticado a kita iti sebbangan ti Atap a Kalding. Dagiti
kalding ket bovid a kamkameng ti familia a Bovidae) ken caprins iti subfamilia a
Caprinae. Agngatingat dagiti kalding, addaanda iti boksit nga uppat ti siledna a
mangak-akem iti pannakagiling a nalaing ti taraonda.

Ti lalat ti kalding ket nalatak a maus-usar iti Tengnga a Pampanawen kas
pagiboteliaan iti danum ken arak iti panagdaliasat, ken kas papel a pagsuratan
iti sumagmamano a rehion.

Ti karne ken gatas ti kalding ket maar-aramat agpapan ita, ngem saanen a
gagangay iti Estados Unidos a kas kadagiti dadduma a rehion iti lubong.
Maibilang ti gatas ti kalding kas universal a gatas agsipud ta mabalin nga
ipauneg ti adu a mammal. Iti Filipinas, popular ti kalding kas karne a masida
ket nalatak kadagiti luto a Filipino a kas iti caldereta ken adobo. Iti
Kailokuan, masansan a kalding ti kaykayat dagiti Ilokano a lutuen kas pinapaitan
ken kilawen.



https://ilo.wikipedia.org/wiki/Juan_S.P._Hidalgo,_Jr.

Ni Juan S.P. Hidalgo, Jr. (naiyanak idi Hulio 12, 1936), maysa nga Ilokano a
Piksionista, nobelista, mannaniw, editor, agipatpatarus, ken pintor. Isu ti
sigud a manarawidwid nga editor ti magasin a Bannawag, a nagpaayanna iti 37 a
tawen (1961-1998) kas kangrunaan nga editor iti literatura. Nagpaay pay kas
editor ti magasin a Rimat.

Iti kaaddana iti Bannawag iti dandani uppat a dekada, inggubetna ti nangibagnos
ken nangtignay ken nangsursuro kadagiti Ilokano a mannurat iti Iloko tapno
makaputarda iti de-kalidad nga obra iti Iloko a pumadpad wenno rumimbaw pay
kadagiti obramaestra a sinurat iti lubong. Ni Hidalgo ti nanggubuay iti
pannakabangon ti Gunglo dagiti Mannurat nga Ilokano wenno GUMIL kas maysa a
nailian ken internasional nga organisasion.

Bigbigen dagiti kakaduana a mannurat a kas "henio iti literatura nga Iloko",
impablaak ni Hidalgo idi 1969 ti klasiko itan a libro a "Bituen ti Rosales ken
Dadduma Pay a Sarita", a nakatiponan ti 20 nga ababa a sarita. Daytoy a libro ti
agbalin, kas pasingkedan dagiti kritiko ken eskolar iti literatura, a kas maysa
nga "ofisial a textbook para kadagiti kontemporario a mannurat iti Iloko" gapu
iti inspirasion ken paratignay ken nasaknap nga inpluensiana iti amin a serioso
a mannurat iti Iloko.

Maipangruna met mabigbig kas tour de force a naliteraturaan nga obra iti Iloko
ti kaudian a nobelana a "Saksi ti Kaunggan", a nangestoria kadagiti pagteng ken
pasamak iti Rebolusion iti EDSA idi 1986, gapu iti naisangsangayan nga estilo
ken experimento iti panangisurat a naaramat itoy.

Kas maysa nga editor ken agipatpatarus, nagipablaak kadagiti antolohia ti napili
nga ababa a sarita iti Iloko, ken nagipatarus kadagiti nobela ken ababa a sarita
nga Aleman ken Hapon.

Nangrugi nga agpinta idi 1979 ket maysa kadagiti kameng a nangbangon iti U.P.
Campus Sunday Group, maysa a gunglo dagiti pintor iti Unibersidad iti Filipinas.
Nairaman dagiti pinintaanna kadagiti nadumaduma a pabuya iti pinintaan iti Metro
Manila ken kadagiti probinsia.

Naipasngay iti Intramuros, Manila, dimmakkel iti Rosales, Pangasinan. Nagannakna
da Juan Peralta Hidalgo ti Dingras, Ilocos Norte ken Felisa Alberto Sanchez ti
Tomana, Rosales, Pangasinan.

Inkallaysana ni Namnama Garma Prado ti Piddig, Ilocos Norte, addaanda iti tallo
nga annak a babbai: da Maria Bituen (nayanak idi 1970), Patricia Amor (nayanak
idi 1971), ken Marie Sol (nayanak idi 1973).



https://ilo.wikipedia.org/wiki/Johann_Sebastian_Bach

Ni Johann Sebastian Bach (31 Marso [D.E. 21 Marso] 1685 – 28 Hulio 1750) ket
maysa idi nga Aleman a kompositor, organista, klabesinista, biolista, ken
biolinista ti Barok a Paset ti Panawen. Isu ket nangipabaknang kadagi
naipatalgedan nga estilo ti Aleman babaen ti kalaingna iti kontrapunto,
harmoniko ken motivic nga organisasion, ken ti panagampon kadagiti kumpas,
dagiti porma, ken dagiti linabag manipud ti ballasiw-taaw, a naisangsangayan
kadagiti nanipud idiay Italia ken Pransia. Ni Bach ket nagsurat kadagiti adu a
musika, a dagitoy ket naipagraeman para kadagiti kauneg ti sariritda, teknikal a
bilin, ken artistiko a kapintas. Adu kadagiti obrana ket naamammoan pay laeng
tatta nga aldaw, a kas ti Brandenburg a konsierto, ti Mis iti B menor, ti Ti
Nasayaat ti Pakinakemna a Klabier, ken dagiti kantatana, korales, partitas,
dagiti regget, ken dagiti obra nga organo.

Ni Bach ketnaipasngay idiayEisenach, Saxe-Eisenach iti maysa a nalaing ti musika
a pamilia; ti amana, a ni Johann Ambrosius Bach ket isu idi ti direktor dagiti
musikero ti ili, ken amin dagiti ulitegna ket propesionalda a musikero. Ti amana
ket nangisuro kaniana nga agay-ayam ti biolina ken ti klabe, ken ti kabsatna a
lalaki, a ni Johann Christoph Bach ket nangisuro kaniana ti klabikordio, ken
nangidiaya kaniana kadagiti kaaduan a kontemprario a musika. Ni Bach ket
nagkankanta pay, ken isu ket napay idiay Eskuela ni St Michael idiay Lüneburg,
gapo ti kalaingna ti boses. Kalpasan idi nagturpos, isu ket nagtengngel kadagiti
nadumaduma a puesto ti musika ti ballasiw ti Alemania; isu ket nagserbi a kas ti
Kapellmeister (direktor iti musika) ni Leopold, Prinsipe iti Anhalt-Köthen,
Kantor iti Thomasschule idiay Leipzig, ken Komposer ti Naarian a Korte ni August
III. Ti alun-at ken pannakakitana ket naapday idi 1749, ken pimmusay idi 28
Hulio 1750. Dagiti moderno a historiador ket namatmatida a ti ipupusayna ket
gapo ti golpe ken sakit ti bara.

Dagiti abilidad ni Bach a kas maysa nga organista ket nadaydayawan iti amin nga
Europa idi panawen ti panagbiagna, uray isuna ket saan a nabigbigan a nalatak a
kompositor aginggana ti maysa a pangpaungar ti panagayat kadagiti musikana idi
umuna a gudua ti maika-19 a siglo. Isu tattan ket sapasap a naipammategan a kas
maysa kadagiti kangrunaan a kompositor iti Barok a paset ti panawen, ken maysa
kadagiti kalatakan a kompositor ti amin a panawen.



https://ilo.wikipedia.org/wiki/Istituto_Centrale_per_il_Catalogo_Unico

The Sentral nga Instituto para iti Agmaymaysa a Katologo (Italiano: Istituto
centrale per il catalogo unico) (wenno ti nabukel a nagan iti Sentral nga
Instituto para iti Agmaymaysa a Katologo dagiti biblioteka ti Italia ken
bibliograpiko a pakaammo) ket maysa nga Italiano nga ahensia ti gobierno a
napartuat idi 1975 tapno sukatanna ti Centro nazionale per il catalogo unico
(Nailian a Sentro ti Agmaymaysa a Katologo), nga isu met ket napartuat idi 1951
tapno mangipatakder ti agmaymaysa a katologo kadagiti amin a biblioteka ti
pagilian.

Tatta nga aldaw, ti instituto ket mangimaton ti maysa a network ti ICT a
tinawtawagan ti Serbisio ti Nailian a Biblioteka (Servizio bibliotecario
nazionale, wenno SBN); daytoy ket sumunbat iti, ken agbalbalakad iti teknikal
ken siensipiko iti Direzione Generale per i Beni librari, gli Istituti culturali
ed il Diritto d'autore (Departamento ti liblibro, dagiti kultural nga instituto
ken karbengan ti kopia) iti kaunegan ti Ministro ti Kultural a Tawid ken dagiti
Aktibidad.



https://ilo.wikipedia.org/wiki/Is-isla_ti_Solomon

Ti Is-isla ti Solomon (/ˈsɒləmən ˈaɪləndz/ ( denggen)) ket maysa a naturay nga
estado idiay Osiania, daya iti Papua Baro a Guinea, a nabuklan kadagiti agarup a
sangaribo nga is-isla. Sakupanna daytoy ti kadakkel ti daga iti 28,400 kuadrado
kilometro (11,000 sq mi). Ti kapitoliona ket ti, Honiara, ken mabirukan daytoy
idiay isla iti Guadalcanal. Ti pagilian iti Is-isla ti Solomon ket kameng iti
Mankomunidad dagiti Pagilian.

Ti Is-isla ti Solomon ket addaan dagiti pammati a nagnaedan babaen dagiti
Melanesiano a tattao para kadagiti ribribu a tawtawen. Ti Kastila a
managdaliasat a ni Álvaro de Mendaña ket isu ti immuna a simmamglad idiay
Is-isla ti Solomon idi 1568 ken ninagananna dagitoy ti Islas Salomón. Ti
Nagkaykaysa a Pagarian ket nangibangon ti maysa protektorado iti kadagitoy nga
is-isla idi 1893. Idi Maikadua a Sangalubongan a Gubat addan dagiti narungsot a
panagsusuppiat a nagbaetan dagiti Amerikano ken dagiti Hapon iti Is-isla ti
Solomon a kampania iti 1942–45, a mairaman ti Gubat iti Guadalcanal.

Ti bukod a panagturay ket naala idi 1976 ken ti panakawayawayas ket naala met
kalpasan ti dua a tawen. Ti Is-isla ti Solomon ket maysa a batay-linteg a
monarkia nga addaan ti Reina ti Is-isla ti Solomon , a ti agdama ket ni Isabel
II, a kas ti daulo ti estado. Ni Gordon Lilo Darcy ket isu ti maika-11 ken
agdama a Kangrunaan a Ministro ti Is-isla ti the Solomon.



https://ilo.wikipedia.org/wiki/Instrumento_ti_teklado

Ti instrumento ti teklado ket instrumento ti musika nga inay-ayam nga agusar ti
teklado. Ti kaaduan kadagitoy ket ti piano. Dagiti sabali pay a kita dagiti
instrumento ti teklado ket mairaman dagiti celesta, dagiti mapandagan nga
idiopono a pinaadar babaen ti teklado, dagiti carillon, dagiti instrumento nga
adu ti pakaigiddiatan a kadawyan a naibalayan iti torre ti kampana dagiti
simbaan wenno dagiti sabali a pasdek ti munisipalidad, ken dagiti dadduma pay a
saan nga akostiko nga instrumento, a kas dagiti nadumaduma nga elektroniko nga
organo, sintetisador, ken dagiti teklado a nadaremdem a mangtulad ti uni ti
sabali nga instrumento ti musika.

Ita nga aldaw, ti termino a "teklado" ket kaaduan a maus-usar a mangibagbaga
kadagiti estilo ti teklado ti sintetisador. Babaen dagiti ramay ti sensitibo ng
aagay-ayam, ti teklado ket mabalin pay a mangtengngel ti dinamika, panagsasao,
panagmaris, artikulasion, ken dagiti dadduma pay nga elemento iti panangiyebkas,
depende iti daremdem ken dagiti naikddeng a kapabilidad iti instrumento.

Kadagiti kasapaan nga instrumento ti teklado ket dagiti pipa nga organo,
sanpona, klabikordio ken sembalo. Ti organo ket awan dudua nga isu ti kaduogan
kadagitoy, ket nagparang daytoy idi maikatlo a siglo SK, urayno daytoy a nasap
anga instrumento, a tinawtawagan iti hydraulis, ket saan a nagusar ti teklado
iti moderno a kapanunotan. Manipud ti pannakaparnuayna idi maikasangapulo ket
uppat a siglo, ti organo ket nagtultuloy nga isu laeng ti intrumento ti teklado.
Masansan, a ti organo ket saan nga addan iti teklado, ngem dagiti buton wenno
dagiti dakkel a pamatuagan a pinaadar babaen ti napno nga ima. Gangani amin a
teklado aginggana idi maikasangapulo ket lima a siglo ket addaan kadagiti pito a
natural iti tungngal maysa nga octava.

Ti klabikordio ket sembalo nagparangda idi las-ud ti maika-14 a siglo, mabalin a
klabikordio ti nasapsapa. Ti sembalo ken klabikordio ket kadawyan dagitoy
aginggana ti adu a pannakaammpon ti piano idi maika-18 a siglo, kalpasanna
daytoy ti kadayegda ket bimmassit. Ti piano ket rebolusionario idi gaputa ti
pianista ket mabalinna a baliwan ti kapigsa (wenno dinamika) iti uni babaen ti
panagbaliw ti kapigsa ti tunggal maysa a panagpandag ti tekla. Ti napno a nagan
ti piano ket gravicèmbalo con piano e forte a ti kaibuksilanna ket sembalo nga
addaan ti naalumaymay ken napigsa ngem mabalin met a maipangyababaan iti
piano-forte, a ti kaibuksilanna ket naalumaymay-napigsa iti Italiano. Iti agdama
a pormana, ti piano ket produkto ti maika-20 a siglo, ken adayon a naikkat iti
uniken langa manipud kadagiti "piano" nga ammo idi ni Mozart, Haydn, ke ni
Beethoven. Iti kinapudno, ti moderno a piano ket adu a maigiddiat manipud
kadagiti piano ti maika-19 a siglo nga inusar babaen ni Liszt, Chopin, ken ni
Brahms.

Dagiti instrumento ti teklado ket adu pay a naparang-ay idi nasapa a maika-20 a
siglo. Dagiti nasap anga instrumento ti elektromekanikal, a kas ti Ondes
Martenot, ket nagparang iti kasapaan ti dayta a siglo. Daytoy ket nangruna unay
a kontribusion iti pakasaritaan ti teklado.

Adu met dagiti ganetget a naipan iti panagbiruk ti maysa nga instrumento nga
aguni a kas ti piano ngem awan iti kadakkel ken kadagsen. Ti elektriko a piano
ket isu dagitoy ti nasapa ganetget ti dayta, urayno dagita ket naserbi nga
instrumento, saan dagitoy a nagballigi a nangawis ti panagptaud ti timbre iti
piano. Dagiti elektriko ken elektroniko nga organo ket naparang-y idi isu met
laeng a las-ud ti panawen.



https://ilo.wikipedia.org/wiki/Instituto_ti_Smithsoniano

Ti Instituto ti Smithsoniano (Ingles: Smithsonian Institution /smɪθˈsoʊniən/
smith-SOH-nee-ən), ket nabangon idi 1846 "para iti panagpa-adu ken
pannakaiwarwaras ti pannakaammo," ket grupo dagiti museo ken dagiti sentro ti
panagsukisok nga imatonan babaen ti gonierno ti Estados Unidos. Daytoy ket
kasisigud idi a naurnos a kas ti "Nailian a Museo ti Estados Unidos," ngem
daytoy a nagan ket saanen a naususar a kas administratibo nga entidad idi 1967.
Natermino iti "the nation's attic" para kadagiti amin nga ekletiko a tagikuana
kadagiti 137 a riwriw a banbanag, dagit ipagtengngaan dagiti sangapulo ket siam
a museo idiay Washington, D.C. ti Instituto, siam a sentro ti pagsukisokan, ken
zoo—adu a kadagitoy ket historikal ken arkitektural a dulon—ket isu ti
kadakkelan a kastoy a kompleks iti lubong. Dagiti maipatinayon pay a pakultad
ket mabirukan idiay rizona, Maryland, Siudad ti New York, Virginia, Panama ken
dagiti dadduma pay a lugar, ken dagiti dadduma pay a 168 a museo ket dagiti
apiliado ti Smithsoniano. Dagiti tallo pulo a riwriw a tinawen a bisita ti
Instituto ket makastrekda nga awan bayad; ti pundo ket agtaud manipud kadagiti
daton ti Instituto, dagiti kontribusion a pribado ken manipud ti korporasion,
dagiti bayad ti pannakaikameng, suporta ti gobierno, ken
panagtagtagilako,konsesion ken dagiti rentas ti linsensia.



https://ilo.wikipedia.org/wiki/Indiano_a_subkontinente

Ti subkontinente Indiano wenno ti subkontinente ket ti akin-abagatan a rehion ti
Asia, ken kaaduan a mabirukan idiay Plata Indiano ken mapmapan nga agpaabagatan
iti Taaw Indiano. Dagiti panangipalawag ti gay-at ti subkontinente ti Indiano
ket aggigiddiat ngem kadawyan a mairaman dagiti bugas a daga ti India, Pakistan,
ken Banglades; Ti Sri Lanka, Nepal ken Butan ket masansan pay a mairaman
dagitoy. Ti rehion ket mangiraman ti nawatiwat a teritorio dagiti sabali a
pagilian ken tinawtawagan babaen dagiti nadumaduma a bilang ti nagnagan a
mairaman ti Abagatan nga Asia, ti nagan nga umad-adu a dumaydayeg.

Ti rehion ket nadumaduma a nanagananen a kas "India" (ti sakbay ti moderno a
kapanunotan), ti Indian a Subkontinente (ti termino a kadawyan a naus-usar iti
Britaniko nga Imperio ken dagiti simmaruno iti daytoy) ken ti Abagatan nga Asia.
Urayno dagiti termino iti "Indiano a subkontinente" ken ti "Abagatan nga Asia"
ket kadawyan a naipagsisinnukat, adda met dagiti dadduma nga akademiko nga
agtengtenggel a ti termino ti "Abagatan nga Asia" ket isu ti adu-adu a maus-usar
idiay Europa ken Amianan nga Amerika. Segun dagiti historiador a ni Sugata Bose
ken ni Ayesha Jalal, ti Indiano a Subkontinente ket nagbalinen a naammuan a kas
ti Abagatan nga Asia "iti kinaud-udi ket neutral a panagibagbaga." Ti
Indolohista a ni Ronald B. Inden ket nangisupsuppiat a ti panagusar iti termino
ti "Abagatan nga Asia" ket umad-adun gapu ta nalawlawag a mangilasin ti rehion
manipud ti Daya nga Asia.

Ti BBC, ken dagiti dadduma pay nga akademiko a taudan, ket mangibagbaga kadagiti
rehion a kas ti "Asiano a Subkontinente". Adda met dagiti akademiko a nagay-ayat
iti panagusar iti termino ti Abagatan nga Asia a Subkontinente. Ti polieto nga
inpablaak babaen ti Departamento ti Estado ti Estados Unidos idi 1959 ket
inramanna ti Apganistan, Ceylon (manipud idi 1972 ket ti Sri Lanka), India,
Nepal, ken Pakistan (mairaman pay ti Daya a Pakistan, manipud idi 1971 ket ti
Banglades) a kas paset ti "Subkontinente ti Abagatan nga Asia". Kadagiti amin a
panagdumaduma ti kinaudi nga – Abagatan nga Asia – ket isun ti nagbalin a
kaaduan a naus-usar kalpasan idi naampon babaen dagiti moderno a gobierno a kas
ti administratibo a pannakaidasig. Adu kadagiti eskolar a nagay-ayat pay iti
termino.

Babaen iti naikabil iti diksionario, to termino ti subkontinente ket
mangibagbaga iiti "kaada iti naisangayan a heograpikal wenno politikal a
kinawaya" manipud ti dadduma a paset ti kontinente, wenno "ti nawatiwat ken
ad-adu wenno basbassit a bukod a nailaon a subdibision iti kontinente" Ti
termino ket saan pay a nalawag a mangibaga ti "kaada iti naisangayan a
heograpiko wenno politikal a knawaya" manipud ti amin a paset ti kontinente.

Ti termino ti Ingles ket agtultuloy a kaaduan a mangibagbaga iti Indiano a
subkontinente. Iti pisikal a heograpia, daytoy ket ti peninsula a rehion idiay
abagatan-sentral nga Asia, a kaasping iti diamante a naisina babaen ti Himalaya
iti amianan, ti Hindu Kush iti laud, ken ti Arakanese iti daya, ken gumay-at nga
agpaabagatan idiay Taaw Indiano a kakuyog iti Baybay Arabiano iti abagatan a
laud ken ti Luek ti Bengal iti abagatan a daya. Kaaduan iti daytoy a rehion ket
adda iti Plata Indiano ken naisalumina manipud ti amin a paset ti Asia babaen
dagiti lapped ti bantay.

Ti Plata Indiano, bayat a mangiraman iti kaaduan ti rehion, ket mangporma ti
masa ti daga manipud ti Himalaya iti paset ti labneng iti sirok ti Taaw Indiano,
a mairaman dagiti paset ti Abagatan a Tsina, ken dagiti pay kabambantayan ti
Kuen Lun ken Karakoram, ken gumay-at idiay ngem saan a mairaman ti Ladakh,
Kohistan, ti kabambantayan ti Hindu Kush ken ti Balochistan.

No matawagan iti Indiano a subkontinente wenno Abagatan nga Asia, ti
panangipalawag ti heograpikal a gay-at iti daytoy a rehion ket agdumaduma. Iti
heopolitiko, daytoy ket nangporma ti sibubukel a teritorio ti Kalatakan nga
India, ken itan ket kadawyan a buklen dagiti pagilian ti India, Pakistan, ken
Banglades. Sakbay idi 1947, dagiti tallo a pagilian ket historikal a naitipon
ken nangbukel ti Britaniko nga India. Daytoy ket gangani pay a kankanayon a
mangiraman ti Nepal, Butan, ken ti isla a pagilian ti Sri Lanka ken mabalin pay
a mairaman ti Apganistan ken ti isla apagilain ti Maldibas. Segun ti antropologo
a ni John R. Lukacs, "Ti Subkontinente Indiano ket sakupenna ti nangruna a masa
ti daga ti Abagatan nga Asia." bayat a segun ti politikala propesor a ni Tatu
Vanhanen, "Dagiti pito a pagilian ti Abagatan nga Asia ket heograpiko a buklen
ti kompakto a rehion iti likmut ti Subkontinente Indiano".

Ti panagusar pay ti nalawlawa a pannakaipalawagn – no mairaman ti India,
Pakistan, Bangladeh, Sri Lanka, Nepal, Butan ken ti Maldibas a kas dagiti
konstituente a pagilian – ti Indiano a subkontinente ket sakupenna ti agarup a
4.4 a riwriw a km² (1.7 a riwriw a mi²), nga agrup daytoy iti 10% iti kontinente
ti Asia wenno 3.3% iti kalawa ti rabaw ti daga iti lubong. iti amian, daytoy ket
mangbukel para iti agarup a 45% iti populasion ti Asia (wenno sumurok a 25% iti
populasion ti lubong) ken pagtaengan dagiti adu a kita ti tattao.



https://ilo.wikipedia.org/wiki/Imperialismo

Ti imperialismo, a kas naipalplawag babaen ti Tattao ti Heograpia ti
Nagtagitaoan, ket isu ti "ti pannakapartuat ken/wenno panagtaripatu ti saan nga
agpadpada nga ekonomiko, kultural, ken teritorial a pannakibiang, a kadawyan a
baetan dagiti estado ket kadawyan nga iti porma ti maysa nga imperio, a naibatay
iti panagturturay ken subordinasion." Daytoy ket kankanayon a naipanunotan iti
negatibo a banag, a kas laeng ti eksplotasion kadagiti patneng a tao tapno
mapabaknang ti babassit. Ni Lewis Samuel Feuer ket nangilaslasin ti dua a
nangruna a subkita ti imperialismo; ti umuna ket ti "regresibo nga imperialismo"
a naibagbaga a kas ti puro a panagparukma, ti awan suppiatanna nga eksplotasion,
panagpaawan wenno panagpabassit kadagit isaan a kinaykayat a tattao, ken ti
panagipataeng dagiti kinaykayat a tattao kadagiti a teritorio, a kas pagarigan
ti Nazi nga Alemania. Ti maikadua a kita ket inbagbaga babaen ni Feuer ket isu
ti "progresibo nga imperialismo" a nabangon babaen ti maysa a kosmopolitano a
panirigan ti nagtagitaoan, a mangiragragpat ti pannakaiwaras ti sibilisasion
kadagiti naipagpagarupan a "nakasanud" a kagimongan tapno maipangato ti alagaden
dagiti kabibiag ken kultura kadagiti naparukma a teritorio, ken ti panagpalubos
kadagiti naparukma a tattao a makitipon iti imperiala kagimongan, a kas
pagarigan ti Romano nga Imperio ken ti Britaniko nga Imperio.

Ti kastoy a termino ket naipakpakat iti Lumaud a politikal ken ekonomiko a
pannakaturay idi maika-19 ken maika-20 a sigsiglo. Adda dagiti mannurat, a kas
ni Edward Said, ket nawatwatiwat a nagus-usar ti termino a manginagan ti aniaman
a sistema ti panangituray ken subordinasion a naurnos nga adda ti imperial a
katengngaan ket napalpalikmutan. Segun ti Marxista historiador, a ni Walter
Rodney, ti imperialismo ket kabuksilan ti kapitalista a panagpadakkel. Daytoy
ket kinabuksilan a dagiti Europeano (ken Amianan nga Amerika ken Hapon )
kapitalista ket napilitan babaen ti kaunegan a lohiko kadagiti kompetitibo a
sistemada tapno mangsukisok iti ballasiw taaw kadagiti basbassit a naparang-ay a
pagilian nga opurtunidad tapno matengngelda ti naata material, tapno agbiruk
kadagiti pagilakuan, ken agbiruk kadagiti pagganansiaan a pagobraan ti puonanan.

Daytoy ket sapsap a naawawat a ti moderno nga aldaw a [kolonialismo]] ket ti
panagpadakkel ti imperialismo ket saan a mabalin a rumsua nga awan ti naud-udi.
Ti kagayatan ti "inpormal" nga imperialismo nga awan kadagiti porma a kolonia
ket husto a naipalplawag ken agtultuloy a kontrobersial a topiko kadagiti
historiador.



https://ilo.wikipedia.org/wiki/Ili

Ti ili wenno munisipalidad ket maysa a lokal a paset ti gobierno iti Filipinas.
Naisangayan dagitoy manipud kadagiti siudad, a dagitoy ket sabali a kategoria
iti lokal a paset ti gobierno.

Dagiti pronbinsia ket buklen dagiti siudad ken dagiti ili, dagiti ili ket buklen
met dagiti baranggay wenno dagiti barrio.

Ti ili ket idauluan babaen ti mayor ti ili nga isu daytoy ti ehekutibo nga
opisial. Ti lehisletibo ket buklen iti bise mayor ken dagiti walo a konsehal.
Dagiti walo a konsehal, a mairaman ti presidente ti Konseho dagiti Kinaagtutubo
ken ti presidente ti Liga dagiti Baranggay, ket buklenda ti Konseho dagiti Ili.
Amin dagitoy ket nabutosan ken agserbi iti tallo a tawen a panagturay. Saanda a
mabalin ti agserbi iti ad-adu ngem tallo nga agsasaruno a panagturay (9
tawtawen).

Ti ili, no maabutanna ti maysa kasapulan a kabassitan a rukod ti populasion, ken
kabassitan a tinawen a kuarta a mapastrek ket mabalinda ti agpabalin a siudad.
Ti umuna ket nasken a ti maysa a bilin ket maipasa iti Kongreso ken mapirmaan a
kas linteg babaen ti Presidente ken dagiti nagtaeng ket agbutosda iti sumaruno a
panagbubutos tapno awatenda wenno paayenda ti panagsiudad. Ti maysa a pagimbagan
ti panagsiudad ket ti gobierno a siudas ket makaala ti ad-adu a busbos, ngem
dagiti buis ket nangatngato ngem iti ili.

Dagiti ili iti Filipinas ket mabennebenneg babaen ti kaadu wenno klase ti
matgedan a naibatay iti kadawyan a tinawen a matgedan ti ili iti naudi a tallo a
kalendario a tawtawen.



https://ilo.wikipedia.org/wiki/Ibn_Khaldun

Ni Ibn Khaldūn or Ibn Khaldoun (napno a nagan, Arabiko: أبو زيد عبد الرحمن بن
محمد بن خلدون الحضرمي‎, Abū Zayd ‘Abdu r-Raḥmān bin Muḥammad bin Khaldūn
Al-Ḥaḍrami, Mayo 27, 1332 AD/732 AH – Marso 19, 1406 AD/808 AH) ket maysa idi a
Muslim historiograpo ken historiador nga isu ket kankanayon a naipnapanunotan a
kas ti ama ti moderno a historiograpo,[n 1] sosiolohia[n 1] ken ekonomia.[n 2]
Isu ket nadayeg a naamammoan para iti bukodna a Muqaddimah (makunkuna a
Prolegomenon iti Ingles), a naduktalan idi, nausig ket napno nga immuna a
kinaynayatan babaen dagiti maika-19 a siglo nga Europeano nga eskolar a ni,
urayno daytoy ket adda pay dagiti adu a panakaimpluensia idi maika-17 a siglo
nga Otomano a historiador a kas ni Ḥajjī Khalīfa ken ni Mustafa Naima a
nagkamkammatalek kadagiti teoriana tapno usigenda ti idadakkel ken panakaapday
ti Otomano nga Imperio. Iti kinaudi ti maika-19 a siglo, dagiti Lumaud nga
eskolar ket binigbiganda nga isu ket maysa kadagiti kalatakan a pilosopo a
rimmuar iti Muslim a lubong.

Ti biag ni Ibn Khaldun ket nasayaat a nadokumentuan, gaputa isu ket nagsurat ti
maysa nga autobiograpia (التعريف بابن خلدون ورحلته غربا وشرقا; Al-Taʻrīf bi
Ibn-Khaldūn wa Riħlatuhu Għarbān wa Sharqān) nga iti daytoy ket adda dagiti
nadumaduma a dokumento a maipanggep ti biagna ket naadaw a naisasao kadagiti
tunggngal maysa a a balikas. Nupay kasta, ti autobiograpia ket nagibagbaga laeng
ti bassit a maipanggep ti pribado a biagna, isu a bassit laeng ti pakaammo a
maipanggep ti pamiliana. Isu ket sapasap a naamammuan a kas ni "Ibn Khaldūn"
manipud ti adayo a tinaudanna, isu ket naipasngay idiay Tunis idi AD 1332 (732
A.H.) iti maysa a nangatngato a klase ti Andalusiano a pamilia, ti Banū Khaldūn.
Ti pamiliana, nga isuda ket nagtengtengngel kadagiti adu a nangato nga opisina
idiay Andalusia, ket napanda idiay Tunisia kalpasan ti panakatnag ti Seville
kadagiti Reconquista a buyot idi agarup a tengnga ti maika-13 a siglo. Babaen ti
Hafsid a dinastia ti Tunisia adda dagiti pamiliana ket nagtengtengelda ti
polikal nga opisina; nupay kasta ti ama ken apong ni Ibn Khaldūn ket nagikkatda
manipud ti politikal a biag ken timmiponda iti maysa a mistikal a timpuyogan. Ti
kabsatna a lalaki, a ni Yahya Ibn Khaldun, ket maysa pay idi a historiadora
nangisursurat ti libro iti Abdalwadid a dinastia, ken isu ket inasasinado babaen
ti maysa a kasuppiat gaputa isu ket ti opisial a historiograpor iti korte.

Iti autobiograpiana, ni Ibn Khaldun ket nagsursuro tti tinaudanna iti paset ti
panawen ni Mahoma babaen ti Arabo a tribu manipud idiay Yemen, a naisangsangayan
idiay Hadhramaut, a napan idiay España idi maika-walo a siglo idi rugi ti
Islamiko a panagrukma. Kadagiti bukod a balikasna: "Ken dagiti taudanmi ket
manipud idiay Hadhramaut, manipud kadagiti Arabo ti Yemen, babaen ti Wa'il ibn
Hajar, manipud kadagiti kalaingan nga Arabo, nalatak ken nadaydayaw." (p. 2429,
Al-Waraq nga edision). Nupay kasta, ti biograpo a ni Mohammad Enan ket
nagsalsalusod ti daytoy a panagtuntonna, a nangisingsingasing a ti pamilian ket
mabalin a dagiti Muladi a naginkukuna nga Arabo ti tinaudanda tapno makagun-odda
ti sosial a kasasaad. Ni Enan ket nangibagbaga pay ti maysa a nasayaat a
nadokumentuan a napalabas a tradision, a maipanggep kadagiti dadduma a grupo ti
Berber, nga isuda ket nangiyallilaw a "nagpalatak" ti bagbagida manipud kadagiti
Arabo a tinaudan. Ti panggep ti kasta a panagar-aramid ket kankanayon idi ti
regget para iti politikal a panakaipangato. Adda dagiti nagipagpagarup a kastoy
ti pamilian ni Khaldun; nangibagbaga a ni Ibn Khaldun ket produkto iti isu met
laeng a Berber a tinaudan a kas dagiti patneng a kaaduan idiay lugar a
nakaipasngayanna. Ti maysa a puntos a maitutop ket nangipakpakita kadagiti
naisangsangayan a naipakatengngaan ti isip a panagsursurat ni Ibn Khaldun, ken
ti panagay-ayat kadagiti Berber ket mangiparparang ti panagiparabor kaniada gapu
ti naikeddeng a panagayat iti panagpreserba kaniada iti turayan ti naipanunotan
a pakasaritaan; a dagiti agpayso nga Arabo iti panawenna ket saanda a
kinaykayata ti kastoy ken isunga adda ti panagayta a panaglapped kadagitoy. Iti
pay maipatinayon, ti naipangpangruna a puesto a maipanggep kadagiti Berbers
kadagiti obrana ket napno a naikeddeng no maipada iti sumarragid a panagkukuana
kadagiti Arabo, ken ti saanna a panagayat kadagiti kasasaad a pannakibiang iti
ruar ti Maghreb. Iti pannakaigiddiatt, ni Muhammad Hozien ket nagpilpili a
namatmati: "Ti saan nga husto a [Berber] nga identidad ket balin a husto iti
panawen a ipapanaw dagiti tinaudan ni Ibn Khaldun idiay Andalusia ken idi
napanda idiay Tunisia ken saanda a nagibalbaliw ti panagtuntonda iti Arabo a
tinaudan. Urayno dagiti panawen a panagturturay dagiti Berbers iti Al-Andalus,
dagiti panagturturay dagiti Almoravid ken dagiti Almohas, dagiti Ibn Khaldun ket
saanda a nagtunton manen ti Berber tinaudan.". daytoy a pamanunotan ket saanna
nga ikaskaso ti naibagbaga a penimeno iti panagampon ti Arabo a tinaudan tapno
makaala ti kadayaw.



https://ilo.wikipedia.org/wiki/Humidex

Ti humidex (pangyababaan iti Inggles para iti "humidity index") (Ilokano:
pagsurotan ti kinadam-eg) ket isu ti maysa a pagsurotan babaen dagiti Kanadiano
meteorologo tapno mangiplawag no kasano ti rikna ti kapudot ti klima iti napipia
a tao, babaen ti panagtitipon ti panagibanagan ti pudot ken dam-eg. Ti humidex
ket awan ti unitna a bilang a naibatay iti puntos ti linnaaw, ngem kapadpada ti
namaga a temperatura kadagiti degrado Celsius. Kas pagarigan, no ti temperatura
ket 30 °C (86 °F), ken ti napattapatta a humidex ket 40, no kasta ket mangibaga
ti pudot ti dam-eg ket nganngani pumada ti panagrikna ti kasla namaga
atemperatura iti 40 °C (104 °F).

Segun ti Meteorolohiko a Serbisio ti Kanada, ti humidex iti saan a basbassit
ngem 30 ket gapuanan ti "sangkabassit a madi a panagrikna", ti saan a basbassit
ngem 40 ket gapuanan ti "nakaro a madi a panagrikna" ken ti nanagtangato ngem 45
ket "napeggad". No ti humidex dumanon iti 54, daytoy ket mabalin a gapuanan ti
heat stroke.

Ti agdama apormula para iti panangikeddeng ti humidex ket pinarang-ay idi babaen
ni J.M. Masterton ke ni F.A. Richardson iti Serbisio ti Enbironmento ti
Atmospera ti Kanada idi 1979. Ti humidex ket maigiddiat manipud ti pagsurotan ti
pudot nga inus-usar idiay Estados Unidos gaputa daytoy ket naala manipud ti
puntos ti linnaaw ngem ti relatibo ti kadam-eg.

Ti rekord a humidex idiay Kanada ket napasamak idi Hulio 14, 1961, idi ti
Castlegar, British Columbia ket nakarehistro iti humidex ti 53.4. Daytoy a pateg
ket gangani nga inabak iti Hulio 25, 2007 idi ti Carman, Manitoba ket nakadanon
ti 53.0.

No ti temperatura ket 30 °C (86 °F) ken ti puntos ti linnaaw ket 15 °C (59 °F),
ti humidex ket 34 (laglagipen a ti humidex ket awan dimension a bilang, ngem ti
bilang ket mangipakita ti maysa a nganngani pumada a temperatura iti °C). No ti
temperatura ket agtalinaay iti 30 °C ken ti puntos ti linnaaw ket agpanagto iti
25 °C (77 °F), ti humidex ket agpangato iti 42. Ti humidex ket nangatngato ngem
ti pagsurotan ti pudot ti Estados Unidos iti agpada a temperatura ken relatibo
ti kinadam-eg.

Ti papangipag-isu ti kinadam-eg ket kapadpada ti degrado ti Fahrenheit para iti
tungngal maysa a millibar babaen ti sangkapaset laeng a presion ti danum iti
atmospera ket labsanna dagiti 10 millibar.



https://ilo.wikipedia.org/wiki/Honolulu

Ti Honolulu  /hoʊnoʊˈluːluː/ ket isu ti kapitolio ken ti kaaduan ti populasion a
siudad iti estado iti Hawaii.a[›] Ti Honolulu ket isu ti akin-abagatan unay a
kangrunaan a siudad ti Estados Unidos. Nupay kasta ti nagan a "Honolulu"
mangipatudo ti urbano a lugar idiay akin-abagatan a daya nga aplaya iti Oahu, ti
siudad ken gobierno ti probinsia ket naitipon a kas ti Kondado ti Honolulu a
daytoy ket sakupenna ti intero nga isla. Para kadagiti estadistika a
kapanggepan, tiOpisina ti Senso ti Estados Unidos ket mabigbiuganna ti urbano a
paset iti Honolulu a kas ti senso a nainaganan a lugar. Ti Honolulu ket maysa a
kangrunaan a sentro ti busbos kadagiti is-isla iti Taaw Pasipiko. Ti populasion
iti Senso-nainaganan a lugar ket 390,738 idi 2010 a senso, bayat a ti populasion
iti siudad ken probinsia ket953,207 idi. Ti Honolulu ket isu ti kaaduan ti
populasion a kapitolio ti estado a minaig ti populasion ti estado. Iti Pagsasao
nga Hawayano, ti Honolulu ket kayatna asaoen ket ti "nalinongan a luek" wenno
"ligar a paglinongan". Ti siudad ket isun ti kapitolio dagiti is-isla ti Hawaiia
manipud idi 1845 ken nakaala ti pakasaritaan a kabigbigan sakbay ti panag-raut
dagiti Hapon idiay Pearl Harbor nga asideg ti siudad idi Disiembre 7, 1941, ken
kas isu tinakaipasngayan ni Barack Obama, ti maika-44 ken agdama a Presidente
iti Estados Unidos.



https://ilo.wikipedia.org/wiki/Hans_Christian_Andersen

Ni Hans Christian Andersen (Panangibalikas a Danes: [ˈhanˀs ˈkʁæsdjan ˈɑnɐsn̩];
sapasap nga ammo babaen kadagiti pangyabaaan ti naganna a H. C. Andersen, [ˈhɔːˀ
ˈseːˀ ˈɑnɐsn̩]; Abril 2, 1805 – Agosto 4, 1875) ket maysa idi a Danes a
mannurat, mannurat ti banbanig a sarita, ket mannaniw nga ammo para kadagiti
sarita dagiti ubbing. Dagitoy ket mairaman ti "Ti Natibker a Soldado ti Lata,"
"Ti Reina ti Niebe," "Ti Bassit a Sirena," "Thumbelina," "Ti Bassit a Kasapuego
nga Ubing a Babai," ken "Ti Nalaad a Piek ti Pato."

Iti las-ud ti kabibiagna isu ket naipatunton para iti panagiparakragsak kadagiti
ubbing ti sangalubongan, ken naipammadayawan babaen dagiti kaarian. Dagiti daniw
ken saritana ket naipatpatarusen kadagiti ad-adu ngem 150 a pagsasao. Dagitoy
ket nagreggetan dagiti pelikula, pabuya, dagiti ballet, ken dagiti animado a
pelikula.

Ni Hans Christian Andersen ket naipasngay idi idiay ili ti Odense, Dinamarka,
idi Martes, Abril 2, 1805. Is-isu laeng ti anak.

Ti ama ni Andersen, nga agnagan met laeng ti Hans, ket nangipagpagarup kaniana
nga isu ket maikabagian kadagiti nobilidad. Ti apongna manipud ti amana ket
nangibagbaga kenni amana a ti pamiliana ket naitagikua idi ti nangatngato a
sosial a klase, ngem dagiti panagsuksukisok ti daytoy ket naikeddeng a saan nga
agpayso. Ti pamilia ket naipagpagarup a naipakpakaammo ti kaarian a Danes, ngem
babaen ti panagtrabaho wenno panagtagtagilako. Tatta nga aldaw, daytoy a
panagipagpagarup ket agtultuloy latta a ni Andersen ket mabalin nga anakk ti
ruar ti naarian a pamilia. Iti aniaman a kaso, ni Ari Federico VI ket nakaala ti
personal a panagay-ayat kaniana a kas maysa nga ubing ken nagbayad ti paset ti
panagadalna. Segun ti mannurat a nir Rolf Dorset, ti kaputotan ni Andersen ket
agtultuloy a saan a naamammuan. Ni Hans Christian ket napilitan idi a
mangsuporta ti bagina. Isu ket nagtrabtrabaho nga agdadamo ti maysa a mangngabel
ken, kalpasan daytoy , para iti maysa a mannait. Iti edad at 14, isu ket immalis
ken napan idiay Copenhagen tapno agbiruk ti trabaho a kas maysa nga aktor. Nga
isu ket adda ti nasayaat a soprano a timek, isu ket naawat idiay Naarian a Danes
a Teatro, ngem ti timekna ket nagbalbaliw metten . Ti katrabahuanna iti teatro
ket nangibagbaga kaniana a ni Andersen ket maysa a mannaniw. Nga isu ket serioso
a nangawawat daytoy a singasing, isu nga nangipatengga ti isipna ti
panagsursurat.

Ni Jonas Collin, nga isu, kalpasan ti panakaamammo kenni Andersen, ket nadagusan
ti nalatak a panagayat kaniana, ken nagipatulod kaniana iti eskuela ti gramatika
idiay Slagelse, nga isu ket nagbaybayad kadagiti amin a gastosna. Ni Andersen
nakaipabllak idin ti immuna a saritana, Ti Alalia iti Nakaipunponan ni
Palnatoke, idi 1822. Uray no isu ket saan a nalaing nga estudiante, isu ket
simmerk pay idiay eskuela ti Elsinore aginggana aidi 1827.

Ti nasapa a banbanig a sarita babaen ni Andersen a tinawtawagan ti Ti Sebo a
Kandela (Danes: Tællelyset) ket naduktalan idi idiay Danes nga arkibo idi
Oktubre 2012. Ti sarita, ket naisurat idi tawtawen ti 1820, ket maipanggep idi
ti kandela a saan a nakarikrikana a nabigbigan iti pateg. Daytoy ket naisurat
bayat nga isu idi ket adda pay laeng iti eskuela ken nairuknoy ti maysa nga
umaw-awat ti pagimbagan, a tagikua daytoy ti nakaimbagan a pamilia aginggana idi
nairuar a kadua dagiti dadduma apappapel ti pamilia iti maysa a maleta iti maysa
a lokal nga arkibo.

Idi 1829, ni Andersen ket nagay-ayat kadagiti adu a panagbalballigi iti maysa
nga ababa a sarita a natituloan iti YTi Panagbanniaga a Panapagna manipud ti
Kanal ni Holmen Aginggana ti daya a Punto ti Amager. Iti daytoy a libro, ti
protagonista ket nakasarsarungkar kadagiti karakter a samaksakup manipud kenni
San Pedro aginggana iti agsasao a pusa. Nagisaruno iti daytoy a panagballigi iti
maysa a teatriko a pirgis, Ayat idiay Torre ti Simbaan San Nicola ken maysa a
tomo ti ababa a dandaniw. Urayno isu ket nakaaramid laeng ti bassit a progreso
iti panagsursurat ken panagipablaak kalpasan daytoy, idi 1833 isu ket nakagun-od
ti bassit a tulong ti panagbanniaga manipud ti Ari, a nagpakabael kaniana a
napan kadagiti immuna a panagbanbaniagana iti Europae. Idiay Jura, idiay asideg
ti Le Locle, Suisa, isu ket nagsurat ti sarita nga, Agnete ken ti Merman. Isu
ket naggigian iiti rabbii idiay Italiano a purok ti igid ti baybay ti Sestri
Levante ti isu met laeng a tawen, a nagiparegget ti nagan a, Ti Luek dagiti
Pabula. Idi Oktubre, 1834, isu ket simmangpet idiay Roma. Dagiti panagbanbaniaga
ni Andersen idiay Italia ket mangiballatek iti immuna a nobelana ; ti
autobiograpia a natituloan ti Ti Improvisatore (Improvisatoren) a naipablaak idi
1835, a nakaawat kadagiti dagus a pammadayaw.

Pakaammo a naala manipud ti naikabil ti Ensiklopedia ti Baro a Lubong kenni Hans
Christian Andersen, nalisensiaan babaen ti Creative Commons
Attribution-ShareAlike 3.0



https://ilo.wikipedia.org/wiki/Gradgrado_desimal

Ti gradgrado desimal (DD) a maiyebkas iti latitud ken longitud kadagiti
heograpiko a koordinato a kas dagiti kapirgis ti desimal ken inus-usar kadagiti
adu a panangipakat ti sistema ti heograpiko a pakaammo (GIS), panangimapa ti web
a kas ti Google Maps,ken dagiti ramit ti GPS. Dagiti grado desimal ket ti maysa
nga alternatibo iti panagusar kadagiti grado, minminuto, ken segsegundo (DMS).
Kas met iti latitud ken longitud, dagiti pateg ket respektibo a rineppet babaen
ti ±90° ken ±180°.

Dagiti positibo a latitud ket dagiti amianan iti ekuador, dagiti negatibo a
latitud ket dagiti abagatan ti ekuador. Dagiti positibo a longitud ket dagiti
daya ti Kangrunaan a Meridiano, dagiti negatibo a longitud ket dagiti laud ti
Kangrunaan a Meridiano. Ti latitud ken ti longitud ket kadawyan dagitoy a
maiyebkas iti dayta a panagsasaruno, ti latitud sakbay iti longitud.

Ti rayos ti semi-mayor a pagtayyekan iti Daga iti ekuador ket 6,378,160.0
metmetro a pagresultaan iti sirkumperensia iti 40,075,161.2 a metmetro. Ti
ekuador ket nabingbingay kadagiti 360 a gradgrado iti longitud, isu a tunggal
maysa a grado iti ekuador ket mangirepresenta ti111,319.9 metmetro wenno agarup
a 111.32 km. No ti maysa ket umalis iti adayo manipud ti ekuador a mapan iti
ungto, nupay kasta, ti maysa a grado iti longitud ket maipa-adu babaen ti cosine
iti latitud, a mangipaasideg iti distansia, nga umabot iti sero iti ungto. Ti
bilang dagiti desimal a puesto a nasken para iti naisangayan a presision idiay
ekuador ket:

Ti pateg kadagiti grado desimal iti maysa a presision kadagiti 4 a puesto ti
desimal ket husto iti 11.132 a metmetro idiay ekuador. Ti pateg dagiti grado
desimal iti 5 a puesto ti grado desimal ket husto iti 1.1132 a metro idiay
ekuador. Ti kangato ket makaited ti bassit a biddut. Iti kangato iti 6,378 m ,
ti rayos ken distansia iti rabaw ket umado babaen ti 0.001 or 0.1%. Gapu ta ti
Daga ket saan a nadalumpinas, ti presision ti longitud a paset dagiti koordinato
ket umado no umad-adayoka iti ekuador. Ti presision ti paset ti latitud ket saan
met unay nga umado, ngem iti kasta daytoy ket naing-inget, ti kaatiddog ti arko
ti meridiano tunggal 1 a segundo ket agdepdepende iti latitud iti naikeddeng a
puntos. Ti paggiddiatan iti 1 a segundo ti kaatiddog ti arko ti meridiano a
nagbaetan ti ekuador ken ti ungto ket agarup a 0.3 metmetro gapu ta ti Daga ket
maysa nga oblato nga esperoide.

Ti pateg ti DMS ket mapagbaliwan kadagiti grado desimal nga agus-usar iti
pormula:

Kaaduan kadagiti sistema, a kas ti Google Maps, naikkat dagiti simbolo ti grado,
a mangpabassit ti representasion iti

a ti |DD| ket ti absoluto a pateg iti DD, ti trunc ket ti annong ti trunkasion ,
ken ti mod ket ti operador ti modulo. Laglagipen nga iti daytoy a pormula, ti
laeng S ket ti mabalin nga addaan iti sangkapirgis a pateg.

Ti pseudo kodigo, nga agus-usar iti bilang manipud iti ngato:
$min=int(mod(38.889722*60,60)); $sec=round(mod(38.889722*3600,60)) => min:53,
sec:23



https://ilo.wikipedia.org/wiki/Golpo_ti_Tailandia

Ti Golpo ti Tailandia, historikal nga ammo a kas ti Golpo ti Siam, ket ti ababaw
nga ima ti Baybay Abagatan Tsina a bineddengan babaen ti Cambodia, Tailandia,
ken Bietnam.

Ti moderno a Tailandes a nagan ti golpo ket Ao Thai (Tailandes: อ่าวไทย, [ʔàːw
tʰāj] ( denggen), "Golpo Tailandes") ken "Golpo ti Tailadia" ken naamponen a kas
opisial a nagan ti bagi ti danum babaen ti Gunglo ti Internasional a
Hidrograpiko.Ti naganna iti Malayo ken Khmer ket agtultuloy a ti "Golpo ti Siam"
(Teluk Siam ken Chhoung Samut Siem). Iti Tailandes, thi golpo ket historikal nga
ammo a kas Ao Sayam (Tailandes: อ่าวสยาม).

Daytoy ket kadawyan a nainaganan iti Nalatak a Golpo (Latin: Magnus Sinus) nga
ammo dagiti Griego, Romano, Arabo, Persiano, ken dagiti Renasimiento a
kartograpo sakbay dagiti adu nga iyu-umay dagiti Portuges nga eksplorador ket
inikkatda ti ulimaw a peninsula ti Ipus ti Dragon manipud iti Europeano a
mapmapa iti lubong idi las-ud ti maika-16 a siglo.

Thi Golpo ti Tailandia ket bineddenagn babaen ti Cambodia, Tailandia, ken
Bietnam. Daytoy ket sakupenna iti kalawa iti 304,000 km2 manipud iti 6° N
aginggana iti 13°30' N latitud ken 99°E aginggana iti 104° E longitud.:250 Ti
akin-amianan nga ungto ti golpo ket ti Luek ti Bangkok idiay sabangan ti Karayan
Chao Phraya. Ti akin-abagatan a pagbeddenagn ti golpo ket ipalawag babaen ti
linia manipud iti Rawis Bai Bung idiay akin-abagatan a Bietnam (iti abagatan
bassit ti sabangan ti karayan Mekong) aginggana iti siudad ti Kota Bharu idiay
aplaya ti Malaysia.

Ti Golpo ti Tailandia ket relatibo nga ababaw: ti natimbeng a kaadalemna ket 58
metro (190 ft) ken ti kaadalemna ket 85 metro (279 ft) laeng.:250 Daytoy ket
mangaramid ti nabuntog a panagisinnukat ti danum, ken ti napigsa ti sumrek a
danum manipud kadagiti karayan ket mangbassit ti kaapgad iti golpo (3.05–3.25%)
ken mangpalames kadagiti sedimento. Dagiti laeng ad-adalem a paset ti addaan iti
nangatngato a kaapgad (3.4%) a panagayus iti golpo manipud iti Baybay Abagatan
Tsina. Daytoy ket punnuenna ti tengnga a depresion iti baba ti kaadalem iti 50
metro (160 ft). Dagit inagruna a karayan nga agayus iti golpo ket ti Chao
Phraya, ket mairaman dagiti distributariona a Karayan Tha Chin, dagiti Karayan
Mae Klong, ken Bang Pakong idiay Luek ti Bangkok, ken iti basbassit a grado ti
Karayan Tapi nga agayus idiay Luek Bandon iti abagatan a laud ti golpo.

Ipalawag ti Gunglo ti Internasional a Hidrograpiko ti akin-abagatan a patingga
ti Golpo ti Tailandia wenno Siam a kas "Ti linia nga agtartaray manipud iti
akinlaud a patingga ti Cambodia wenno Punto Camau (8°36'N) aginggana iti
akin-amianan a patingga iti punto idiay daya a bangir ti estuario ti Karayan
Kelantan (6°14′N 102°15′E﻿ / ﻿6.233°N 102.250°E﻿ / 6.233; 102.250)". Uray ania
ti makunkuna ti panagtunton ti panangipalawag, ti Punto Camau ket mabirukan
idiay Bietnam.

Ti sumaganad ket dagiti sumagmamano a nangruna nga isla iti golpo: Ko Samui, Ko
Pha Ngan, Ko Tao, Ko Phaluai, Ko Sichang, Ko Lan, Ko Phai, Ko Khram, Ko Samae
San, Ko Samet.

Ti Golpo ti Tailandia ket mangibalay kadagiti adu a raw-ang ti korales nga adu a
makaawis kadagiti agbatbatok. Ti tropikal a kabara ti danum ket mangawis
kadagiti adu a turista. Dagiti kangrunaan a papanan dagiti turista iti Golpo ti
Tailandia ket dagit isla ti Ko Samui ken Ko Pha Ngan idiay Probinsia ti Surat
Thani, Pattaya idiay Probinsia ti Chonburi, Cha-Am idiay Probinsia ti
Phetchaburi, Hua Hin idiay Probinsia ti Prachuap Khiri Khan, ken Ko Samet idiay
Probinsia ti Rayong.

Ti lugar a pagbaetan ti Malaysia, Tailandia, Cambodia, ken Bietnam ket suheto
dagiti nadumaduma a suppiat ti teritorio. Ti Malaysia ken Tailandia ket
nagtulagda nga agtinnulong iti panagpadur-as kadagiti naisuppiatan a lugar, a
mairaman dagiti isla ti Ko Kra ken Ko Losin. Ti napauten a suppiat a pagbaetan
ti Cambodia ken Bietnam iti Golpo ti Tailandia ket kangrunaan a maipanggep iti
isla ti Phú Quốc wenno Koh Tral iti Khmer, nga adda idiay aplaya ti Cambodian.
Tuntonen pay ti Cambodia ti 48,000 kuadrado kilometro (19,000 sq mi) iti lugar
ti samang.



https://ilo.wikipedia.org/wiki/Golpo_ti_Anadyr

Ti Golpo ti Anadyr, wenno Luek Anadyr (Ruso: Анадырский залив), ket ti dakkel a
luek iti Baybay Bering idiay adayo nga amianan a daya ti Siberia.

Ti luek ket agarup a rektanggulo ken malukatan iti abagatan a daya. Dagiti suli
ket (agpakanawan manipud iti abagatan) ti Rawis Navarin (ibaga pay ti sabali a
taudan a ti kadenna a Rawis Thaddeus), Estuario Anadyr, Luek Kresta ken Rawis
Chukotsky iti Peninsula Chukchi. Daytoy ket agarup a 250 milmilia (400 km) iti
kaakaba. Ti atiddog a baras ti bisel ket agtaray iti igid ti amianan a daya nga
aplaya para iti agarup a 45 milmilia (72 km) iti daya manipud iti Luek Kresta.
Ti Golpo ti Anadyr ket kadawyan a naabongan iti yelo kadagiti 10 a bulan iti
tawen. Dagiti balyena kas ti Bowhead ken Gray ket mabalinda nga agparang iti
asideg dagiti aplaya.

Ti ili ti Anadyr, ti administratibo a sentro ti Chukotka Autonomo nga Okrug, ket
mabirukan idiay Estuario Anadyr. Ti Provideniya, idiay Luek Komsomolskaya (dati
a Harbor ti Emma ; ti sanga ti Luek Provideniya), ken Egvekinot, idiay Luek
Kresta ket asidegda kadagiti kadakkelan pagtaengan iti aplaya.



https://ilo.wikipedia.org/wiki/Georg_Wilhelm_Friedrich_Hegel

Ni Georg Wilhelm Friedrich Hegel (Aleman: [ˈɡeɔɐ̯k ˈvɪlhɛlm ˈfʁiːdʁɪç ˈheːɡəl];
Agosto 27, 1770 – Nobiembre 14, 1831) ket maysa idi nga Aleman a pilosopo, ken
maysa a nanagruna a pigura iti Aleman nga Idealismo. Ti bukodna a historisista
ken idealista a panangibagbaga ti realidad a rebolusionado a Europeano a
pilosopia ket maysa idi a nangruna a simmarunuan ti Kontinental a pilosopia ken
Marxismo.

Ni Hegel ket nagparang-ay ti komprehensibo a nangibatayan, wenno "sistema", ti
Patingga nga idealismo iti pakabilangan iti maysa a naitiptipon ken
maiparparang-ay a waya para iti relasion ti isip ken katutubo, ti suheto ken
banag ti pannakaammo, sikolohia, ti Estado, pakasaritaan, arte, relihion, ken
pilosopia. A naisangsangayan, nga isu ti nangiparang-ay ti konsepto a ti isip
wenno espiritu a bukodna anaimanipesto itimaysa nga agsamang kadagiti
kontardiksion ken kasuppiatan a nakaipatinggaan ti naitiptipon ken
naipagkaykayasa, nga awan ti panagikkat ti anian nga ungto wenno panagipabassit
ti maysa kadagiti sabsabali. Dagiti kas pagarigan kadagitoy a kontradiksion ket
mairaman ti dagiti nagbaetan ti katutubo ken waya, ken ti nagbaetan ti
inmanensia ken transendensia .

Dagiti inadaw a sasao a mainaig kenni Georg Wilhelm Friedrich Hegel iti
Wikiquote (Ingles) Midia a mainaig kenni Georg Wilhelm Friedrich Hegel iti
Wikimedia Commons Dagiti obra a mainaig kenni Georg Wilhelm Friedrich Hegel iti
Wikisource (Ingles)



https://ilo.wikipedia.org/wiki/France

Ti Republika ti Pransia (Pranses: République française [ʁepyblik fʁɑ̃sɛz]),
kadawyan a makunkuna a Pransia (Inglesi/ˈfræns/ FRANSS wenno /ˈfrɑːns/ FRAHNSS;
Pranses: [fʁɑ̃s] ( denggen)), ket maysa a unitario a semi-presidensial a
republika idiay Lumaud a Europa nga addan dagiti ballasiw taaw a teritorio ken
is-isla a mabirukan kadagiti sabali a kontinente ken idiay taaw Indiano,
Pasipiko, ken Atlantiko. Ti Metropolitano a Pransia ket igay-at na manipud idiay
Baybay Mediteraneo aginggana idiay Kanal Inggles ken ti Baybay Amianan, ken
manipud ti Rhine aginggana ti Taaw Atlantiko. Makunkuna daytoy a kas iti
l’Hexagone ("Ti heksagono") gapu ti heometriko a tabas dagiti teritorio na. Isu
daytoy ti kadakkelan a pagilian iti akinlaud nga Europa ken kukuana ti maikadua
a kadakkelan a eksklusibo a sona ti ekonomia iti lubong, nga agsaksakup ti
11,035,000 km2 (4,260,000 kd mi), maikadua laeng daytoy iti Estados Unidos a
(11,351,000 km2 / 4,383,000 kd mi).

Kadagiti napalabas a 500 tawtawen, Ti Pransia ket maysa a nangruna a kabikegan
nga addan ti napigsa a kultura, ekonomia, milisia ken politikal nga impluensia
idiay Europa ken iti sangalubongan. Idi maika-17 ken maika-18 a siglo, ti
Pransia ket nag-kolonia kadagiti nalatak a paset iti Amianan nga Amerika ken
Abagatan a daya nga Asia; idi maika-19 ken nasapa a maika 20 a siglo, ti Pransia
ket nagaramid ti maikadua a kadakkelan nga imperio iti dayta a panawen, a
mairaman ti dakkel a paset iti Amianan, Laud ken Tengnga nga Aprika, Abagatan a
daya nga Asia, ken adu pay a Karibe ken Is-isla ti Pasipiko.



https://ilo.wikipedia.org/wiki/Fagales

Ti Fagales ket dagiti urnos dagiti nmula nga agsabsabong, a pakairamanan dagiti
kaaduan a naam-ammuan a kayo. Ti nagan ti urnos ket naala manipud ti henero
kadagiti Fagus. Dagitoy ket tagikua ti rosidae a grupo dagiti dicotyledon.
Dagiti pamilia ken dagiti henero ket agdama a nairamraman a kas dagiti
sumaganad:

Ti nadadaan a sistema Cronquist ket mangiraman laeng kadagiti uppat a pamilia
(Betulaceae, Corylaceae, Fagaceae, Ticodendraceae; ti Corylaceae itan ket
nairamraman iti kaunegan ti Betulaceae); daytoy a pannakaurnos ket sinaruno
babaen ti, kas pagarigan, ti listaan ti Lubong dagiti nailia a pamilia ti mula
(kitaen ti ruar a silpo dita baba). Dagiti sabali a pamilia ket naisina idi
kadagiti tallo a nadumaduma nga urnos, a naipuesto kadagiti Hamamelidae. Dagiti
Casuarinales ket buklen ti agmaymaysa a pamilia ti Casuarinaceae, dagiti
Juglandales ken buklen ti Juglandaceae ken ti Rhoipteleaceae, ken dagiti
Myricales ket buklen dagiti nabati a porma (ken mairaman ti Balanops). Ti
panagbalbaliw ket gau dagiti inadadal a mangisingasing kadagiti Myricales, a
naipalawag, ket parapiletiko kadagiti dadduma a dua a grupo.



https://ilo.wikipedia.org/wiki/Euklides

Ni Euklides ( /ˈjuːklɪd/ EWK-lid; Taga-ugma a Griego: Εὐκλείδης Eukleidēs), fl.
300 BC, naamammoan pay a kas ni Euklides ti Alehandria, ket maysa idi a Griego a
matematiko, a sapasap a naibagbaga a kas ti "Ama ti Heometria". Isu ket aktibo
idi idiay Alehandria idi las-ud ti panagturay ni Ptolemy I (323–283 BC). Ti
bukodna a El-elemento ket maysa kadagiti kaimpluensian nga obra iti pakasaritaan
ti matematika, a nagserserbi a kas ti kangrunaan alibro para iti panagisuro ti
matematika (a naipangpangruna ti heometria) manipud idi naipablaak aginggana ti
naladaw a maika-19 a siglo wenno nasapa amaika-20 a siglo. Iti El-elemento, ni
Euklides ket nakaabot ti panakaipatingga kadagiti pamunganayan a maibagbaga
tattan a ti Euklidiana a heometria manipud kadagiti bassit a disso dagiti
aksioma. Ni Euklides ket nagsursurat pay kadagiti obra ti perspektibo, dagiti
koniko a paset, nagbukel a heometria, teoria ti numero ken kinainget.

Ti "Euclid" ket isu ti Inggles a bersion ti Griego a nagan Εὐκλείδης, a kayatna
a saoen ket "Nasayaat a Gloria".

Dagiti inadaw a sasao a mainaig kenni Eiklides iti Wikiquote (Ingles) Dagiti
obra a mainaig kenni Eiklides iti Wikisource (Ingles) Midia a mainaig kenni
Eiklides iti Wikimedia Commons



https://ilo.wikipedia.org/wiki/Estado_iti_Palestina

Ti Palestina[i] (Arabiko: فلسطين‎ Filasṭīn/Falasṭīn/Filisṭīn), opisial a
nairangarang a kas ti Estado ti Palestina (Arabiko: دولة فلسطين‎, Dawlat
Filasṭin), ket maysa nga estado nga idi ket nairangarang iti panagtalaw idiay
Alher idi 15 Nobiembre 1988, idi ti Organisasion ti Pannakawaya ti Palestina
(Ingles: Palestinian Liberation Organization (PLO)) Nailian a Konsilio (Ingles:
Palestinian National Counsil (PNC)) ket nagampon iti unilateral a
Panakairangarang ti Panagwayawayas ti Palestina. Iti agdama a panawen ti 1988 a
panakairangarang, ti PLO ket saan a nagwatawat ti panagturay ti aniaman a
teritorio, nga adda dagiti naitunton a teritoriona ket internasional a
mabigbigan a kas paset iti Israel bayat a dagiti nabati ket sinakup pay laeng
babaen ti Israeli Tinuntonna dagiti Palestina a teritorio (ti Gaza Strip ken ti
West Bank) ken dagiti Israeli a teritorio a kasisigud nga indaton kadagiti Arabo
babaen ti 1947 a Plano a Panagbenneg, ken nainaganan a ti Herusalem a kas ti
kapitolio iti Palestina.[ii]



https://ilo.wikipedia.org/wiki/Espana

Ti Espania (Espaniol: España, panangibalikas: [esˈpaɲa] ( denggen)), opisial a
ti Pagarian ti Espania (Espaniol: Reino de España),[paammo 7] ket maysa a
naturay nga estado ken maysa a kameng iti Kappon ti Europa a mabirukan idiay
abagatan a laud nga Europa idiay Iberiko a Peninsula. Ti kangrunaan a dagana ket
nabeddengan iti abagatan ken daya babaen ti Baybay Mediteraneo malaksid ti
bassit a daga a nagbeddengan ti Ballasiw Taaw a Teritorio ti Britaniko iti
Gibraltar; iti amianan babaen ti Pransia, Andorra, ken ti Luek Biskaya; ken iti
amianan a laud ken laud babaen ti Taaw Atlantiko ken Portugal.

Ti Espaniol a teritorio ket mairaman pay ti Is-isla ti Balear idiay Mediteraneo,
ti Is-isla ti Kanario idiay Taaw Atlantiko idiay pantar ti Aprika, ken dagiti
dua a naturay a siudad idiay Amianan nga Áprika, Ceuta ken Melilla, a
nabeddengan ti Morocco. Maysa pay, ti ili iti Llívia ket maysa nga Espaniol nga
exclave a naisanglad ti uneg ti Pranses a teritorio. Nga addaan ti kalawa a
504,030 kuadrado kilometro (194,610 sq mi), isu daytoy ti maikadua a kadakkelan
a pagilian idiay Lumaud a Europa ken ti Kappon ti Europa kalpasan ti Pransia,
ken ti maikapat a kadakkelan a pagilian idiay Europa kalpasan ti Rusia, Ukrania
ken Pransia.

Gapu ti lokasionna, ti teritorio ti Espania ket suheto ti adu nga akin ruar nga
impluensia manipud dagiti prehistoria a panawen ken aginggana ti panakabalinna a
maysa a pagilian. Ti Espania ket rimsua a kas maysa a naipagtitipon a pagilian
idi maika-15 a siglo, kalpasan ti panagasawa iti Katoliko a Monarkia ken ti
panakalpas ti panagparukma manen, wenno Reconquista, iti Iberiko a peninsula idi
1492. Daytoy ket nangruna pay a nagtaudan iti impluensia kadagiti sabsabali a
rehion, naipangpangruna idi agdama a moderno a panawen, idi nagbalin a globo nga
imperio a nangibati kadagiti legado iti sumurok a 500 a riwriw a nga agsasao ti
Espaniol tatta nga aldaw, a makaaramid daytoy ti maikadua akaaduan ti mangisasao
nga umuna a pagsasao.

Ti Espania ket maysa a demokrasia a naurnong iti porma iti maysa a parlamentario
a gobierno babaen ti maysa a batay-linteg a monarkia. Daytoy ket maysa a
narang-ay a pagilian nga addaan ti maika sangapulo ket dua a kadakkelan nga
ekonomia iti lubong babaen ti nominal a GDP, ken nagato unay a pagalagadan ti
panagbiag, a mairaman a ti maika sangapulo a kangatuan a ranggo ti pagsurotan ti
kasayaat ti panagbiag iti lubong, manipud idi 2005. Kameng daytoy iti
Nagkaykaysa a Pagpagilian, Kappon ti Europa, NATO, OECD, ken ti WTO.

Ti pudno a naggapuan ti nagan nga Espania ken "Espaniol" ket nasuppiatan. Ti
taga-ugma a Romano a nagan para iti Iberiko, Hispania, ket naala manipud ti
naidaniw a balikas a Hesperia a mangitudo ti Espania, nga agiballatek ti Griego
puot iti Italia a kas maysa a "akinlaud a daga" wenno "daga iti lumlumnek nga
init" (Hesperia, Εσπερία iti Griego) ken Espania, a daytoy ket adadayo pay ngem
ti laud, a kas ti Hesperia ultima.

Daytoy ket baka kapadpada pay ti Puniko Ispanihad, a kayat na a saoen ket "daga
dagiti koneho" wenno "igid", maysa a reperensia iti lokasion ti Espania idiay
gibus ti Mediterraneano; Ti Romana a naaramid a sensilio iti daytoy a rehion
manipud ti panagturay ni Hadrian ket agipakpakita ti maysa a babai a langa nga
addaan ti koneho iti sakana. Adda pay dagiti agibagbaga a ti balikas nga Espania
ket naala manipud ti Basko a balikas nga Ezpanna a kayatna a saoen ket ti "igid"
wenno "nagbeddengan", maysa pay a reperensia a ti kinapudno a ti Iberiko a
peninsula ket buklenna ti abagatan a laud iti kontinente ti Europa.

Ti humanista a ni Antonio de Nebrija ket nangigay-at a ti balikas a Hispania ket
naggapu ti Iberiko a balikas a Hispalis, a kayatna a sawen ket ti "siudad iti
akinlaud a lubong". Ni Jesús Luis Cunchillos ket nangisuppiat a ti ramut ti
balikas a span ket ti Penisia a balikas ti spy, a kayatna a sawen ket ti
"agpanday kadagiti metal". Ngarud ket ti i-spn-ya ket kayatna a sawen ket "ti
daga a pagpandayan kadagiti metal".



https://ilo.wikipedia.org/wiki/Es-estado_ti_Andes

Ti Es-estado ti Andes ket grupo dagiti pagilian ti Abagatan nga Amerika a
naipalawag babaen ti pannakibinningay ti sapasap a heograpia (ti kabambantayan
ti Andes wenno kultura a kas ti Pagsasao a Quechua ken Luto ti Andes a
kangrunaan a naiwaras idi las-ud ti panawen ti Imperio ti Inca, ngem idi pay
sakbay ken kalpasanna.

Iti politikal a panangisao, ti Arhentina ken Chile ket kkadawyan a saan a
naikeddeng a paset ti Es-estado ti Andes gapu ta awananda iti napigsa a patneng
a tawid ti Andes, gapu ta dagitoy ket kultural a maipaturong iti Europa, ken
gapu ta dagitoy ket saan a kamemng ti Pagpagilian ti Komunidad ti Andes (a ti
Venezuela ket agdama a pumanpanaw).

No maigrupo kas "ti es-estado ti Andes", ti panangiyunay-unay ket ti
kabambantayan a rehion dagitoy a pagilian. Kas pagarigane, ti pampas ti
Arhentina ket saan a paset ti rehion ti Andes, ngem ti akinlaud nga Arhentina
ket paset ti rehion ti Andes, ken addaan iti kultural a pangtultuloy kadagiti
kaarrubana iti Andes. Ti Venezuela, Colombia, Peru, Ecuador, ken Bolivia ket
paset dagitoy ti Komunidad ti Andes (ti grupo ti panagtagilako), krnti tunggal
maysa ket aglaon iti Katuduan a bakir ti Amasona ken dagiti taga-Amasona nga
indihenio a tattao ken dagiti banbantay ti Andes.



https://ilo.wikipedia.org/wiki/Ernest_Rutherford

Ni Ernest Rutherford, Umuna a Baron Rutherford ti Nelson OM, FRS (30 Agosto 1871
– 19 Oktubre 1937) ket maysa idi a naiyanak idiay Baro a Selanda-a Britaniko a
kimiko ken pisiko a nagbalin a naam-ammuan a kas ti ama ti nuklear a pisika. Isu
ket naipanpanunotan a kas ti kalatakan nga eksperimentalista manipud idi ni
Michael Faraday (1791–1867).

Kadagiti nasapa nga obrana isu ket nakaduktal iti konsepto ti radioaktibo a
gudua a biag, a nangpasingked a ti radioaktibidad ket mairaman ti transmutasion
ti maysa a kimiko nga elemento aginggana iti sabali, ken isu pay ti nangigiddiat
ken nanginagan ti alpha ken beta radiasion, a nagipasingked a ti immuna ket
dagiti ion laeng ti helio. Daytoy nga obra ket naaramid idiay Unibersidad ti
McGill idiay Kanada. Daytoy ket batayan para iti Premio Nobel iti kimika a
naipagungguna kaniana idi 1908 "para iti panagsuksukisokna kadagiti
pannakadaddadael dagiti elemento, ken ti kimika dagiti radioaktibo a sustansia".

Midia a mainaig kenni Ernest Rutherford iti Wikimedia Commons Dagiti obra a
mainaig kenni Ernest Rutherford iti Wikisource (Ingles)



https://ilo.wikipedia.org/wiki/Epiko_ni_Gilgamesh

To Epiko ni Gilgamesh, ket maysa nga epiko a daniw manipud ti Mesopotamia,
daytoy ket maysa kadagiti kasapaan a nabatbati nga obra ti literatura. Ti
literario a pakasaritaan ti Gilgamesh ket mangrugi kadagiti lima a naway a
Sumeria a daniw a maipanggep kenni 'Bilgamesh' (Sumeria para iti Gilgamesh), ari
iti Uruk. Uppat kadagitoy idi ket inus-usar a kas taudan a material para iti
naipagtitipon nga epiko iti Akadio. Daytoy nga immuna a naipagtitipon nga epiko,
a naamammuan iti bersion a "Duog a Babiloniko ", ket napetsaan idi maika-8 a
siglo BC ken natituloan manipud ti incipit, Shūtur eli sharrī ("Rimbawan dagiti
Amin a Dadduma nga Ari"). Bassit laeng dagiti pirgisna ti nabattbati. Ti
naud-udi a bersion ti "Alagaden a Babiloniko" ket napetsaan idi maika-13 a siglo
aginggana iti maika-10 a siglo BC ken adda iti incipit a Sha naqba īmuru ("Nga
Isu iti Nakakita ti Kaadaleman"). Dagiti pirgis dagit iagarup a pagkatlo iti
daytoy nga at-atiddog, sangadosena a tableta a bersion ket nabirukanen. Adda
dagiti kasayaatan a kopia ket naduktalan kadagdiay nadadael a ti biblioteka iti
maika-7 a siglo BC ti Asiriano nga ari a ni Ashurbanipal.



https://ilo.wikipedia.org/wiki/Diosdado_Banatao

Ni Diosdado Banatao (naiyanak idi Mayo 23, 1946) idiay Bario Malabbac, Iguig,
Cagayan iti Filipinas), ket maysa a nalatak nga enterpreneur ken inheniero
elektrikal nga am-ammo iti industria ti kompiuter ken elektronika. Nakipagbangon
isuna kadagiti nalatak ken dadakkel a kompania kas iti Mostron (agparpartuat iti
PC motherboards), Chips and Technologies (agparpartuat iti PC chip sets nga idi
agangay ket ginatang ti Intel), ken S3 (agparpartuat iti graphics chips, a
nabaliwan ti naganana iti SonicBLUE).

Ni Banatao ti mabigbig a nangirubuat iti umuna a single-chip a graphical user
interface (GUI) accelerator iti kompiuter. Maysa pay isuna a timmulong a
nangpartuat iti controller chip ti Ethernet. Idi 1989, inyunana ti konsepto ti
local bus iti personal a kompiuter ket idi 1990, ininawna ti kaunaan nga
accelerator chip ti Windows.

Tinurpos ni Banatao ti B.S. Electrical Engineering iti Mapua Institute of
Technology iti Filipinas, ken ti M.S. Electrical Engineering ken Computer
Science iti Unibersidad ti Stanford.



https://ilo.wikipedia.org/wiki/Diktadura

Ti diktadura ket naipalpalawag a kas maysa nga autokratiko a porma ti gobierno a
ti gobierno ket tinurturayan babaen ti maysa a tao: ti diktador. Adda daytoy ti
tallo a mabalin a kayatn a saoen:

Para kadagiti dadduma nga eskolar, ti diktadura ket maysa a porma ti gobierno
nga adda ti bileg nga agturay nga awan ti pammalubos dagiti maiturturayan (a
kapadpada ti autoritarianismo), bayat a ti totalitarianismo ket mangipalpalawag
ti maysa nga estado nga agtimtimbeng ti gangani amin nga aspeto ti publiko ken
pribado a pangkukua ti tattao. Iti sabali pay a panangibaga, ti diktadura ket
maipanggep ti taudan ti mangiturturay a bileg ken ti totalitarianismo ket
maipanggep ti sakup ti mangiturturay a bileg.

Iti daytoy a kapanunotan, ti diktadura (gobierno nga awan pammalubos ti tattaot)
ket maigiddiat ti demokrasia (gobierno a ti bilegna ket nagtaud kadagit tao) ken
ti totalitarianismo (gobierno nga agtengtenggel ti amian nga aspeto ti biag ti
tao) ket suppiatenna ti pluralismo (gobierno a mangpalubos ti adu a kita ti
estilo ti biag ken dagiti pamanunotan).

Adda dagiti sabali nga eskolar a nangipigpiga a nangibagbaga ti ti awan
patinggana panagturturay ti Estado (a pagbanagan ti panagatipa kadagiti
karbengan) a kas ti kangrunaan nga elemento ti maysa a diktadura ken
nagisupsupiatda ti kastoy a panakipatengngaan ti bileg ket lihitimado wenno saan
nga agkamkammatalek kadagiti pasamak, gangandat ken dagiti pamay-ay a
naitigtignay.



https://ilo.wikipedia.org/wiki/Der_er_et_yndigt_land

Ti Der er et yndigt land (“Adda nalasbang a daga”) ti (sibil) nailian a danggay
ti Dinamarka. Kadagiti pasken a naarian, ti naarian a danggay a Kong Christian
ti maipatukar karaman ti Der er et yndigt land. Iti kadawyan nga aramat, ti
umuna a berso ken ti maudi a tallo a binatog ti maikapat a berso ti makankanta.
Narasay a mangngeg ti umuna a gudua ti maudi a bersoso. Maulit a maminsan ti
maudi a binatog ti tunggal berso.

Insurat ni Adam Oehlenschläger idi 1819 ti lirika ket addan iti tagisao nga
Latin: Ille terrarum mihi praeter omnes angulus ridet (Horace: “Daytoy a suli ti
daga ket ad-adda nga umisem kaniak ngem ti dadduma”). Idi immuna a naipablaak,
addan 12 berso ti danggay, ngem napaababa daytoy iti umuna, maikatlo, maikalima,
ken maudi a berso kadagiti naud-udi nga edision. Kinomposar ni Hans Ernst Krøyer
idi 1835 ti musika. Sumuno met a nangkomposar kadagiti alternatibo a melodia da
Thomas Laub ken Carl Nielsen, ngem ni maysa kadagitoy ket saan a nakagun-od iti
nalatak a panangawat, ket kadawyan a saan nga ammo dagiti tattao dagitoy.



https://ilo.wikipedia.org/wiki/Denver

Ti Denver, opisial a ti Siudad ken Kondado ti Denver (/ˈdɛnvər/; Arapaho:
Niinéniiniicíihéhe'), ket isu ti kadakkelan a siudad ken kapitolio ti Estado ti
Colorado. Ti Denver ket isu pay ti maikadua a kaaduan ti populasion a kondado
idiay Colorado klapasan ti Kondado ti El Paso. Ti Denver ket naipagkaykaysa a
siudad ken kondado a mabirukan idiay Karayan Abagatan Platte idiay akinlaud nga
igid ti Nangato a Tantanap iti daya ti the Front Range ti Nabato a Banbantay. Ti
distrito ti puseg ti ili ti Denver ket dagus a mabirukan iti pagsasabtan ti Alog
Seresa ken iti Karayan Abagatan Platte, iti agarup a 12 milia (19 km) a daya
dagiti bakras ti Nabato a Banbantay . Ti Denver ket nabirngasan iti Mile-High
City gapu ta ti opisial a kangatonaket eksakto a maysa a milia (5,280 kadkadapan
wenno 1,609.344 metro) iti ngato ti pantar ti baybay ken makaaramid daytoy a
maysa kadagiti kangatuan a nangruna a siudad idiay Estados Unidos.

Midia a mainaig iti Denver iti Wikimedia Commons Pakaammo ti panagbiahe idiay
Denver manipud iti Wikivoyage (Ingles)



https://ilo.wikipedia.org/wiki/Dagiti_Ina_ti_Plaza_de_Mayo

Ti Dagiti Ina ti Plaza de Mayo (Espaniol: Asociación Madres de Plaza de Mayo)
ket maysa a gunglo dagiti Arhentio nga inna a dagiti annakda ket "nagpukaw"
kabayatan ti turay a diktadoria militar kadagidi tawen ti 1970 iti Arhentina.

Iti panagprotestada, agsuotda kadagiti puraw a dalungdong kas panglagip iti
lampin dagiti nagpukaw nga annakda. Nagtaud ti nagan ti gungloda manipud iti
Plaza de Mayo iti sentro ti Buenos Aires, Arhentina nga immuna a nagtitiponan
dagiti agladladingit nga ina ken lola. Aguurnongda iti kada malem ti Hueves para
iti kagudua ti oras a panagpagnapagnada iti plaza.

Nabukel ti gunglo babaen dagiti babbai a nagsasarak kabayatan ti
panangpadpadasda a mangsapul kadagiti nagpukaw nga annakda, a tiniliw dagiti
ahente ti gobierno ti Arhentina kadagiti tawtawen ti Narugit a Gubat
(1976–1983), nga adu kadagitoy ti naparparigat ken napapatay sa nailemmeng
dagiti bangkayda. Ni Azucena Villaflor, ti pundador ti gunglo, a kaduana ti 13 a
sabali pay a babbai, ti nangirugi kadagiti demonstrasion iti Plaza de Mayo, iti
sango ti Casa Rosada, ti palasio presidensial, idi Abril 30, 1977. Innem a
bulanen a sapsapulen ni Villaflor ti maysa kadagiti barona ken ti manugangna a
babai. Idi Disiembre 10, 1977, innala met ti militar ni Villaflor ket
inkursongda iti pupokan militar Navy's Mechanics Training School (ESMA) iti
distrito Núñez iti Buenos Aires. Manipud idin saanen a nakita pay a sibibiag ni
Villaflor. Idi katengngaan ti 2005, nasarakan ti bangkay ni Villaflor ken dua
pay nga ina a kaduana a da Esther Careaga ken María Eugenia Bianco. Naikali ti
dapo ni Villaflor iti sakaanan ti Piramida ti Mayo iti Plaza idi Disiembre 8,
2005.



https://ilo.wikipedia.org/wiki/Daan_a_Lubong

Ti Daan a Lubong ket buklen ti Aprika, Europa, ken Asia, ken kolektibo a
naikeddeng a kas paset ti lubong nga ammo dagiti Europeano, Aprikano ken dagiti
Taga-Asia sakbay ti pannakaiyammo ti Europeano iti Kaamerikaan. Daytoy ket
naus-usar iti kontesto iti, ken maigiddiat iti, Baro a Lubong (a buklen ti
Amianan ken Abagatan nga Amerika ken ti Oceania).

Iti kontesto iti arkeolohia ken ti pakasaritaan ti lubong, ti termino a "Daan a
Lubong" ket mangiraman kadagiti paset ti lubong nga ddaan idi iti (saan a dagus)
kultural a pannakaiyammo manipud ti Panawen ti Bronse ken dagiti simmaruno, ken
nagresultaan iti maipada a panagdur-as kadagiti nasapa a sibilisasion, ken
kaaduan kadagiti kalalainganna a sona iti agarup a baetan dagiti paralelo ti
maika-45 ken maika-25, iti lugar ti Mediteraneo, Mesopotamia, Persiano a banak,
India ken Tsina. Dagitoy a rehion ken naisilpoda idi babaen ti Kalsada Seda iti
dalan ti panagtagilako, ken addaan dagitoy ti nalawag a panawen ti Panawe ti
Landok kalpasan ti Panawen ti Bronse. Kadagiti kultural a termino, ti Panawen ti
Landok ket kinuyog idi ti makunkuna a Panawen ti Aksis, a mangibagbaga kadagiti
panagdur-as iti kultura, pilosopia ken relihion a kanungpalan a nakaiturongan
iti irurumsua ti historikal nga Akinlaud (Helenismo, "klasikal"), Akindaya
(Soroastrianismo ken Abrahamiko) ken ti Adayo a Daya iti (Hinduismo, Budismo,
Konpusianismo, Taoismo) a lubong ti kultura.

Ti konsepto dagiti tallo a kontinente iti Daan a Lubong, babaen ti Asia, Aprika,
Europa ket mabalin pay a masurotan iti klasiko a kina-ugma. Dagiti
pagbeddenganda ken inpalawag babaen ni Ptolomeo ken dagiti dadduma pay a
heograpo iti kina-ugma ket naawisda kadagiti igid ti karayan ti Nilo ken Don.
Daytoy a panangipalawag ket nagtultuloy nga impluensial kadagiti amin a paset ti
Tengnga a Panpanawen (kitaen ti mapa ti T ken O) ken ti Nasapa a moderno a paset
ti panawen.

Ti nangruna a daga ti Apro-Eurasia (malaksid dagiti isla a kas ti Isla ti
Britaniko, Hapon, Sri Lanka, Madagascar ken ti Purpuro ti Malay) ket naibagbaga
idin a kas ti Isla ti Lubong. (Ti termino ket mabalin nga inaramid babaen ni Apo
Halford John Mackinder iti The Geographical Pivot of History.)

Ti rehion ti Daan a Lubong ket maipada iti Midgard iti Sasao a Hermaniko, a
naipadaya a kas ti Tengnga a daga kadagiti pantasia a sinursurat ni J. R. R.
Tolkien.



https://ilo.wikipedia.org/wiki/Claudette_Colbert

Ni Claudette Colbert (/koʊlˈbɛər/; Septiembre 13, 1903 – Hulio 30, 1996) ket
maysa idi a naiyanak idiay Pransia nga Amerikana nga aktres, ken bida a babai
iti pelikula iti Hollywood para kadagiti dua a dekada.

Inrugi ni Colbert ti karerna kadagiti produksion ti teatro ti Broadway iti
las-ud dagiti tawen ti 1920, nagprogreso iti pelikula iti pannakapaduar-as
dagiti agsasao a pelikula. Immuna a nainaig iti Paramount Pictures, kanungpalan
a nagin-inut ni Colbert a napan a nagtrabaho a kas freelance nga aktres.
Nangabak isuna ti Kalaingan nga Aktres iti It Happened One Night (1934), ti
immuna a babai a nakaaramid iti dayta a naiyanak iti ruar ti Amianan nga
Amerika, ken nakaawat pay kadagiti nominasion ti Gunguna ti Akademia para iti
Private Worlds (1935) ken Since You Went Away (1944). Iti las-ud ti karerna,
nagbida ni Colbert kadagiti ad-adu ngem innem a pulo a sine. Isu ti kaaduan ti
nailaklako a bida iti industria idi 1938 ken 1942.

Midia a mainaig kenni Claudette Colbert iti Wikimedia Commons Dagiti inadaw a
sasao a mainaig kenni Claudette Colbert iti Wikiquote (Ingles)



https://ilo.wikipedia.org/wiki/China

Ti Tsina (i/ˈtʃaɪnə/; Insik: 中国; pinyin: Zhōngguó; kitaen pay ti Nagnagan ti
Tsina), opisial a ti Republika ti Tattao iti Tsina (PRC), ket maysa a naturay
nga estado a mabirukan idiay Daya nga Asia. Daytoy ti kaaduan ti populasion a
pagilian, nga adda ti populasion ti sumurok a 1.3 bilion. Ti PRC ket maysa nga
agmaymaysa a partido nga estado a tinurturayan babaen ti Partido Komunista, a ti
tugaw iti gobierno ket adda idiay kapitolio a siudad ti Beijing. Daytoy ket
nagsansanay to panagturay kadagiti sumurok a 22 a probinsia, dagiti lima nga
autonomo a rehion, dagiti uppat a dagus a natengtengngel a munisipalidad
(Beijing, Tianjin, Shanghai, ken Chongqing), ken dagiti dua a bukod a
nagturturay nga espesial nga administratibo a rehion (Hong Kong ken Macau). Ti
PRC ket mangtuton pay ti Taiwan – a tinengtengngel baban ti Republika ti Tsina
(ROC), ti sabali nga entidad ti politika – a kas bukodna a maika-23 a probinsia,
ti maysa a kontrobersial apangtunton gapu ti narikut a politikal a kasasaad ti
Taiwan ken ti saan pay a nabanagan a Sibil a Gubat ti Insik.

Daytoy ket smakup ti agarup a 9.6 riwriw a kuadrado kilometro, ti Tsina ket isu
ti maikadua a kadakkelan a pagilian babaen ti kalawa ti daga, ken ti maiaktlo
wenno maikapat a kadakkelan babaen ti dagup a kalawa, depende iti
panangilawlawag iti dagup a kalawa. Ti langa ti daga ti Tsina ket nawatiwat ken
agdumaduma, nga adda dagitiestepa a kabakiran ken dagiti desierto ti Gobi ken ti
Taklamakan a mangsaksakup kadagiti namaga nga amianan ken amianan a laud nga
asideg ti Mongolia ken Tengnga nga Asia, ken dagiti subtropiko a kabakiran nga
ad-adu kadagiti nabas-basa nga amianan idiay asideg ti Abagatan a daya nga Asia.
Ti lanag ti daga ti lumaud a Tsina ket nagubsang ken agpangato, nga adda ti
Himalaya, Karakoram, Pamir ken kabambantayan ti Tian Shan a mangsina ti Tsina
iti Abagatan ken Tengnga nga Asia. Dagiti karayan ti Yangtze ken Duyaw, ket isu
dagitoy ti maikatlo ken maikainnem a kaatiddogan iti lubong, ken adda dagiti
taudanda idiay Tibetano a Banak ken agtultuloy idiay napusek a nataengan iti
dumaya nga aplaya. Ti panatar ti Tsina iti igid ti Taaw Pasipiko ket 14,500
kilometro (9,000 mi) ti kaatiddogna ken nabeddengan babaen dagiti baybaya ti
Bohai, Duyaw, Daya ken Baybaya Abagatan Tsina.



https://ilo.wikipedia.org/wiki/Charlie_Chaplin

Ni Charles Spencer "Charlie" Chaplin, KBE (16 Abril 1889 – 25 Disiembre 1977)
ket mays aidi nga Inggles a komoko nga aktor, direktor ti pelikula ken komposer
a nalatak a namammoan para kadagiti obrana idi panawen ti maulimek a pelikula.
Isu ti nagbalin a kalatakan anga artista ti pelikula iti sangalubongan sakbay ti
panakalpas ti Umuna a Sangalubongan a Gubat. Ni Chaplin ket nagusar ti
panagitultulad, bulbullagaw ken dagiti dadduma pay nga inararamid a makitkita a
komedia, ken nalaing nagtultuloy aginggina idi panawen ti panagsasao, ngem
bimmassit ti kaadu dagiti pelikulana manipud idi gibus ti panawen ti 1920. Ti
kadayegan a papelna ket isu idi ti Ti Baliudung, nga immuna nga inay-ayamna
idiay Keystone a komedia a Dagiti Lumba ti Karro ti Ubbing idiay Benisia idi
1914. Manipud idi Abril 1914 ti maysa a pagpulipunan Duapulo a Minutos iti Ayat
ken dagiti sumakbay isu ket nagsursurat ken nagiturturong kadagiti pelikulanaon,
manipud idi 1916 isu ket nagpadpataud pay kadagitoy, kenmanipud idi 1918 isu ket
nagisursurat pay kadagiti musika para kadagitoy. A kumaduaanna ni Mary Pickford,
Douglas Fairbanks ken D. W. Griffith, isu ket kimmaddua a nagipatakder ti
Nagkaykaysa nga Ar-artista idi 1919.

Ni Chaplin ket maysa kadagiti kalaingan nga agparpartuat ken nakaimpluensia a
personalidad iti panawen ti naulimek a pelikula. Isu ket naimpluensian babaen ti
sinarunona a , ti Pranses a komidiante ti naulimek a pelikula a ni Max Linder, a
nagiruknoyanna ti maysa kadagiti pelikulana.Nagpaut ti panagobobrana iti
panaglinglingay iti 75 a tawtawen, manipud ti Biktoriano nga entablado ken ti
salaan ti musika idiay nagkaykaysa a Pagarian a kas maysa nga ubing nga
agpabpabuya, aginggan aidi gangani matayan idi agtawen ti 88. Ti nadayeg a
publiko ken pribado a biagna ket liklikmuten ti panagraraem ken kontrobersia. Ni
Chaplin ket nakilaslasin kadagiti kanigid a payak ti politika idi panawen ti
McCarthy a panawen ken isu ket dimteng a napilit a nagsubli idiay Europa manipud
idi 1952.

Idi 1999, ti Amerikano nga Instituto ti Pelikula ket nagiranggo kenni Chaplin ti
maika-10 a kalatakan kadagiti amain a panawen a lalaki ti sarita ti pelikula. In
2008, Martin Sieff, iti panagrepaso ti libro a Chaplin: Ti Biag, a nagisurat:
"Ni Chaplin ket saan laeng a 'dakkel', isu ket maysa ahigante. Idi 1915, isu ket
rimmuar ti napirpirgis ti gubat a lubong nga isu ket nagisangsangpet ti daton
iti komedia, katkatawa ken bang-ar bayat a pispisangenna ti bukodna abagi babaen
ti Umuna a Sangalubongan a Gubat. Kadagiti sumaganad a 25 a tawtawen, babaen ti
Nalatak a Panagsagsagaba ken ti irurumsua ni Adolf Hitler, isu ket nagtalinaay
nga agtrabtrabaho. ... Maduduaan no adda ti asinoman ti kaaduan a nakaited ti
panaglinglingay, nam-ay ken bang-ar kadagiti kaaduan a tattao idi kaaduan a
masapsapulanda". Ni George Bernard Shaw ket tinawaganna ni Chaplin a "ti
maymaysa ahenio a rimmuar ti industria ti pelikula".

Ni Charles Spencer Chaplin ket inpasngay idi 16 Abril 1889 ni Hannah Chaplin
(née Hannah Harriet Pedlingham Hill, 1865–1928) ken Charles Chaplin Sr.
(1863–1901). Awan ti opisial a a rehistro i panakaipasngayna, ngem ni Chaplin
ketnaipamatian nga isu ket naipasngay idiay East Street, Walworth, idiay
Abagatan a Londres.[note 1] Ti inana ken amana ket nagasaawada sakbay ti uppat a
tawen, nga iti daytoy a panawen ni Chaplin Sr. ket nagbalin nga isu ti legado a
nagayaywan ti anak ti ruar ni Hannah, Sydney John (1885–1965).[note 2] Idi
panawen ti panakaipasngayna, dagiti nagannak kenni Chaplin ket nagiliwliwada iti
tinawtawid a musika a pagsalaan: Ni Hannah, ti anak a babai ti maysa a sapatero,
ket adda ti nababa a ken napaay a karreer ti naentablado a naganna a kas ni Lily
Harley, bayat a ni Charles Sr., anak ti maysa nga agparparti, ket nagtrabaho a
kas maysa a nadayeg a kumakanta. Ti pamilia a Chaplin ket nagsisinada idi agarup
a 1891; ken kalpasan ti maysa a tawen, ni Hannah ket nagipasngay ti maikatlo nga
anakna—ni George Wheeler Dryden—a pinutotan babaen ti mangliwliwa ti musika a
salaan a ni Leo Dryden. Ti ubing ket innala babaen ni Dryden idi agedad ti innem
a bulan, ken saanen a nagparparang ti kabibiag ni Chaplin para kadagiti sumakbay
a 30 a tawtawen.



https://ilo.wikipedia.org/wiki/Charles_W._Fairbanks

Ni Charles Warren Fairbanks (Mayo 11, 1852 – Hunio 4, 1918) ket maysa nga
Amerikano a politiko a nagserbi a kas maysa a Senador manipud idiay Indiana
manipud idi 1897 aginggana idi 1905 ken ti maika-26 a Bise Presidente iti
Estados Unidos manipud idi 1905 aginggana idi 1909.

Isu ket naipasngay iti maysa kabana ti madera idiay asiden ti Delaware, Ohio, ti
kaputotan ni Fairbanks ket masurotan manipud kadagiti Puritano a kimmuykuyon
kenni Oliver Cromwell, a ni Jonathan Fayerbankes ti immuna a kemen ti pamilia a
nakaabot ti Amerika idi 1632. TAnak ti maysa nga agar-aramid ti kariton, idi
ubing ni Fairbanks nakitkitana ti balayda a kas paglemmengan dagiti timaltalawa
tagabu. Kalpasan a nagturpos dagiti away a pagadalan ken nagob-obra ti talon, ni
Fairbanks ket nagadal idiay Unibersidad ti Ohio Wesleyan, nga idiay ket
nagturpos idi 1872. Bayat nga adda idiay, ni Fairbanks ket kumaduaan idi nga
magur-urnos iti warnakan ti eskuela a kaduan ni Cornelia Cole, nga isu ket
inasawana kapasan ti panagturposda iti dayta nga eskuela.



https://ilo.wikipedia.org/wiki/Chanakya

Ni Chanakya (c. 370–283 BCE) ket maysa idi nga Indiano a manursuro, pilosopo ken
naarian nga agbalbalakad.

Isu ket kasisigud a manursuro ti taga-ugma a Unibersidad ti Takshashila, ni
Chanakya ket nangimaton idi ubing ti immuna a pannakaipangato ti bileg ti Maurya
nga emperador ti Chandragupta. Isu ti kaaduan a naipammadayawan para iti
nangruna a papelna iti pannakabangon ti Maurya nga Imperio, isu daytoy ti immuna
nga imperio iti pakasaritaan ti arkeolohiko a kaaduan a nagturay ti Indiano a
subkontinente. Ni Chanakya ket nagserbi a kas ti nangruna nga agbalbalakad kenni
Chandragupta ken ti anakna a lalaki a ni Bindusara.

Ni Chanakya ket tinawtawid a nailaslasin a kas Kautilya wenno Vishnu Gupta, a
nangisurat ti taga-ugma a treatado ti politika ti India a nakunkuna a ti
Arthaśāstra. Iti kastoy, isu ket naipanpanunotan a kas pionero iti paset ti
ekonomiko ken siensia politika idiay India, ken ti obrana ket naipagpagarup a
kas maysa a nangruna a simmarunnuan ti Klasiko nga Ekonomiko. Ni Chanakya ket
sagpaminsan a tinawtawagan a kas ti "Indiano a Machiavelli", nupay dagiti obrana
ket immununa babaen ti 1,800 a tawtawen ngem ni Machiavelli. Dagiti onrana ket
napukpukaw idi asideg ti gibus ti Gupta a dinastia ken saan a naduktalan manen
aginggana idi 1915.



https://ilo.wikipedia.org/wiki/Canada

Ti Kanada (i/ˈkænədə/) ket maysa a pagilian a mabirukan idiay Amianan nga
Amerika a buklen dagiti sangapulo a probinsia ken dagiti tallo a teritorio.
Daytoy ket mabirukan idiay akin-amianan a paset ti kontinente, daytoy ket
maigay-at manipud idiy Atlantiko aginggana idiay Pasipiko ken agpa-amianan a
mapan idiay Taaw Artiko. Ti Kanada ket maikadua a kadakkelan a pagilian babaen
ti dagup a kalawa iti lubong, ken ti sapasap a pagbeddenganna iti Estados Unidos
ket isu ti kaatiddogan a pagbeddengan a daga iti lubong.

Ti daga a tattan ket ti Kanada ket tinataengan idin kadagiti napalabas a milenio
babaen dagiti nadumaduma nga Aborihen a tattao. Idi rugi ti naladaw a maika-15 a
siglo, Dagidi Britaniko ken Pranses a kolonial a ekspedision ket nagsuksukimat,
ken kalpasanna ket tinaengan, ti Atlantiko nga a pantar ti rehion. Ti Pransia
ket ganganina amin nga insubli dagiti koloniana iti Amianan nga Amerika iti
Nagkaykaysa a Pagarian idi 1763 kalpasan ti Pranses ken Indiano a Gubat, nga isu
daytoy idi ti teatro ti Amianan nga Amerikano iti Gubat ti Pito a Tawtawen. Idi
1867, iti panagkappon dagiti tallo a kolonia ti Britaniko nga Amianan ngaAmerika
babaen ti Konpederasion, ti Kanada ket naporma a kas maysa a pederal a dominio
dagiti uppat a probinsia. Dayty ket nangrugian ti panagpadakkel kadagiti
probinsia ken dagiti teritorio ken ti maysa a proseso iti panagpaadu ti
autonomia, a dimtengan iti 1982 a Tignay ti Kanada.

Ti Kanada ket maysa a pederal nga estado a tinurturayan a kas maysa a
parlamentario a demokrasia ken maysa a batay-linteg a monarkia, a ni Reina
Isabel II a kas ti daulo ti estado. Ti pagilian ket opisial nga agsasao ti dua
ken multikultural iti pederal nga agpang, nga addaan ti populasion iti agarup a
35 a riwriw manipud idi 2013. Ti narang-ay nga ekonomia ti Kanada ket maysa
kadagiti kadakkelan iti lubong, a nangruna nga agkamkammatalek kadagiti adu a
masna a rekurso ken ti nasayaat a naparang-ay a network dagiti pagtagilakuan, a
naipangpangruna iti Estados Unidos, nga adda ti nabayagen nga atiddog ken
narikut a relasion.

Ti Kanada ket maysa narang-ay a pagilian, nga adda iti maikasiam a kangatuan ti
matgedan iti lubong iti tunggal maysa a tao, ken ti maika-11 a kangatuan a
pannakairanggo iti panagrang-ay ti nagtagitaon. Ti Kanada ket mairanggo pay
kadagiti kangatuan kadagiti sangalubongan a panagrukod iti edukasion,
panagsarsarang ti gobierno, dagiti sibil a kawayaan, kasayaat ti biag, ken
kinawaya ti ekonomia. Ti Kanada ket maysa a mabigbig a tengnga a bileg ken maysa
a kameng kadagiti sangalubongan a patakder, a mairaman ti G7, G8, G20, NATO,
NAFTA, OECD, WTO, Mankomunidad ti Pagpagilian, Francophonie, OAS, APEC, ken ti
Nagkaykaysa a Pagpagilian.



https://ilo.wikipedia.org/wiki/CAPTCHA

Ti CAPTCHA (maysa nga akronimo para iti "Completely Automated Public Turing test
to tell Computers and Humans Apart") ket kita ti karit-sungbat a panagsubok nga
inus-usar iti kumputasion tapno maikeddeng no ti agar-aramat ket tao. Thi
termino ket naaramid idi 2000 babaen ni Luis von Ahn, Manuel Blum, Nicholas J.
Hopper ti Unibersidad ti Carnegie Mellon ken John Langford ti IBM. Ti kadawyan a
kita ti CAPTCHA ket immuna idi a pinarnuay babaen ni Mark D. Lillibridge, Martin
Abadi, Krishna Bharat ken ni Andrei Z. Broder. Daytoy a porma ti CAPTCHA ket
makasapul nga imakinilnia ti agar-aramat dagiti letra iti bakkaweng a ladawan,
ken sagpaminsan iti panagnayon iti maysa a nalidem a panagsisinnaruno dagiti
letra weenno numero nga agparang iti pagbuyaan. Gapu ta ti panagsubok ket
inaramid babaen ti kompiuter, a maigiddiat iti Turing a panagsubok nga
inar-aramid babaen ti tao, ti CAPTCHA ket sagpaminsan a naipalplawag a kas
baliktad a Turing a panagsubok. Daytoy a termino ket saan a nalawag gapu ta
kaibuksilanna pay ti Turing a panagsubok a dagiti makibinglay ket padpadasenda a
mangpasinked nga isuda ket kompiuter.

Daytoy a proseso ti panagikeddeng ti agar-aramat ket nakaawat kadagiti adu a
kritisismo, a naipangpangruna kadagiti nabaldado a tattao, ken manipud pay
kadagiti sabali a tattao a nakarikrikna a ti inaldaw a panagtrabahoda ket
pinabuntugan babaen dagiti bakkaweng a balikas a narigat a mabasa uray dagiti
agar-aramat nga awan ti dis-abalidadna.



https://ilo.wikipedia.org/wiki/Bulkan_Smith

Ti Bulkan Smith , ammo pay iti Bantay Babuyan, ket eskoria a kono idiay Is-isla
ti Babuyan, ti akin-amianan unay a paset ti grupo ti is-isla ti Babuyan idiay
Lingsat Luzon, amianan ti nangruna nga isla ti Luzon, Filipinas. Ti bantay ket
maysa kadagiti aktibo a bulkan ti Filipinas, a naudi a nagbettak idi 1924.

Ti bulkan ket mabirukan idiay Ili ti Calayan, probinsia ti Cagayan, ti ili nga
agturay iti Is-isla ti Babuyan malaksid ti Isla ti Fuga.

Ti narapis ti mulmula nga eskoria a kono ket agtayag ti 688 metro (2,257 ft) nga
addaan ti diametro ti baba iti 4.5 kilometro (2.8 mi). Dagiti tuon ti basaltiko
nga ayus ti lava ket makitkita iti abagatan ti bulkan.

Ti Bulkan Smith ket maysa kadagiti mabalin a lima a Pleistoseno aginggana ti
Holoseno a bulkaniko a sentro iti Isla ti Babuyan (a naamammuan pay ti Isla ti
Babuyan de Claro) a ti Smith, ti kaubingan a bulkan iti isla . Ti kadakkelan nga
isla ket ti Babuyan Claro (ammo pay ti Bantay Pangasun), ti maysa nga aktibo nga
estratobulkan nga addaan iti dua a nasayaat a napreserba nga abut ti bulkan a
pantok nga aglawa ti 300 ken 400 m (980 ken 1,310 ft) diametro, a mabirukan iti
tengnga ti isla. Ti Babuyan Claro ket agarup a 4.3 kilometro (2.7 mi) pantok
aginggana ti pantok ti Bulkan Smith, daytoy ket amianan ken akin-laud unay a
pantok iti nagsukog ti trianggulo nga isla.

Ti timpuyog dagiti bulkanologo manipud ti Instituto ti Bulkanolohia ken
Seismolohia ti Filipinas (PHIVOLCS) Timpuyog ti Napardas a Sungbat ket nagaramid
ti maysa nga inbestigasion idi Huliuo 8, 1993 kalpasan kadagiti reporta ti
bulkaniko nga aktibidad idiay Isla ti Babuyan. Ti resulta ti panagsukisok ket
nangipakpakita a ti Bulkan Smith ket natalna ken awan ti bulkaniko a gingined a
nairehistro iti las-ud ti dayta a panagsukisok.



https://ilo.wikipedia.org/wiki/Bouches-du-Rh%C3%B4ne

Ti Bouches-du-Rhône (Panangibalikas a Pranses: [buʃ.dy.ʁon]; Oksitano: Bocas de
Ròse, lit. "Sabsabangan ti Rhône") ket maysa a departamento idiay abagatan ti
Pransia a naipanaganan manipud ti sabangan ti Karayan Rhône. Daytoy ti kaaduan
ti populasion a departamento ti rehion ti Provence-Alpes-Côte d'Azur . Ti INSEE
ken kodigo ti koreona ket 13.

Ti Bouches-du-Rhône ket maysa kadagiti 83 a kasisigud a departamento a napartuat
idi las-ud ti Pranses a Rebolusion idi 4 Marso 1790. Daytoy ket napartuat
manipud ti lumaud a paset ti dati a probinsia ti Provence ken dagiti
prinsipalidad ti Orange, Martigues, ken Lambesc. Daytoy ket nakapukaw ti paset
ti teritoriona idi 1793, a nairaman ti Orange ken Apt, idi napartuat ti
departamento ti Vaucluse

Kalpasan ti panakapartuatna, ti departamento ket dagus a napigsa ken aktibo a
sinuportaran ti Pranses a Rebolusion, a naglaon kadagiti 90 a "Jacobin a
Sangkatiponan" babaen idi 1794. Daytoy ket naipangrunaan pay nga adda idi dagiti
adadu ngem 50% kadagiti padi iti daytoy a departamento ti nangawat ti Sibil a
Batay-linteg ti Klero a nagbanagan daytoy a panakaiturayan ti simbaaan babaen ti
gobierno. Idi las-ud ti ingangato ti Partido Komunista kadagiti nagbanagan ti
panagbutos ti maika-12 a siglo ket nangipakita a ti panakaisuporta dagiti
politika ti kanigid a payak ket nagtultuloy a napigsa ditoy a departamento, ken
naipangpangruna kadagiti akin-amianan a suburbo ti Marseille.

Ti pakasaritaan daytoy a lugar ket asideg a mainaig iti Provence. Ti Marseille
ket nangruna idi a sangladan manipud idi kasakbayan ti panagparukma ni Julius
Caesar ti Gaul. Ti kaadda dagiti Romano ket nakaibatian dagiti adu a monumento
ti ballasiw ti departamento. Dagiti nadayeg a tattao a naipasngay ti daytoy a
lugar ket mairaman ti Romantiko a pintor a ni Camille Roqueplan ken ti
agiwarwarnak ken direktor ti teatro a kabsatna a ni Nestor Roqueplan.

Ti departamento ket paset ti agdama a rehion ti Provence-Alpes-Côte d'Azur.
Daytoy ket napalikmutan kadagiti departamento ti Gard iti laud, ti Vaucluse iti
amianan, ken ti Var iti daya, ken babaen ti Baybay Mediteraneo iti abagatan. Ti
Karayan Rhône delta ket agporporma ti nawatiwat a sagneb ti kalugnakan a lugar a
makunkuna a Camargue idiay abagatan a laud a paset ti departamento.

Ti kadakkelan asiudad ti departamento ket ti Marseille, daytoy ket aglaon ti
nangruna a sangladan ti industria, ken agserserbi a a kas ti kadakkelan a puerto
ti komersio ti Pransia. Ti Bouches-du-Rhône ket kaaduan nga urbano, nga adda
dagiti 28 nga ili nga adda ti populasion ti agarup a 10,000 manipud idi 2008:



https://ilo.wikipedia.org/wiki/Big_Bang

Ti Big Bang a teoria ket isu ti mangalaladag a kosmolohiko a modelo a
mangipalpalawag ti nasapa a panagrang-ay iti Law-ang. SEgun ti Big Bang a
teoria, ti Law-ang ket maysa idi a napudot unay ken nasedsed a kasasaad a
napardas a dimmakkel. Daytoy a napardas a panagpadakkel ket nagbanagan ti
panagpalamiis iti Law-ang ken nagbanagan tatta ti ti agtultuloy a
panagpadakkelna a kasasaad. Segun kadagiti kinaudi a panagrukod ken dagiti
panagpalpaliiw, ti Big Bang ket napasamak idi agarup a 13.75 bilion a tawtawen,
a gapu daytoy a naipanunotan a ti tawen iti Law-ang. Kalpasan ti irurugi a
panagpadakkelna manipud ti maysa a singularidad, ti Law-ang ket immanayen a
nalamiisan tapno makapalubos ti enerhia a mabaliwan kadagiti nadumaduma a
subatomiko a partikulae, a mairaman dagiti proton, dagiti neutron, ken dagiti
eledtron. Bayat a dagiti proton ken dagiti neutron a naipagtitipon tapno
makaporma kadagiti immuna nga atomiko a katengngaan iti bassit laeng a minuto
kalpasan ti Big Bang, makasapul ti rinibo a tawtaen tapno maitipon kaniada
kadagiti elektron ken agpartuat kadagiti naelektriko nga agmangngamangnga nga
atomo. Ti immuna nga elemento a napataud idi ket ti hidróheno, a nairaman dagiti
tugot iti helio ken litio. Ti higante nga ulep kadagitoy nga immuna nga elemento
ket nakitinnipon babaen ti grabidad tapno makaporma kadagiti bituen ken dagiti
ariwanas, ken dagiti nadagdagsen nga elemento ket nasintesado babaen ti kaunegan
ti bitbituen wenno idi las-ud dagiti supernova.



https://ilo.wikipedia.org/wiki/Benjamin_Harrison

Ni Benjamin Harrison (Agosto 20, 1833 – Marso 13, 1901) ket isu idi ti Maika-23
a Presidente iti Estados Unidos (1889–1893). Ni Harrison, ket apoko a lalaki ni
Presidente William Henry Harrison, ket naipasngay idiay North Bend, Ohio, ken
immalis idiay Indianapolis, Indiana, ti tawen a 21, a dimteng a nagbalin a
nadayeg a politiko idiay. Idi panawen ti Sibil a Gubat ti Amerikano, isu ket
nagserbi idi ti Kappon a kas maysa a Brigada Heneral iti XX a Kuerpo ti Buyot
iti Cumberland. Kalpasan ti gubat isu ket napaay a timmaray para iti
panakagobernador ti Indiana, ken idi kalpasan daytoy isu ket nabutosan idiay
Senado ti Estados Unidos babaen ti lehislatura ti Indiana .

Ni Harrison, maysa a Republikano, ket nabutosan idi ti panakapresidente iti
1888, nga inabakna ti Demokratiko nga agdama a ni Grover Cleveland. Ti
administrasionna ket kaaduan a nailaglagipan para iti ekonomiko a lehislasion, a
mairaman ti McKinley a Taripa ken ti Sherman a Kontra ti panagtalek a Tignay,
ken para iti tinawena panagbusbos ti pederal nga immuna a nakaabot ti maysa a
bilion a doliar. Dagiti DEmokrata ket rinautda ti "Bilion a Doliar a Kongreso",
ken inusar daytoy a panggep, a mairaman ti dumakdakkel a saan a panakaidayeg ti
nagina a taripa, ti panagabakda dagiti Republikano, kadagitoy dua idiay 1890 a
panagbutos ti tengnga atermino ken ti panakabutos manen a panagtaray ni Harrison
idi 1892. Ni Harrison ket nagipatakder ti, urayno saan anagballigi, para iti
pederal a panagpundo ti edukasion ken ti lehislasion a panagsalaknid kadagiti
panagbutos a karbengan para kadagiti Aprikano nga Amerikano. Isu ket nangimaton
pay ti pakanawat dagiti innem nga estado iti Kappon.

Isu ket inabak babaen ni Cleveland iti panagtarayna ti panakabutosna manen idi
1892, ni Harrison ket nagsubli ti pribado a panagbiag idiay Indianapolis.
Kalpasan daytoy isu ket nagirepresenta ti Republika iti Venezuela iti
internasionala kaso a maisuppiat ti Nagkaykaysa a Pagarian. Idi 1900, isu ket
nagbanniaga idiay Europa a kas paset ti daytoy a kaso ken, kalpasan ti ababa a
panagnaedna, isu ket nagsubli idiay Indianapolis, nga idiay ket pimmusay ti
simaruno a tawen manipud ti komplikasion a nagtaudan ti trangkaso. Iti tatta a
panawen is-isuna laeng ti presidente ti Estados Unidos a nanipud idiay Indiana
ket isuna laeng ti apoko a lalaki ti maysa a presidente.



https://ilo.wikipedia.org/wiki/Baybay_ti_Marmara

Ti Baybay ti Marmara /ˈmɑrmərə/ (Turko: Marmara Denizi, Griego: Θάλασσα του
Μαρμαρά), ammo pay a kas ti Baybay ti Marmora wenno ti Baybay Marmara, ken iti
konteksto ti klasiko a kinaugma a kas ti Propontis (Griego: Προποντίς), ket ti
baybay ti uneg ti daga, nga intero nga addaan kadagiti pagbeddengan ti Turkia a
mangikapet iti Baybay Nangisit aginggana iti Baybay Eheo, isu a mangisina daytoy
iti kadagiti parte ti Turkia iti Asia ken Europa. Ti lingsat ti Bosporo ket
mangikapet daytoy iti Baybay Nangisit ken ti lingsat ti lingsat ti Dardanelo
aginggana iti Eheo. Ti Bosporo ket mangisina pay iti Istanbul kadagiti bangirna
iti Asia ken Europa. Ti baybay ket addaan iti kalawa iti 11,350 km² (280 km x
80 km) ken ti kaadaleman a partena ket umabot iti 1,370 m (4,490 ft).

Mangala ti nagan ti baybay manipud iti isla ti Marmara a nabaknang kadagiti
rekurso ti marmol, manipud iti Griego iti μάρμαρον (marmaron), "marmol".

Ti Griego a taga-ugma a nagan ti baybay ket Propontis a naala manipud iti pro-
(sakbay) ken pontos (baybay), a naala gapu ta dagiti Griego ket naglayagda iti
daytoy tapno maabutda ti Baybay Nangisit, ti Pontos. Iti [[Griego a mitolohia],
ti bagio iti Propontis ket nangisubli kadagiti Argonauta iti isla a pinanawanda
ken nangrugian daytoy iti gubat a pinatay ni Jason wenno ni Heracles ni Ari
Cyzicus, a nakaallilawanna kadagiti kabursorna a Pelasgian enemies.

Ti kaapgad ti rabaw ti baybay ket agpakatengnga iti agarup a 22 a parte iti
tunggal maysa a ribu ken naapapgad daytoy bassit ngem ti Baybay Nangisit ngem
agarup laeng a a dua a pagkatlo kadagiti taaw. Naapapgad ti danum iti sirok ti
baybya ken agpakatengnga ti kaapgadna iti agarup a 38 a parte iti tunggal maysa
a ribu — ken maipada daytoy iti Baybay Mediteraneo. Daytoy a nangato ti
densidadna a naapgad a danum, kas iti Baybay Nangisit, ket saan a mapan iti
rabaw. Ti danum manipud kadagiti karayan ti Susurluk, Biga (Granicus) ken Gonen
ket mangpabassit pay ti kaapgad ti baybay, ngem basbassit ti impluensiana ngem
ti Baybay Nangisit. Gapu ta bassit laeng ti daga idiay Tracia nga agayus nga
agpaabagatan, gangani amin dagitoy a kayrayan ket agayus manipud iti Anatolia.

Ti baybay ket aglaon iti purpuro ti Is-isla Prinsipe ken Isla Marmara, Avşa ken
Paşalimanı.

Ti abagatan nga aplaya ti baybay ket nakaro a nalennekan, ken mairaman ti Golpo
ti Izmit (Turko: İzmit Körfezi), ti Golpo ti Gemlik (Turko: Gemlik Körfezi)
Golpo ti Bandırma (Turko: Bandırma Körfezi) ken ti Golpo ti Erdek (Turko: Erdek
Körfezi).

Ipalawag ti Gunglo ti Internasional a Hidrograpikodagiti patingga ti Baybay ti
Marmara a kas dagiti sumaganad:



https://ilo.wikipedia.org/wiki/Baybay_Coral

Ti Baybay Coral ket ti pingir a baybay iti Abagatan a Pasipiko iti amianan a
daya ti aplaya ti Australia, ken naidasig a kas maysa nga interim a biorehion ti
Australia.

Daytoy ket nabeddengan iti laud babaen ti aplaya ti Queensland ken mairaman ti
Nalatak a Bangen ti Raw-ang, iti daya babaen ti Vanuatu (dati a Baro a Hebridas)
ken babaen ti Baro a Caledonia, ken iti amianan a daya babaen ti akin-abagatan a
patingga ti Is-isla Solomon. Iti amianan a laud, daytoy ket abutenna ti abagatan
nga aplaya ti akindaya a Baro a Guinea ken mairaman ti Golpo ti Papua. Daytoy
ket tumipon iti Baybay Tasman iti abagatan, nga agraman iti Baybay Solomon iti
amianan ken ti Taaw Pasipiko iti dayaw. Iti laud, daytoy ket bineddengan babaen
ti aplaya ti nangruna a daga ti Queensland, ken iti amianan a laud, daytoy ket
sumilpo iti Baybay Arafura babaen ti Lingsat Torres.

Ti baybay ket nailaslasin babaen ti napudot ken natalinaay a klima ken addaan
iti kanayon a panagtudtudo ken dagiti tropikal nga alipugpog. Daytoy ket aglaon
kadagiti nadumduma nga isla ken raw-ang, ken ti pay kadakkelan a sistema ti
raw-ang iti lubong, ti Nalatak a Bangen ti Raw-ang (GBR) a nairangarang a Lugar
a Tawid ti Lubong babaen ti UNESCO idi 1981. Amin dagiti dati a panagsukisok iti
lana ket naipatingga iti GBR idi 1975, ken maigawid dagiti panagkalap kadagiti
adu a lugar. Dagiti raw-ang ken dagiti isla ti Baybay Coral ket naisangayan a
nabaknang kadagiti billit ken dagiti biag iti baybay ket popular a papanan
dagiti turista.

Bayat a ti Nalatak a Bangen ti Raw-ang ken dagiti islana ken dagiti cay ket
tagikua ti Queensland, kaaduan kadagiti raw-ang ken dagiti bassit nga isla iti
dayana ket parte ti Teritorio ti Is-isla Baybay Coral. Iti pay maipatinayon,
adda met dagiti isla iti laud ken tagikua ti Baro a Caledonia ket parte pay
dagitoy ti Is-isla ti Baybay Coral iti heograpikal a kapanunotan, kas ti Is-isla
Chesterfield ken Rawraw-ang Bellona.

Ipalawag ti Gunglo ti Internasional a Hidrograpiko dagiti patingga ti Baybay
Coral a kas dagiti sumaganad:



https://ilo.wikipedia.org/wiki/Baybay_Ari_Haakon_VII

Ti Baybay Ari Haakon VII (Norwego: Kong Haakon VII Hav) ket ti naisingasing a
nagan ti parte ti Akin-abagatan a Taaw idiay Aplaya ti Daya nga Antartika.

Ti Gunglo ti Internasional a Hidrograpiko (IHO) nga isu ti kankanayon a
mabigbigan a turay para iti nagnagan ti sangalubongan a bagi ti danum ket sanna
nga iraman daytoy a nagan ti baybay. Ti burador ti IHO 2002 ket saan a
naaprobaran idi babaen ti IHO (wenno ti ania man a gunglo), ken ti dokumento ti
IHO ti 1953 (a saan nga aglaon iti nagan) ket agdama nga agtultuloy a
matungtungpal. Kaaduan kadagiti mangidadaulo a turay ti heograpia ken dagiti
atlas ket saanda nga agusar iti nagan, a mairaman ti maika-10 nga edision ti
World Atlas ti 2014 manipud ti National Geographic Society.

Babaen ti akikid a naisingasing a panangipalawag, daytoy a baybay ket addanto
iti pagbaetan ti Baybay Weddell ken ti naisingasing a nagan ti Baybay Lazarev,
ken isu a daytoy ket gumay-at laeng iti igid ti Aplaya Prinsesa Martha manipud
ti Rawis Norvegia iti 12°18'W, thi akindaya unay a punto ti Baybay Weddell,
aginggana ti Samang ti Yelo Fimbul iti asideg ti Kangrunaan a Meridiano iti
0°0', nga isu daytoy ti naisingasing nga akinlaud a pagbeddengan ti Baybay
Lazarev.

Manipud ti panirigan ti Norwega, nga isu pay ket saan a mangbigbig ti Baybay
Lazarev, ti Baybay Ari Haakon VII ket mabirukan iti igid ti intero nga aplaya ti
Daga Reina Maud iti pagbaetan ti 20°L ken 45°D ken gumay-at para iti agarup a 10
090 km (6 270 milmilia) manipud ti Glasier Stancomb-Wills iti 19°L idiay Aplaya
Prinsesa Martha idiay laud ti Aplaya Prinsesa Astrid, Aplaya Prinsesa Ragnhild,
Aplaya Prinsipe Haraldt aginggana idiay Glasier Shinnan iti 44°38'D idiay
akindaya pagbeddengan ti Aplaya Prinsipe Olav iti daya.

Ti danum ditoy ket naabbongan iti yelo iti kaaduan a paset iti tawen. Iti las-ud
ti otonio, maporma dagiti yelo a saan met a maburak aginggana iti primabera. Ti
agarup a nagsasabtan ti naisingasing a baybay ket isunto ti 67°00′S 20°00′E﻿ /
﻿67.000°S 20.000°E﻿ / -67.000; 20.000.

Idi 27 Enero 1820 ti Ruso a ni Fabian Gottlieb von Bellingshausen ket immuna a
nangpasingked ti pannakakita ti Terra Australis (Antartika) idi isu ket
naglaylayag iti daytoy a lugar iti asideg ti Samang ti Yelo Fimbul idiay Aplaya
ti Prinsesa Märtha.

Ti lugar ket nanaganan a kas pammadayaw kenni Haakon VII, ti immuna nga ari ti
Norwega kalpasan ti pannakawaswas ti Suesia.



https://ilo.wikipedia.org/wiki/Bantay_Malindig

Ti Bantay Malindig (naamammuan pay a kas Bantay Malindik ken Bantay Marlangga)
ket dakkel a mabalin nga aktibo nga estratobulkan idiay isla ti Marinduque,
Filipinas. Mabalin a ti nagan a Marinduque ket naala manipud ti "Marindik" wenno
"Malindik". Ti sarsarita nga inbagbaga babaen ti tattao ti Buenavista, ti ili
nga adda iti sakaanan ti Bantay Malindig, nga idi kano las-ud dagiti panawen ti
kastila, ti maysa a Kastila a soldado ket napukaw kano. Isu ket nakabiruk ti
babai a nakatugaw nga agur-urnos ti pagay. Dinamagna no ania kano ti nagan ti
daytoy a lugar. Ti insungbatna iti Tagalog ket "matindig" ("tumakderakman")
tapno nasaysayaatna a makita ti lugar. Ti kastila inallilawna ti insungbat ti
babai ken inpagarupna a ti bantay ket tinawtawagan iti "Matindig", gaputa saan
met a makabalikas iti Tagalog, tinawaganna metten iti "Malindig".

Ti Malindig ket naikedkeddeng a mabalin nga aktibo, gapu kadagiti solpatariko
nga ubbog ti Malbog. ITi naisangayan a lokasionna, iti tengnga ti Abagatn a
Tagalog, ket agpartuat ti panorama a mangsakop ti Mindoro, Isla ti Verde, ken ti
Abagatn a Luzon aginggana idiay Bicol ken Isla ti Burias. Adda met ti militar a
lugar iti 900 MASL.

Ti bantay ket isu ti kadakkelan iti Isla ti Marinduque ken ti kadayegan a
masangat ken pagnaen iti isla babaen dagiti agkalalay-ay, ken naamammuan gapu ti
nasangayan nga enbironmento ken biodibersidad. Daytoy ket pagtaengan dagiti
nadumaduma a sebbangan dagiti naatap nga orkida ken dagiti dadduma pay nga
endemiko a biag ti kaatapan. Gapu tu katayagna iti kangato ti 1,000 metro
itingato tilessaad ti baybay, babaen ti linteg daytoy ket naikeddeng a kas
nasalakniban a lugar. Ti malmalmeng a bulkan ket addaan kadagiti tallo a pantok,
ti pannagna idiay pantokna ket nalaka wenno nalaka bassit. Kalpasan ti
pannakalabas ti Estasion ti Radio iti dayta a banaty, daytoy ket naamammuan a
kas pannagna iti nalumotan ken narikpan a balawbaw ti bakir nga addaan ti
naangep a kaarubayan. Daytoy ket inus-usar pay ti tattao ti a pagaraban ti baka.



https://ilo.wikipedia.org/wiki/Bahasa_Melayu

Ti pagsasao a Malayo (Malayo: Bahasa Melayu; Alpabeto a Jawi: بهاس ملايو) ket ti
nangruna a pagsasao ti pamilia nga Austronesio. Daytoy ket addaan iti kasasaad
nga opisial idiay Brunei, Indonesia, Malaysia, ken Singapur. Daytoy ket insasao
babaen dagiti 270 a riwriw a tattao itiballasiw ti Lingsat ti Malacca, a
mairaman dagiti aplaya ti Peninsula ti Malayo ti Malaysia ken ti akindaya nga
aplaya ti Sumatra idiay Indonesia, ken nabangonen a kas patneng a pagsasao iti
parte ti akinlaud nga aplaya ti Sarawak ken Laud a Kalimantan idiay Borneo.

Kas ti Bahasa Kebangsaan wenno Bahasa Nasional (Nailian a pagsasao) dagiti
nadumaduma nga estado, ti Pagalagadan a Malayo ket addaan kadagiti nadumaduma
nga opisial a nagan. Idiay Singapur kend Brunei daytoy ket tinawtawagan iti
Bahasa Melayu (pagsasao a Malayo); idiay Malaysia, Bahasa Malaysia (pagsasao a
Malaysio); ken idiay Indonesia, Bahasa Indonesia (pagsasao nga Indones) ken
naidesignado a kas Bahasa Persatuan/Pemersatu ("pangikaykaysa ap agsasao/lingua
franca"). Nupay kasta, kadagiti lugar iti akin-abagatan a Sumatra a ti pagsasao
ket indehenio, tinawtawagn dagiti Indones daytoy a kas ti Bahasa Melayu ken
ikeddengda a kas ti rehional a pagsasaoda.



