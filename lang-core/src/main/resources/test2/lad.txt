https://lad.wikipedia.org/wiki/Centro_de_Estudios_Sefard%C3%ADes_de_Caracas

El Sentro de Estudios Sefardis de Caracas (SESC) es una institusiyon kulturala
la kuala konforma parte de la Asosiasion Yisraeliana de Venezuela (AYV),
organisasiyon ke agrupa a la komunita djudia sefardi del paez. La idea
prinsipala tras de la kriasiyon de este instituto es la proteksiyon, promosiyon
i la abediguasiyon de la erensia sefardí en Venezuela y en tuda Amerika Latina
en jeneral. El Sentro de Estudios Sefardis de Caracas fue kriado el 9 de Djunio
de 1980, afiklú empesó formalmente las sus activitás el 1° de Djunio de 1982
komo inisiativa del Dr. Moisés Garzón Serfaty .

El Sentro de Estudios Sefardis de Karakas organisa aktivitás para ayudar a
amijorar el konosimyénto i la abediguasiyon de la kultura sefardi i las sus
linguas, espesialmente la haketia deke la majorita de la komunita sefardi de
Venezuela es de orijin marroki; komo por egzemplo, endjunto a la Asosiasion
Yisraeliana de Venezuela edita i publika el magazín MAGUÉN-ESCUDO, desde el anyo
1970 (kuando antonses sólu lo asiya la AYV) en la kuala se da a konoser i
promosiona la erensia sefardi en el paez i en la rejion. Endemas, el Sentro
organisa i finansia periódikamente kontestos literarios, seminarios, konsertos,
lisiones i simposios sovre temas ke tienen menester kon la aktualitá de la
istorya i la kultura sefardi; alkunos de estos evenementos, komo la Semana
Sefardí de Karakas, selebrada endjunto kon las ambasadas de Espanya, Israel,
Marroko i Bulgaria en Caracas, payizes ande la komunita sefardí a tinido una
istorya i trayektoria konosida, rikonosida i notavel. Enel anyo 2009 se firmó un
akódro entre el Sentro de Estudios Sefardis de Karakas, la Fondasiyon para la
Preservasiyon del Patrimonio Ebreo de Falcón i la Constructora Sambil para
restorar el betahayim djudio mas antiko de las Amerikas, el Betahayim de Coro

El Muzeyo Sefardi de Karakas "Morris E. Curiel", otra institusiyon la kuala
pertenese a la komunita djudia de Venezuela, fue kriado enel año 1999 shukur a
una inisiativa de SESC i la Asosiasion Yisraeliana de Venezuela.



https://lad.wikipedia.org/wiki/Camelus

Los Gameos (Camelus spp.) son animales nativos de rejiones sekas i desertikas de
Asya.

Egzisten dos espesies de gameos: el Gameo de la Baktriana (C. bactrianus) i el
Dromedario (C. dromedarius). Ambas espesies son rumiantes sin kornos, sin osiko,
kon los orifisios de la naris kon aberturas oblikuas, el labio superyor dividido
i movible por separado i ekstensible, sin pezunyas (tyenen dos dedos
diferensiados), el abdomen elevado i patas largas i delgadas.

El nombre Gameo tiene el su orijin en la palavra en ivrit gamal, ke signifika
"ritornar" o "kompensar", ya ke el gameo ase lo ke el su amo le solisita. Se les
uza normalmente komo animales de karga, anke tambien se uzan la su piel, leshe i
karne. En el Nord de Afrika egzisten gameos dansadores i de karreras ke
divierten a la jente durante las fiestas. Tambien son uzados para el transporto
de turistas por el desyerto i en algunas rejiones (komo las Isolas Kanarias)
transportan turistas por las islas desertikas komo Lansarote, mientras ke en
Ostralya egsizten gameos salvajes ke ivan ser introduzidos por los inglezes
durante la kolonia para trabashos en el duro interior de la adá-kontinente .



https://lad.wikipedia.org/wiki/Burmuelos

Bimuelos (o tambien eskrito komo bunyuelos, birmuelos, bermuelos, burmuelos o
bunyols) son tortas chikas de orijin espanyol. Los bimuelos son un postre
popular en munchos payises de Amerika Latina, las isolas Filipinas, Espanya i en
ande egzisten komunitas sefardis. Los bimuelos son una masa echa kon trigo o
papas o mandioka, alkunas vezes kon savor de ainito, la kuala es amasada i frita
en alzeyte kaliente, i dempues banyada kon una salsa dulse, un almibar. A vezes
los bunyuelos son yenados kon kézo o jalea.

Egzisten referensias a los bimuelos en la kumida de Mayorka, Katalunya i
Valensia: endemas, egzisten en la Turkiya, India i Suria. Los djudios en la
Turkiya azen bimuelos kon matza en Pesah i kon arina de trigo kuando no es esta
fyésta. Endemas, son kumidos durante Hanukka. En Olanda egziste un postre
paresido, yamado Oliebollen (el kualo signifika bolas de alzeye, déke son echas
fritadas en alzeyte kaliente) i tradisionalmente servidas el 31 de Disiembre: la
masa es endulsada kon vainiya i puede kontener pasas o alkunos frutos sekos de
la shará. Kuando es yenado kon krema se le yama Berliner Bollen, o bolas
berlinezas.



https://lad.wikipedia.org/wiki/Boulevard_Rothschild

El Boulevard Rothschild (en ivrit שְׂדֵרוֹ‏ת רוטשילד, Sderot Rothschild) es un
boulevard en la sivdad de Tel Aviv, Israel, el kualo tiene el su empesijo en la
máale de Neve Tzedek en la su parte sud-oksidentala i ke va verso el nord norte
hasta el Teatro Habima. Es una de las ramblas mas konosidas i kostozas de la
sivdad, i una de los prinsipales atraktivos turistikos de la misma.

El boulevard Rothschild, el kualo fue fraguado enel anyo 1910, fue orijinalmente
nombrado Rehov Ha'Am, lit. "kaleja del puevlo". Poco tiempo dempues, los
residentes demandaron ke fuese trokado el su nombre en onor al Baron Edmond
James de Rothschild.. La Deklarasiyon de Independensia de Yisrael fue firmada
enel antonses Muzeo de Arte de Tel Aviv, en el numero 16 del boulevard
Rotchschild i el kualo endagora es konosido komo Sala de la Independensia. La
majorita de las fráguas istorikas presentes son del estil arkitektoniko Bauhaus,
konformando pare de la Sivdad Blanka de Tel Aviv, la kuala es Erensia kulturala
de la Umanidad nombrada por la UNESCO enel anyo 2003. la frágua konosida komo
Lederberg House, fraguada enel anyo 1925 en la punta kon la Kaleja Allenby tiene
una serie de murales de seramika de gran tamanyo desinyados por Ze'ev Raban, un
elevo de la eskola de arte Bezalel; los katro murales amostran a un pionero
djudio arando i arekojiendo los frutos del kampo, a un chobán i a la sivdad de
Yerushalayim, con un pasuk de Yirmiyahu 31:4, "Muevamente yo te voy rekonstruyir
i tu vas a ser rekonstruyida". "



https://lad.wikipedia.org/wiki/Boda_Atraz%C3%A1da

Kazamiento atrasado (en ivrit חתונה מאוחרת, Hatuná meuhéret) es un filmo
Franko-Yisraeli del anyo 2001, dirijito por Dover Kosashvili i apresenta a los
aktores Lior Ashkenazi i Ronit Elkabetz. Munchos de los personajes del filmo son
nasidos en Jeorjia i los dialogos son parsialmente en lashon djudeo-jeorjiano i
parsialmente en ivrit. La istorya es orijinal del direktor Dover Kosashvili.

Zaza (Lior Ashkenazi) es un ombre Yisraeli-Jeorjiano de 31 anyos ke ainda no
esta kazado, ke es un elevo de la Universita de Tel Aviv en prokura de el su
Doktorado en Filosofiya, i la su famiya esta tentando arreglar un kazamyento
para el, un shiduh, ariento de la komunita djudeo-jeorjiana. Má eyos no konosen
ke el esta teniendo una romansa eshkondida kon Judit, una mujer divorsiada de 34
anyos, ke tiene una ninya de 6 anyos. Kuando los sus padres intervienen
violentamente para enteromper la su relasiyon kon eya, Zaza debe elijir entre
las tradisiones de la su famiya o el amor.

La musika del filmo es de Josef Bardanashvili; inklui kansiones folklorikas
jeorjianas.

Endemas, el filmo fue la nominasiyon ofisial yisraeli para la 74 Entrega de los
Premios Oskar en la kategoriya de Amijor Filmo en Lingua Ekstranjera.



https://lad.wikipedia.org/wiki/Birmuelos

Bimuelos (o tambien eskrito komo bunyuelos, birmuelos, bermuelos, burmuelos o
bunyols) son tortas chikas de orijin espanyol. Los bimuelos son un postre
popular en munchos payises de Amerika Latina, las isolas Filipinas, Espanya i en
ande egzisten komunitas sefardis. Los bimuelos son una masa echa kon trigo o
papas o mandioka, alkunas vezes kon savor de ainito, la kuala es amasada i frita
en alzeyte kaliente, i dempues banyada kon una salsa dulse, un almibar. A vezes
los bunyuelos son yenados kon kézo o jalea.

Egzisten referensias a los bimuelos en la kumida de Mayorka, Katalunya i
Valensia: endemas, egzisten en la Turkiya, India i Suria. Los djudios en la
Turkiya azen bimuelos kon matza en Pesah i kon arina de trigo kuando no es esta
fyésta. Endemas, son kumidos durante Hanukka. En Olanda egziste un postre
paresido, yamado Oliebollen (el kualo signifika bolas de alzeye, déke son echas
fritadas en alzeyte kaliente) i tradisionalmente servidas el 31 de Disiembre: la
masa es endulsada kon vainiya i puede kontener pasas o alkunos frutos sekos de
la shará. Kuando es yenado kon krema se le yama Berliner Bollen, o bolas
berlinezas.



https://lad.wikipedia.org/wiki/Bilbilicos

Los bilbilikos, de nombre sientifiko Luscinia megarhynchos, son unos chikos
pasharos jeneralmente konsiderados parte de la famiiya de las "kaza moskas",
Muscicapidae. Endjunto a otras chikas espesies evropeas, a veces son yamados en
inglez chat. El bilbiliko macho es bien konosido por el su kante, al ekstremo de
ke alkunos kantaderos umanos son yamados "Bilbilikos" en admirasion; el su kante
es intenso i huérte.

El orijin del su nombre en lingua djudeo-espanyola es la palavra de orijin
turkano "bülbül", i akesta a la su vez del persa "bylbyl", la kuala signifika
"ruisenyor". Al vokablo orijinal se le agregó kon el paso del tyempo el
diminutivo "iko", romanizando kompletamente ansina el termo oriyental.

En las tradisiones populares, el bilbiliko anunsia la primavera, es el pasharo
del mes de Mayo, ma endemás es sobre todu el simbol del amor. En alkunos
kantikos ladinos se usa esta palavra. El má famoso sin duda es presisamente la
kansion ke yeva akeste mismo nonbre, modernamente entonada por artistas de la
kategoriya de Yehoram Gaon, Sefarad o Yasmin Levy.



https://lad.wikipedia.org/wiki/Betahayim_de_Coro

El Betahayim de Coro (en kastilyano Cementerio Judío de Coro) es el betahayim
djudio má antiko ainda en uzo de Amerika. El su orijen se puede ubikar enel
syéklo XIX, kuando la komunita sefardi de la adá olandeza de Curaçao empiesó a
migrar asia la sivdad de Coro enel anyo 1824. El sementario se empiesa a fraguar
enel anyo 1832 por el sinyor Joseph Curiel i la su esposa, Debora Levy Maduro,
los kualos merkaron un kanton de tierra serkano a la sivdad para poder entierrar
a la su ija, Hana. Enel betahayim se pueden ankontrar tumbas ermozas, las kualas
son arikódros de la epoka kuando los djudios prosperavan en la sivdad, shukur al
komersio kon las Antiyas Olandezas. El betahayim esta ubikado en la máale de
Pantano Abajo, entre la avenida Roossvelt i la kaleja Zamora. Enel betahayim se
ankontran la tumbas de los poetas venezuelanos de orijin sefardi Elías David
Curiel i Salomón López da Fonseca, inyeto del haham de Amsterdam, Isaac Aboab da
Fonseca.

El betahayim fue restorado en la anyada de los 70, shukúr a la adjuda de la
Asosiasiyon Yisraeli de Venezuela i el governo nasyonal de antonses. Endagora,
dempues de dos anyos de luvias inesperadas en la rejion, las kualas tienen
danyadas alkunas de las fráguas de la máale antika de la sivdad, la kuala es
Erensia Kulturala de la Umanidad, a traverso de un akódro entre el Sentro de
Estudios Sefardis de Karakas —representando a la Asosiasiyon Yisraeli de
Venezuela— i la Constructora Sambil, la kuala es una entreprisa de una famiya
djudia, se va refraguár el betahayim.



https://lad.wikipedia.org/wiki/Bet_Atefusot

El Muzeyo de la Galut Nahum Goldman se topa enel kampus de la Universita de Tel
Aviv, en Ramat Aviv. El muzeyo, endemas yamado Bet Atefusot i ke fue aperturado
enel anyo 1978, amostra de manera permanente en tres levelos la istorya unika de
Am Israel a traverso del tiempo, uzando elementos komo boz, video, filmos,
restorasiones, dioramas, paredes kon imajenes i otros. El muzeyo amostra la
kestyon de la egzistensya de las komunitas djudias espartidas por todo el 'olam
i komo kudiaron la su erensia, forma de vida i valores.

De manera permanente se amostran kestyones espesialas enel djudaismo: la famiya,
la komunita, la fey, la kriasion, la egzistensia i la relasion kon los goyim,
endemas de la aliya. Los ke vijitan el muzeyo endemas pueden entrar a kamaretas
para estudiar i bushkar en bazas de datos filmos, jenealojiya, muzika djudia,
informasion ensima de las komunitas djudias i el orijin i sinyifikado de las
alkunyas djudias. Enel muzeyo endemas se puedem ver amostras de temas komo la
fotografiya de las komunitas, la istorya de las artes djudias i otros. Bet
Atefusot organiza aktivitades para elevos de eskola i universita, olim,
soldados, maestros, ets, ansina komo evenementos kulturalos lisionados kon la
Gola.



https://lad.wikipedia.org/wiki/Bernardo_O%27Higgins

Bernardo O'Higgins Riquelme, nasido en Chillan el 20 de agosto de 1778 i muerto
el 24 de octubre de 1842 en Lima, fue un polítiko i militar chileno, ijo natural
de Ambrosio O'Higgins i de Isabel Riquelme Meza. En los sus inisyos estudió en
Chillán, luego en Lima i kompleta la su instruksiyón en Inglaterra. Enel anyo
1802, a los sus 24 anyos de edad, regresa al payis i radika en la su asienda de
San José de Las Canteras.

La su kontribusiyon fue participar de manera aktiva en los akontesimientos ke an
susedido en Chile en ese entonses a partir del anyo 1810, en los ke resulta la
independensia de Chile del Imperio espanyol. O'Higgins abandona las sus tareas
agríkolas i se convierte en militar, syendo uno de los personajes más destakados
i kon más relevansia de la jesta emansipadora de Chile, donde se le konsidera
komo uno de los Padres de la Patria enel payis. Entre los anyos 1817 i 1823,
ejerció komo Shefe de Estado basho el títolo de direktor supremo, puesto al ke
debió renunsiar, yendo al eksilio en Perú hasta la su muerte.

Se le konsidera komo uno de los Libertadores de Amérika, fue kapitán jeneral del
Ejército de Chile, brigadier de las Provinsias Unidas del Río de la Plata,
jeneral de la Gran Kolombia i uno de los prinsipales organisadores de la
Ekspedisiyón Libertadora del Perú.



https://lad.wikipedia.org/wiki/Beit_knesset

La Esnoga es la asamblea de fiyeles djudios basho la din antiga, a fin
d'esherzer el eshersizio de la su relijion. El biervo proviene del biervo latino
sinagōga, i este del grégo sÿnagōgē, del verbo sÿnágein (‘reunir, kongregar’).
En ebreo se yama Bet aKnéset (בית הכנסת) o lugar de ankontro. Algunas komunitas
del Maghreb la yaman Bet Tefilá (בית תפילה) o kaza de arrogamiento. Munchos de
los djudios en los payises de avla inglesa yaman a la esnoga Shul, una palavra
en idish. Los djudios persas (parsim) y los djudios karaitas la yaman Kenesa, ke
es un biervo arameo. En munchas komunitas sefardis se le yama Kal, ke viene del
biervo en ivrit קָהָל, ke sinyikifa "audiensia" o "komunita".

La esnoga es una institusio muy antiga en el djudaismo. No ay informasion
totalmente fiable ensima del orijin de las primeras esnogas, má se admite ke las
primeras aparesieron en Babilonia en el siglo VI EK d' entre los djudios
deportados por Nabukodonosor II en la konkista de Yerushalayim enel anyo 3164
(597 adK) i diskués de la Guezerá de la destruksion del Bet Amikdash i de la
Sivdad Santa por modre de los Babilonios. En las esnogas se enkontraban los
djudios para estudiar i arrogar en komunita. El número de esnogas se engrandesio
muncho kuando la meldadura publika de la Tora fue establesida. Asigun algumos
eskritos, kuando Yerushalayim fuye destruyida por los romanos, enel anyo 70,
tenia ya 400 esnogas.

Estas kazas de asamblea no eran edifisios spesialmente konstruidos para el
kulto, porke kualkyér kaza podia ser uzada para los ankontros; andjak, no
faltaban grandes las fraguas de esnogas. Las esnogas antikas estaban
administradas por un archisinagogo, o por un konsejo de tres notables. La
eksplikasion del teksto sagrado estaba reservada para el rabino o algun fiyel
mas versado en la konosensia de la Alaha.

Las esnogas estan orientadas verso Yerushalayim. Al fondo esta un almáryo o
tabernakulo, el arka santa (hehal en ebreo sefaradi o Aron Akodesh en ebreo
ashkenazi), ke kontiene los royos de la ley (la Tora). Delantre d'el tabernakulo
enkolga una lampariya ke syempre esta ardiendo en akodransa de la luz eterna
(ner tamid) ke briyaba enel Templo de Yerushalayim. Un kandelabro (mĕnorá) de 7
lamparas en línea, akodra la Menora de siete brazos del Bet Amikdash. Por
ultimo, uma mesa de pupitre, kolokada sobre una plataforma (tebá en ebreo
sefaradi, almenar o bimá en ebreo ashkenazi), ke es uzada komo altar; ante eya
se koloka solu el Hazán (ministro ofisiante).



https://lad.wikipedia.org/wiki/Barkan

Barkan es la sigunda entreprisa yisraeli produktora de vinos, la kuala produze
entre 5 i 9 milyones de bokales kada anyo. La entreprisa esta ubikada en el
Kibbutz Hulda, al este de Tel Aviv. La entreprisa endemas tiene vinyedos en las
Alturas del Golan.

Enel anyo 1899, Shlomo Friedman fondó los VInyedos Friedman en Petah Tikva kon
el buto de produzir vino dulse para azer Kiddush, endemas de brandy. El ijo de
Shlomo, Bezalel, tomó kontrolo de la entreprisa i la trokó de lugar a Kiryat
Matalon, la zona endustriala de Petah Tikva, ke era para antonses una duna de
arena sin kompanyias. Enel anyo 1964, los vinyedos fueron komprados por Tnuva,
la kuala empiesó a distribuyirle las uvas, sobre todu Alicante i Carignane. El
nombre de la entreprisa fue trokado antonses a Tnuva-Friedman. Enel anyo 1971
Tnuva vendió los vinyedos a la kompanyia Stock, la kuala produzía sobre todu
brandy, vodka i vermut. Los vinyedos en Petah Tikva fueron nombrados Hamartef, i
empiesó produziendo vinos de amijores varietades de uva, komo Cabernet Sauvignon
i Sauvignon Blanc. Enel anyo 1988, se fraguó una mueva faktoriya en la zona
endustriala de Barkan, serka de la sivdad de Ariel, para deshar de empiegar las
plantas de Petah Tikva i Netanya. Enel anyo 1990, la entreprisa Barkan Wine
Cellars fue fondada enel Kibbutz Hulda por Shmuel Boxer i Yair Lerner, los má
grandes kultivadores de uvas de la kompanyia Stock. Oy endiya, Barkan esta
dezvelopando un vinyedo de 150 dunams en Mitzpe Ramon.

Barkan produse vino de munchas varietades de uvas, má afilú los espesiales de la
kaza son: un Chardonnay de uvas ke siembran en los sus vinyedos enel desyerto de
Negev, ulai uno de los pokos vinyedos del mundo ubikado en un desyerto; i un
vino echo kon uvas Pinotage, varietad de la kuala son los unikos en Israel ke la
produzen.



https://lad.wikipedia.org/wiki/Baja_California

Basha Kalifornia (en lingua kastilyana; Estado de Baja California), ofizialmente
yamado Estado Livre i Soberano de Basha Kalifornia. Es una de las 32 entidades
federalas del Meksiko ke topa al nordoeste del paiz, la su kapitala es la
Mexicali, la mayor sivdad es Tijuana. Topan las sus frontieras kon los estados
de Basha Kalifornia Sud i Sonora, tambien tiene frontiera internasionala kon los
Estados Unidos al norte.

El territorio bashakaliforniano komparte frontieras kon Basha Kalifornia Sud al
sud i al norte kon Kalifornia, enlos Estados Unidos. El estado es apartajado en
sinko belediyes, la kapitala es Mexicali. La entidad es parte de la Peninsola de
Basha Kalifornia i es el estado mas nortenyo del paiz.

El estado de Basha Kalifornia se topa en las koordenadas jeografikas del
meridiano de Greenwich latitud norte 29º 57' 00 minima, 28º 00' 00 maxima,
longitud oeste 112º 00' 47 minima, 116º 00' 53 maxima. En el Oseano Pasifiko ay
dos grandes izlas, izla Guadalupe i la izla Cedros, tamben al sud kedan las
izlas San Benito. En la Mar de Cortés ay una grande izla ke es Izla Ángel de la
Guarda i otras izlas komo izla Smith i la izla San Lorenzo.

La serralada sentrala es apartajada en dos katenas montanyosas, la Serralada de
San Pedro Martir (kon el piko mas grande, Picacho del Diablo) i la Serralada
Juárez al norte en la vora del belediye de Tecate.

El belediye de Ensenada es rodeado por dos mares, per las aguas del Oseano
Pasifiko i las aguas dela Mar de Cortés, la bahia de Todos Santos és onde se
topa el Porto de Ensenada i del lugar yamado La Bufadora, mas abasho topa la
bahia Colonet. En la mar de Cortés es la bahia de Los Ángeles.

Uno de los rios mas emportantes, es el Rio Kolorado, ke desemboka en la Mar de
Cortés, onde ay un delta ke aze la korriente del rio, en lindero kon el estado
de Sonora. Los korpos de agua zon la Laguna Handson en la Serralada Juárez i
Laguna Agua Amarga en el Vaye de los Sirios.



https://lad.wikipedia.org/wiki/Ayroporto_Sde_Dov

El Ayroporto Sde Dov Airport (en ivrit שדה דב, Kampo Dov), tambien konosido komo
Ayroporto Dov Hoz (en ivrit נמל התעופה דב הוז, Nemal Ate'ufa Dov Hoz) es un
ayroporto ubikado al nor de la sivdad de Tel Aviv, Israel, el kualo
prinsipalmente sirve para volos a la sivdades de Eilat i al nord del paez en el
Galil i las Alturas del Golan.. Es el ayroporto de la sivdad de Tel Aviv i el
sigundo mas grande en la rejion sentrala del paez, dempues del Ayroporto
Internasional Ben Gurion. El ayroporto resive el su nombre de Dov Hoz, uno de
los pioneros de la aviasion sivil djudia. El ayroporto esta proksimo a ser
serrado, dempues de un akódro fue firmado enel kualo, la tyerra en la kuala esta
ubikado el ayroporto va ser uzada para fraguár kompleksos de residensias
luksyozas; los volos komersiales van ser trokados al Ayroporto Internasional Ben
Gurion, serkano a la sivdad de Lod, al sud-este de Tel Aviv. i los servisios
militares a la Baza Aerea de Palmahim. Aktualmente, el ayroporto es uzado para
volos rejionalos de Arkia Israel Airlines i de Israir Airlines.



https://lad.wikipedia.org/wiki/Asansor

El asansor historika ez un monumento historiko ke se topa en Izmir. Esto ez una
kula ke auna dos asansores ke lavoran entre Mithatpasha caddesi i Halil
Rifatpasha caddesi i ke es la una maz alta de la otra de 58 m. Este asansor fue
fraguado de parte de un djudyo merkader ke se yamava Nesim Levi Bayraklioglu en
el anyo 1907. Esto se izo para pueder arivar maz presto de una maale ala otra.
Ke de la una ala otra se arivava kon 155 eskalones. En estos diyaz este lugar en
Izmir se izo un lugar de paseyo de parte de la munisipalidad, lugar de eskanso,
i un lugar turistiko.

Al asansor se ariva por una kaleja yamada de parte del puevlo asansor chikmaz
sokagi (kaleja ke no ay salida). I otro al nombre Dario Moreno ke el bivio en
Izmir. La kula ez de dos kates de piedra i dospues kon tuvlas. En la fragua se
topa un balkon echo de fierro, i de este balkon se ve Izmir entero.

La parte Karataş de Izmir fue okupada por munchos anyos komo muros de piedra.
Mithat pasha caddesi kon la maale de ariva Halil Rifat Pasha eran apartados kon
una valle (ucurum). Entre los dos sentros izieron eskaleras para aunar los dos
sentros. Loz Turkos las yamavan Karatash Merdivenleri. I los djudios ke moravan
en la parte de ariva le dyeron el nombre las eskaleras de los Davidas. En la
parte de ariva de las eskaleras aviya la kaza de los Davidas, i abasho en la mas
grande kaza morava Nisim Levi Bayraklioglu ke era un merkader. Un diya el padre
Davidas ke kayo de las eskaleras i se le rompyo el pye. El amigo Nisim Levi
penso de azer una asansor komo vido en las sivdades de Europa. La kula de esta
asansor se izo kon lajas ke fueron trayidas de Marseya. La fragua se kompleto en
el 1907.



https://lad.wikipedia.org/wiki/Asamblea_Nasyonal_de_la_Republika_de_Azerbaidjan

La Asamblea Nasyonala de la Repuvlika de Azerbaidjan (en lingua azeri:
Azərbaycan Respublikasının Milli Məclisi) es el organo unikameral ke tiene el
pueder lejislativo en Azerbaidjan. La Asamblea Nasyonala esta echa de 125
deputados, elejidos por voto universal para un periodo de 5 anyos. La Asamblea
Nasyonala se topa en la kapitala, Baku.

La aktuala Asamblea Nasyonala es la suksesora del Konsesho Nasyonal de
Azerbaidjan de la Repuvlika Demokratika de Azerbaidjan, la kuala egzistio
durante la primera independensia de Azerbaidjan entre los anyos 1918–1920,
diskues de la kolapso del Imperio Ruso ke tuvo su empesijo kon la Revolusyon
Rusa de 1917.

Diskues ke Azerbaidjan fue okupado por la Armada Kolorada i fue aneksada a la
Union Sovyetika en 1920, el Konsesho Nasyonal fue amatado i trokado por el
Sovyet Supremo de Azerbaidjan de la resien fondada Repuvlika Sosyalista
Sovyetika de Azerbaidjan.

Esta kamara egzistio fina 1991, kuando su nombre fue yamado por kurto tyempo
komo el Konsesho Nasyonal, ma finalmente fue trokado a su nombre aktual kon la
independensia de la Repuvlika de Azerbaidjan en 1992.



https://lad.wikipedia.org/wiki/Ars

Ars (en arabo عرص, en ivrit ערס), o Arsim (plural) es un biervo un poko ofensiva
afilu uzada de oto-definisiyon en ivrit uzada para deskrivir el estereotipo
yisraeli de la persona de malas hádras, ke va tutuayar a todo el mundo, djoyas i
adórnos muy arrelumbrantes i en jeneral rudesa de trato, liasionado kon los
djudios sefardim i mizrahim de klase basha, jeneralmente de orijin marrokano o
tunisai. A una mujer ars se le yama Arsit, o má komunmente, Freha (פרחה), o
alkunas vezes Fakatsa (פקצה), ke la forma akurtada ke inkluye el biervo Freha.
En jeneral, Holon i Bat Yam, sivdades de bashos ingrezos del Distrito de Tel
Aviv se asosian kon Arsim¿. . Munshos de los djistes de komediantes yisraelianos
tienen personashes Arsim, komo por enshemplo Naor Zion, Shalom Asayag, Yaakov
Cohen i otros ke biven en puevlos chikos kon grande enfluensia i povlasion de
Arsim.

En la lingua araba ars kiere dizir "mansevo pastoriko", má afilu en El Kayro i
en otras sivdades arabas se uza el termo para definir a un prokseneta. Endemas,
tambien se uza la palavra lunga arsawwat.

Alkunas karakteristikas estereotipikas de Arsim son las sigintes: kalsas uzadas
muy bashas (tayba), djoyas i aksesorios muy grandes, dingún respekto por las
mujeres, ivrit mal avlado, uzo eksesivo de slang, i uzo de frasas en ivrit komo
"lama, mi met?" ("por ké, a ken amataron?") kada vez ke son kritikados por el su
komportamyento. Tambien se konose i asosia kon eshkpuir en la kaleja, afumár i
poko o dingún konosimyento del uzo del kompúter.

Los Arsim en Yisrael eskuchan musika Hiphop o Musika Mizrahi o Musika Araba.
Sobre todo en los Estatos Unitos los Arsim eskuchan musika techno de los anyos
90 de Tel Aviv, kon alkunos de eyos trokando en ser promotores i DJs de estes
tipos de musika en Mueva York i en otras grandes sivdades amerikanas.



https://lad.wikipedia.org/wiki/Arrondjamiento_de_los_Djudios_de_Espanya

El Dekreto de la Alhambra o Edikto de Granada fue un dekreto editado en la
Alhambra (frágua de la sivdad de Granada, en Andaluziya, Espanya) el 31 de Marso
de 1492 por los Reyes Katolikos, Hernando II de Aragon i Isabel I de Kastilya,
enel kualo se obliga a todos los djudios de la Peninsula Iberika a konvertirse
al katolisismo o ser arrondjados, con data el 31 de Djulio de 1492. Por motivos
lojístikos se dechidió ekstender este plaso asta el 2 de Ogusto a las dose de la
noche. Hernando el Katoliko firmava otro para el Reyno de Aragon, el kualo
endemas inkluía las Dos Sisilias, rejion del sud de Italia. Ambos tenían komo
baza un mismo teksto orijinal eshkrito por Tomas de Torkemada, inkisidor jeneral
en Espanya.

El diya 2 de Ogusto fue el mismo dia enel kualo salió Kristobal Kolon en la su
bushkida del una mueva ruta a las Indias, viaje el kualo akavó kon el
dishkovrimyénto de Amerika. Esta konsidensa jeneró la teoriya del orijin djudio
de Kolon ekspuesta, entre otros, por Simon Wiesenthal en la su ovra Operación
Nuevo Mundo: la misión secreta de Cristóbal Colón (edisiyones Orbis, S.A. ISBN
84-7634-382-5).



https://lad.wikipedia.org/wiki/Arequipa

Arekipa Es la segunda sivdad mas grande del paez, dempues de Lima, la sivdad es
la kapital tanto de la provinsia komo de la rejion. Arekipa es una sivdad de
Peru situada en el ekstremo sud oeste del paez. Se enkuentra a una altura de
2.335 msnm i esta en un vaye fertil entre el area kostera del desierto de
Atakama i los kontrafuertes de la kordiyiera de los Andes Oksidentales. La
sivdad es la kapital tanto de la provinsia komo de la rejion omonima. El area
metropolitana de la Arekipa se konstituye komo la segunda mas ekstensa de Perú,
okupando una ekstension territorial serkana a los 3.000 km2, i komo la segunda
más visitada, dempues de Kuzko. Tres volkanes estan frente a la sivdad, entre
los kuales destaka el Misti (5.821 msnm), que se puede observar desde kualkiér
punto de la sivdad. En la aktualidad, Arekipa se konsidera un importante eje
komersial en la zona sud del paez. kuenta kon dos parkos industriales, es la
«sivdad mas grande dempues del eje Lima-Kayao», mantyene lasos komersiales kon
el Kile, Bolibia i el Brasil, se enkuentra ajuntada trénos kon el puerto de
Matarani el segundo kon la maior trafiko dempues de el Kayao, i asimismo destaka
en produsir industria de kamelidos kon kalidad de eksportasion. Se le konose
desde la époka kolonial komo la sivdad blanka por el kolor de los sus abitantes,
en la aktualidad esta denominasion es atribuido al kolor del siyar que prevalece
en los sus numerosos templos y kazonas. En 1868, la sivdad fue destruida por un
terremoto, por lo ke tuvo ke ser rekonstruida kaji en su totalidad. En el su
sentro istóriko konserva kazas virreinales i templos en estilo barroko i estilo
neogótiko. En el anyo 2000, la UNESCO deklakó al sentro de Arekipa komo
«Patrimonio Kultural de la umanida».

Fue fundada en el anyo 1540 komo “Villa de la Asunción de Nuestra Señora del
Valle Hermoso de Arequipa” por Juan de la Torre y Diaz Chacon i Garci Manuel de
Carbajal. En el anyo 2000, la UNESCO deklaro al sentro de Arekipa komo
Patrimonio Kultural de la Umanida.



https://lad.wikipedia.org/wiki/Ambasada

Un buró diplomatiko es un buró enel kualo un grup de empiegados de un payis
apresentan al su payis en otro komo musafires de este, jeneralmente en la sivdad
kapitala. Asigun el Dirito Internasional, las ambasadas son tratadas komo parte
del territorio del payis al kualo pertenesen i no tienen enfluensa de las leyes
del payis musafir.

A la kavesa del buró se topa la persona ke apresenta al payis musafir para todos
los menesteres enel payis anfitrión. Los burós diplomátikos tienen entre sus
fonksiones, defender los enteresos del payis musafir enel payis resivyente,
ariéntro de los limitos establesidos por el Ditiro Internasional; informarsen,
por via legal, de los desvelopamyéntos i kondisyones enel estado resivyente i
dar habér al payis musafir; estimular el desvelopamyénto de las relasiones
amistozas entre ambos payises, muchiguar el kresimyénto ekonómiko, kulturalo i
sientifiko de estas relasiones.

Es la forma mas emportante de Buró Diplomátiko. A la kavesa de una ambasada se
topa el ambasador o la ambasadora.

Jeneralmente, los konsulados egzisten en akeyas sivdades emportantes para la
relasion komersiala entre dos payises, ma ke no son sivdades kapitalas. Endemas,
egzisten konsulados en akeyas sivdades ande biven munchos sitizenos del payis
musafir, por enshemplo: el Konsulado de Estados Unidos en Yerushalayim.

Los burós de apresentasiyon son uzados por payises ke no tienen relasiones
diplomátikas, komo por enshemplo los Burós Ekonómikos i Kulturalos de Tapiei.

Las Misiones son akeyos burós diplomátikos ke apresentan a un payis en una
entidad supranasionala, komo la ONU.



https://lad.wikipedia.org/wiki/Am%C3%A9rica

América (o Amerika) es un kontinente o rejion ke se enkuentra en la parte oeste
del planeta. Alkunas kulturas la konsideran komo un kontinente otras komo duas:
Norteamerika i Sudamerika. Sus frontieras zon el Oseano Glasialo Artiko al nord,
el Oseano Glacialo Antartiko al sud, el Oseano Atlantiko al este i el Oseano
Pasifiko al oeste. Kon una ekstension de 42.262.142 milyones de km², es la
segunda masa de la tierra mas grande del planeta.

Por ende, las sus kualidades jeografikas, Amerika es separada en Amerika del
Norte i Amerika del Sur, malgrado munchos jeografos tambien konsideran a Amerika
Sentral komo un subkontinente. Asegun las kualidades kulturales se puede separar
en Amerika Anglosashona, el Karibe no latino i Amerika Latina. Se uza tambien la
ekspresion las Amerikas para referirse a todas las subrejiones del kontinente
kuando se trata de autonomia rejionala.

Homo sapiens empesharon a formar los primeros poblados serka de la anyada 6000
antes de la anyada 1 ebrea (10000 ANE.) De akordo kon la mayoridad de los restos
arkeolojikos, el konsenso sentifiko es ke dishos humanos vinyeron del nordeste
de Asia. Tras los milenios novas kulturas poblaron las rejiones mas i mas
surenyos asta ke kasi no egsistia ninguma eskina de Amerika sin presensia
humana. Muchas de estas kulturas se transformaron en sivilizasiones, etre eyos
Los Mayas, Los Inkas, i Los Aztekas.

Egsisten varios sujerensias arkeolojikas ke europeos avian visitado el noreste
de Amerika cerca de la anyada 4800 (1000 NE.) Las egspedisiones vinyeron de las
kulturas skandanava i vaska (de iberia.) Inkluso egsite la posibilidad ke
formaron colonyas serka de la kosta. Si egsitieron, frekasaron despois de poco
tempo.

El 12 de oktubre 1492 NE (12 Tishrei, 5253) Kristobal Kolon un italiano
navegando de eropa basho un enkargo de los Reyes de Espanya, Isabel de Kastiya i
Fernando de Aragon, yego a una isla en el mar karibe. La poblacion indijina
amerikana la konosian kon Guanahani sin embargo Kolon la puso el nombre San
Salvador.

Dòśpùes de esta data diversas kulturas eropeas tomaron mas i mas influes en
Amerika. Prinsipales etre eyas: los espanyoles; los potugeses; los olandese; i
los britanicos del reino unido de inglatera, skosia, e irlanda. Sientos de miles
de miles de amerikanos murieron debido a la presensia de los eropeos; muchos
matados en geras o para vasiar terra ma la mayoridad porke sus sistemas imunas
no konosian a los maldades ke yevaron los eropeos. A veses, los eropeos,
aprediendo de esto, introdusieron enfermedades a varios poblos indijinos.

Por varios siglos dishos poderes eyersieron esklavitud. Rartaron sientos de
milyones de personas de Afrika algumas de Asia (prinsipalmente de las islas
filipinas), y otras de las poblasiones indijinas, para aserse esklavos. Estas
practikas siguieron asta los siglos XIIX o XIX en un lugar o el otro. Tambyen
tras los siglos personas an desidido emigrar a Amerika de todita rejion del
mundo. Las kulturas de Asia, prinsipalmente la China la Japon la Vietnam i la de
India, espesifikamente en la kosta oksidental, asi komo las diversas kulturas de
Afrika an kontrbyuido mucho a las kulturas de Amerika.



https://lad.wikipedia.org/wiki/Aliansa_Yisraeli_Universal

La Aliansa Yisraeliana Universala (en fransez Alliance Israélite Universelle,en
ivrit כל ישראל חברים ) es una organisasiyon polítika establesida en Fransia enel
anyo 1860 kon el buto de ofreser ayudo a djudios. La rason de ser de la Aliansa
es la ekspresiyon de los muestros hahamim Kol Yisrael arevim ze laze (כל ישראל
ערבים זה לזה), la kuala se treslada ala lingua fransesa komo Tous les
israelietes sont solidaires les un des autres ("Todos los djudios son
responsávels los unos de los otros").

Los sus fondadores fueron un grup de djudios franseses, entre eyos Adolphe
Cremieux, los kualos tinían las parás presisadas para ayudar a akeyos djudios
proves, ofresiendo apoyo polítiko, ayudando a emigrar a otros i finalmente
kriando programas de edukasiyon djudia en la Evropa Orientala, Medio Oryente i
Áfrika del Nord. Aperturó la su primera eskola en Tetuan, Marroko enel anyo
1862. Enel anyo 1945 manifestaron el su apoyo al Zionismo (movimento polítiko
para la kriasion de un estado djudío) i enel anyo 1946 las sus aktivitás
diplomátikas fueron tomadas basho el kontrolo del Konsesho Konsultivo de
Organisasyiones Djudias en la sivdad de Mueva York.



https://lad.wikipedia.org/wiki/Aliansa_Demokratika_Turnhalle

La Aliansa Demokratika Turnhalle (en alman Demokratische Turnhallenallianz, en
inglez Demoratic Turnhalle Alliance) es un partito politiko konservador en
Namibia. El partito esta aliado kon el Frente Unito Demokratiko para konformar
la oposision ofisial en el parlamento namibio. El su presidente es Katuutire
Kaura, ken a la su vez es el Lider Ofisial de la Oposisyon. Mishake Muyongo iva
giar el partito durante los primeros anyos de la independensia del paez, i enel
anyo 1994 el iva kedar en eldosen lugar en las eleskiyones presidensiales, tras
del presidente Sam Nujoma, kon 23.08% de los votos. Dempues ke Muyongo iva
ekpresar apoyo a la sesesiyon de la Franja de Caprivi enel anyo 1998, fue
suspendido del partito en una reunion ekstraordinaria del komité de shefes del
partito. Myongo se fue del paez i fue elijido Katuutire Kaura el muevo
presidente del patito, ken iva pedir ke Muyongo ritornara al paez para ser
yevado a juisyo i a prizión. En las eleksiyones parlamentarias de Novembro del
anyo 2004, el partito iva ganar 5% del voto popular i 4 de los 78 asientos en el
parlamento nasional. La ADT es un miembro asosiado de la Union Demokrata
Internasional, un grupo transnasional de payises jeneralmente identifikados kon
el konservatismo politiko. El nombre del partito va venir del antiko salon del
pozo (en alman Turnhalle) en Windhoek, donde las nigosiasiyones konstitusionales
ivan ser tenidas entre 1975 i 1977. El partito fue fondado en Novembro del anyo
1977 por partisipantes en la Konferensia Nasional Turnhalle kenes salieron del
Komite Konstitusional debido a la insistensia del Partito Nasional en retener
alkunos aspektos del apartheid en la mueva konstitusiyon.



https://lad.wikipedia.org/wiki/Alah%C3%A1

La Alaha (en ivrit הלכה) es el kondjunto de las prinsipalas leyes djudias, el
kualo inklui las 613 mitsvot i endemas las leyes de la Gemara i de muestros
hahamim, ansina komo las tradisiones i kostumbres. En lingua kastilyana es
konosida komo "ley djudia".

Komo las otras leyes en otras kulturas, el djudaismo no aze diferensias entre la
vida relijioza i la vida no relijioza. Por esto, la Alahá es uzada komo eshemplo
i gia a sigir para las kreensias i aksiones relijiozas, ansina komo endemas la
vida kotidiana. Kada komunita komple las leyes de la Alaha d'akódro kon las sus
tradisiones i tendensias; las komunitas ortodoksas bushkan komplir la Alahá
kompletamente, mientres ke los konservadores son menos estriktos, ma no
sinyifika ke no tiene emportansia para eyos. Para los djudios reformistas la
Alahá es una emportante gia, ma no es pero no es una ovligasion komplirla.
Endemas,egzisten grupos komo los karaitas, o los djudios etíopes o Beta Israel
ke tienen una vision relijioza diferente (no es el djudaismo rabiniko
tradisional) i los kualos achetan otras interpretasiones.



https://lad.wikipedia.org/wiki/Akademia_de_la_Lingua_Ebrea

La Akademia de la Lingua Ebrea (en ivrit, הַאֲקָדֶמְיָה לַלָּשׁוֹן הַעִבְרִית,
Ha'akademia Lalashón Ha'ivrit), es la institusion kriada por una ley de la
Knesset del anyo 1953 komo la institusion superior para la lingua ebrea, define
estandares i normas para la gramatika, la ortografiya, las reglas de
transliterasion i la puntuasion diakritica ebreas, bazadas en el dezvelopamiento
istoriko de la lingua ebreo. Endemas, la Akademia es responsable de la kriasion
de muevos biervos en ebreo para mantener la lingua al ritmo de la sosyete de oy
endiya ke troka pishin.

La Akademia esta konformada por 23 partisipantes, entre eyos linguistos,
profesores en estudios djudaikos i de Tora, ansina komo katedratikos de otras
dissiplinas, poetas, eskritores i tresladadores, entre otros.

Las dechisiones de la Akademia en kuánto a linguistika, leksiko e idiomatika,
son obligatorias de sigir para todas las institusiones de Yisrael, inkluyendo la
Autoridad de Radiodifusion de Yisrael.



https://lad.wikipedia.org/wiki/Afrikano

El Afrikaans es una lingua indo-evropea derivada del olandez i por tanto
klasifikada komo Basho Frankonika Jermánika Oksidentala. Se avla prinsipalmente
en Sud-Afrika i Namibia, con menor número de avlantes ke biven en Botswana,
Angola, Svazilandia, Zimbabwe, Lesotho, Zambia, Ostralya, Mueva Zelanda, Estatos
Unitos, Kanada, Taiwan i Arjentina. Shukur a la emigrasiyon i lavor migrante, se
ankontran posivlemente má de 100.000 avlantes del afrikaans en el Reyno Unito,
kon otras komunitas emportantes ankontradas en Bruselas, Amsterdam, Perth, Mount
Isa, Toronto i Auckland, endemas de los olim sud-afrikanos a Israel, los kualos
kaji todos biven en Ra'anana i la kuala alkunos yaman "Ra'ananaburg". Es el
idioma prinsipal uzado por dos grupos étnikos relasionados en el sud de Afrika:
el puevlo afrikano (afrikaners) i los mestisos (en inglez: Colored, en afrikaans
"kleurlinge" o "bruinmense" - inkluyindo Basters, Malayos del Kavo i Griqua).

El afrikaans es la lingua mayoritaria de la treséra parte oksidental de
Sud-Afrika (Nord i Oksidente del Kavo, la kuala se avla en kaza por un 69% i 58%
de la povlasiyon, respektivamente). Endemas es la primera lingua má avlada en la
treséra parte Sud de Namibia (Hardap i Karas, ande es la primera lingua del 44%
i 40% de la povlasiyon, respektivamente). El Afrikaans i el olandez son en gran
medida mutuamente intelijivles.



https://lad.wikipedia.org/wiki/Aeroporto_Internasional_Ben_Gurion

El Ayroporto Internasional Ben Gurion o Ben Gurion Airport (en ebreo נמל התעופה
בן גוריון, Namal HaTe'ūfa Ben Gūryōn, en arabo مطار بن غوريون الدولي, maṭār Ben
Ghuryon ad-dawlī) istorikamente konosido komo Aeropuerto de Lydda (Lod) i
algumas vezes konosido por el su akronimo en ebreo: Natbag (en ebreo נתב"ג), es
el mas grande ayroporto internasional de Yisrael. Enel anyo 2008, el ayroporto
resivió 11.5 milyones de pasajeros. Se le yamaba Aeropuerto de Lod desde el anyo
1948 asta el anyo 1973, kuando se le troko el su nombre por el del primer Primér
Ministro del paez, David Ben Gurion. El Ayroporto es la baza de las ayrolineas
yisraelis El Al Israel Airlines, Israir Airlines, Arkia Israel Airlines, i Sun
D'Or. Durante la anyada de los 80 i 90, fue una de las bazas de la desaparesida
Tower Air.

El ayroporto está ubikado serka de la prinsipal otopista entre Yerushalayim i
Tel Aviv, la Otopista 1, i es kolay de yegar en arabá o en otobus, deke las
entreprisas Egged i Dan Bus ofresen rutas ke yegan al ayroporto. También la
Israel Railways presta servis en treno al ayroporto en la Estasion de trénos del
Ayroporto Ben Gurion i los taksis también están disponivles. Otra opsión de
transporto muy uzada es un taksi-furgoneta kompartido yamado monit sherut.

El Ayroporto Ben Gurion está rekonosido komo uno de los ayroportos má seguros
del mundo. La presensia de las huérsas de sekurita en el ayroporto inkluyen a
las Huérzas de Defensa Yisraelis i a la polisiya. Los guardias de sekurita andan
vistidos tanto de siviles komo uniformados, permitiendo la deteksiyon de un
grande número de amenasas. El ayroporto nunka a tinido un avion sekostrado.

Todos los bolos domestikos yegan a la Terminal 1, i todos los bolos
internasionales yegan a la Terminal 3



https://lad.wikipedia.org/wiki/Aerolineas_de_la_Turkiya

Aerolineas de la Turkiya (Türk Hava Yolları, en turko) o mijor konosida por su
akronimo THY, es la linea aerea ofisial de la Turkiya. La Aerolinea tiene una
red que kubre 103 destinos internasionales i 31 nasionales, kon bolos a Evropa,
Asia, Afrika, i los Estados Unidos. El su aeroporto prinsipal es el Aeroporto
Internasional Atatürk (IST), en Istanbul i tiene otros hubs sekundarios en los
Aeropuertos de Esenboga (ESB) en Ankara i Sabiha Gökcen (SAW) en Istanbul. Enel
anyo 2006, la aerolinea tranzporto 17 milyones de pasajeiros kon unas ganansias
totales de 3 bilyones de dolares amerikanos. La aerolinea tyene unos 12.000
empiegados.

Miles & Smiles es el programa de viajero frekuente de THY. Inkluye todos los
benefisios ke la aerolinea dava a los sus uzuarios kuando formava parte de la
aliansa Qualiflyer. Las milyas akumuladas pueden ser uzadas en bolos de THY,
endemas de las aerolineas haverim komo American Airlines i Lufthansa, ke endemas
inkluye todas las de la aliansa Star Alliance kuando THY entre a misma enel anyo
2008.



https://lad.wikipedia.org/wiki/%C4%B0zmir

Izmir (en turkano İzmir, achikamyénto de el su antiko nombre grégo Σμύρνα,
Smýrna) es el sigundo major porto de la Turkiya tras Estambol, i la treséra
sivdad del payis en tamanyo (4.130.444 abitantes en 2009). Se ankontra endjunto
a la beira de la Mar Ejea, serka del Golfo de Izmir, entre las penínsulas de
Foça i Klaksomenas, i a unos 450 km al sudoeste de Estambol. Es endemás la
kapitala de la provinsia de Izmir.

Izmir ez entornada de yahtas i vapores. El aver ez ermozo no muy kaynte. En el
bodre de la mar ay kalejas anchas kon arvoles de palmera. Dozpuez del porto
Mersin, Izmir ez el maz grande de Turkiya. I aparte de esto a kavza de las
exposiciónes enternasionales i festivales de arte tiene un posto muy emportante
en el mundo.

El tiempo maz riko de Izmir fue entre loz anyos 650-545 aEK. Este periodo
kontinuo 100 anyos. Kon la kavesera de Miletos izyeron munchas koloniyas en
Ejypto, Surya i en Levanon. Los Helenistos del este izyeron konkorensya kon la
Gresia i parvinyeron a adelantar en munchas kozas. En akel tiempo Izmir, aparte
de agrikultura teniya komersio en la mar Mediterranea. Estuvyeron okupandosen
kon biblos chikos i grandes salidos de Kibris i statuas de fayans de Asya del
Mediterranea. Esto kedo fina agora.

El grande Aleksander gano en la guerra al rey de Persia Daryus en el anyo 333
aEK. I dozpues ke se apatrono de todo el este el puevlo Heleniko empeso
adelantar. Las sivdades empesaron a empuevlarsen. En akeya epoka en las sivdades
Iskenderiya, Rodos, Bergama i Efes el puevlo arivo fina maz de 100,000 personas.
En el viejo Izmir ke estava en un monte chikitiko, lo ke biviyan era solo unas
kuantas mil personas. I dospuez de esto lo maz tadre en el anyo 300 aEK se fondo
en Kadife Kale una sivdad mueva i grande.

En el tiempo de la Imperia Romana del Este lor Arabos, los Selchukes, los
Genevizoz, i los Kruseros se kijeron apatronar de la sivdad i uvo peleaz entre
eyoz. En primero en el anyo 672 loz araboz atakaron de parte de la mar i lo
uzaron komo us en loz atakoz ke izieron a Estanbol. Loz turkoz en el anyo 1076
por primera vez lo tomaron Izmir de las manos de loz Selchukes,i kon tiempo kon
la ayuda de Chaka Bey ke era el primer i grande marinero Turko se apatronaron de
la sivdad. Kon loz atakoz ke izo de Izmir para laz izlaz de Ege i a loz
Dardaneles izo teror a lo Bizantinos. Dospuez de su muerte loz Bizantinos en el
anyo 1098 se apatronaron de la sivdad. En el anyo 1204 la parte de la mar de la
sivdad paso alaz manos de loz Shevalyes de Rodos.

Esta vensa de Timur fue la unika batalya kontra los hrisianos I por esto ez
enteresante.Dospuez ke el governo Otomano se empeso a enreziar en el 1422 Murat
2. atako la sivdad. Despuez de esto Izmir se izo parte del Emperio Otomano.

La keila djudia de Izmir se topa en la kosta de la mar Aege de Turkiya. Era kla
keila maz grande i adelantada en el tiempo de loz Otomanos. La keila empeso a
emplumar en el 17 sieclo . Era el sentro para los djudios ke vinieron de la
Espanya i era el sentro de komersio i endustriya. Uno de los moradores de la
sivdad era el mintirozo mashiah Shabtai Zvi . El teniya munchos hasidim en la
keila. En medio del 19 sieklo empeso a amenguar el puevlo en la keila. I esto
fue a kavza ke uvo discusionez kon el puevlo Grego. La Emperia Otomana empeso a
atrazar a kavza de la batalya kon los Gregos. Kuando se fondo el Governo Israel
munchos djudioz moradorez en Izmir emigraron a Israel kaji 10.000 personaz. En
los anyos 1950 -1960 en el 20 sieklo se serraron munchos mosdot. Agora en Izmir
biven kaji 2000 personaz, la sigunda de grandor en la Turkiya. Entre Estanbol i
Izmir ay muncha diferensia en la quantudad en el puevlo.

La existensia de loz djudio en Izmir ez del tiempo de la biblia. Parese ke los
djudios tenian influensa en el puevlo ke kreyiya en loz idolos. Unos kuantos de
eyoz se konvertieron al djudaizmo. Pero los christianos parvinieron a amenguar
la fuersa del puevlo djudio. En el tiempo de loz Bizantinos kaji no se nombrava
djudios en Smirna. En los kazales del entorno kontinuaron a bivir djudios.

En el anyo 1424 la sivdad ke era dainda un kazal chiko fue konkistada de parte
de loz Otomanoz, ke estava en laz manoz de loz Bizantinos i fue parte de la
Imperia Otomana. En el sieklo 16 ay dizientez de parte de loz djudios ke
vinieron a Izmir de la Espanya, i ke eran djudioz romantiotes. La mas parte de
loz primeroz djudioz vinieron en el anyo 30 del sieklo 16. Ay provaz ke en el
sieklo 16 uvo djudyoz en la sivdad en el anyo 1521 ke fueron aroncados de parte
de los Otomanos de Belgrad i Serbia. I en el anyo 1524 fueron aroncados de
Ungaria ibuda. Aviya tombas de los anyos 1540-1565 en Izmir i aviya enriva de
las tombas sinyales djudyos. Maz despues se fondo keila sefaradit i portugezit
ke emigraron de Asya, Afrika i del norte de Venezia. Pero en las eskrituryas de
los Otomanos no ay dinguna prova de la existensia de alguna keila organizada. La
emigrasion de loz djudios de Sefarad ala Imperia Otomana paso por Izmir en el
sieklo XVI. Eyoz empesaron a bivir aya kuando Izmir se izo un porto santral de
los Otomanos.

En la sivdad biviyan los frankos, merkadedes djudios de Portugal entre eyos
aviya konvertidos ke tornaron al djudaismo. Antes de vinir ala Imperia Ottomana
bivieron en Italia i en otros lugares. Eyos eran apartados de los djudios.

El primer Rav de Izmir en el anyo 1606 era Yitzhak Meir Alevi. Muryo en el anyo
1634 era de Konstantinopoli. En el anyo 20 del 17 sieklo vinieron muncho puevlo
de Saloniki. En el anyo 1620 eskojeron a Yosef Iskapa de Salonik por el primer
rabino de Izmir, el era djudio ke vino de Salonik i muryo en el anyo 1662 Del
anyo 1631 en Izmir el primer rabino era el rav de todas las keilas. En el anyo
1644 en la sivdad aviya sej edas de djudios. Lo mas eran vinidos de la Espanya .
Aviya i una chika eda de eshkenazis. Despues ke murya el Rav Alevi metieron otro
primer rav aparte del Rav Ispaka, ke se yamava Azarya Yeushua Eshkenazi de
Salonik i el muryo en el anyo 1647. Entre los dos rabinos aviya konflikto ke se
apartaron a dos keilas. El konflikto era por el kashrut, avelim, i sfirat a
Omer, degoyido, tisha be av i mas otras kozas. Los djudios de Salonik i los de
Estanbol tenian pensamientos diferentes. Dospues ke muryo el rav eshkenazi i kon
el entrevenir del primer rav de Konstantinopoli akseptaron todas las edas a los
dichos del rav Ispaka. En el anyo 1657 se fondo una emprimeriya djudia en la
sivdad ke ayudo a su engrandesimiento.

Sabetay Sevi era un mintirozo mashiah ke enganyo alos djudios de toda las partes
del mundo. El era nasido en Izmir, era elevo del Rav Yosef Ispaka. En septembre
1655 torno a Izmir dospues de entornarse entre todos los djudios de la Imperia
Otomana. I disho ke el era mashiah, en la keila todos estavan muy empresionados.
Lo mas de los djudios entre eyos el primer rav Hayim Benveniste kreyeron en el i
lo apoyaron, de mas teniya i 150 navis.Entro los ke lo kontradisieron fue el Rav
Aaron lepapa.El sigundo rav fue aroncado de Izmirpor ke vino kontra. I el Rav
Benveniste kero el uniko rav en la keila. En los kuatro mezes ke estuvo Sabetay
Sevi en Izmir en otomno 1665 en la sivdad fue el sentro de los Mashiah. La vida
i la merkansia en la sivdad se troko kon fiestas, bayles el puevlo empeso a
tornar en teshua. Los ke no akseptaron a esta situasion fueron aroncados, i
munchos fuyeron de la sivdad. Entre eyos el Rabi Shlomo Algazi ke era savio i
alavado de parte de todos. Era el eshuegro del Rabi Aaron Lapapa, i fue ovligado
de demandar un lugar para bivir en la keila de Genesia. Estas peleas sureyaron
en Izmir fina dospues ke se konvertio Sabetay Sevi a ser muslumano.

La keila djudia de Izmir kontinuo a enrekeserse mientres el sieklo 18-19. Loz
djudios empesaron a okuparsen kon lana de kavras, i tapetes. El komersio kon la
Evropa adelanto dez del anyo 1774. Munchos se okupron kon exportasion de igos,
azeyte, pasas, tapetes i lugumbre. Aviya i transladodes para los merkadodes de
Evropa bankas i konsulyas etranjeras. En akeya epoka las persona emportante Era
Moshe Sonsino ke se okupava de la duana en el anyo 1718. I Moshe Arditi gizbar
del governo en el anyo 1812. En el 19. sieklo pujaron los djudios ke lavoravan
en la munisipalidad, i en la djustisia.

En medio del 18. sieklo lod djudios sufriyeron de munchas desgrasias fuertes.
Fuegos grandes en los anyos 1743-1772 1841-1881. Mas de 10 kavsos de epidemiyas
de kolera entre los anyos 1770-1892. I unos kuantos terremotos muy fuertes. En
el fuego ke uvo en el anyo 1772 fue muy danjeroso. Se derroko la sinagoga ke se
fraguo de muevo dospues de 28 anyos. En este tyempo los djudios fueron ovligados
de orasionas en unas kazaz ke se konvertieron a kaza de orasion. En el 18.
sieklo Izmir se izo el sentro de la empresa ebraika treseda de grandos enla
emperia otomana, Dospues de Konstantinopoli i Saloniki.

Fina el empesijo del 20. sieklo se empreso mas de 400 titolos lo mas livros de
rabis. Munchos de estos livros fueron eskritos en Izmir. En los anyos 1913-1922
. La empresa Ben Sinior fue la empresa de alkavo ke uvo 12 empresas. Unos
kuantos de rabinos de Izmir emigraron a Israel. Hayim Ben Yaakov Abulafia murio
en el anyo 1744. Nasio en Tiberia, fue el gran rabino de Izmir En los anyos
1720-1740. El torno a Tiberia kon sus elevos I renuvo la keila djudia en la
sivdad kon el ayudo de las keilas de Estambol i de Israel.

En el 19. sieklo una parte de djudios fueron protejados de parte de las
komunitas Evropeas en la sivdad. Munchos tomaron suditansia Italyana, otros
franseza I otros komo la famiya Palachi I Leon tomaron protejo Hollandezo. En el
empesijo del sieklo 20. se fraguo Bet El, una sinagoga grande i empresionante de
Izmir. Esta sinagoga se fraguo de parte de artistos Italianos ke fueron
envitados particularmente . Ay enfluensa Evropea moderna, i de mas el lugar de
la teva es serka del Kotel a Mizrahi.

En el 19. sieclo fueron emprimadas gazetas i eskriturias djudiyas, i esto izo
trokamientos en la vida kultural del puevlo en Izmir. En el 1846 salyo a luz la
primera gazeta djudia, perta del oriente, de parte de Pincherle. I despues
salyeron 5 eskrituriaz djudiyas como la Buena Esperansa (1871-1910) el messerret
(1897-1922) i todos en ladino. En el 1838 fina el kavo del sieklo fueron
emprimados mas de 110 livros en ladino, komo poeziyas, livros de ley i konsejas.

En medio del 19. sieklo la kantidad de los djudios de Izmir empeso a abashar. En
el anyo 1868 biviyan en Izmir 40.000 djudios. En el empesijo del 20. sieklo
abasho a 25.000 personas. Entre eyos aviya una chikitika keila de Eshkenaziz ke
se fondo de parte de los emigrantes ke vinieron de Rusia en el anyo 1905. Lo ke
ayudo a adelantar la keila fue vapores ke viniyan de Odessa. Kada diya de
mierkoles, una ves ala semana para Estanbol, Izmir, Biria, Haifa Yafo fina
Aleksandriya. Estos vapores fueron uzados i para la sigunda aliya ke vinieron de
Odesa.

Dospues ke kayo la Emperia Ottomana i la gerra entre los Turkos i los Gregos
1919-1921 ke fue derrokada la sivdad munchos djudios abandonaron la sivdad.
Munchos se fueron a la Gresia, Fransia, Amerika i Argentina. En el anyo 1927
aviya en Izmir 17.000 djudios, en el 1947 abasho la kantidad a 15.000.

En los diyas de la sigunda gerra mondial los djudios de Izmir ayudaron a salvar
kaji mil djudios de las tyerra gregas ke fueron okupadas de parte de los
nazistos. En disiembre 1943 kon la ayuda de los partizanos gregos fuyeron ala
Turkiya kon barkitas una kantidad de djudios gregos. Eyos fueron aresividos en
Izmir de parte de la keila, fina ke el governo Inglez de Estanbol permitio ke
emigren a Israel. Dospuez ke se fondo el governo Israel emigraron komo 10.000
djudios de Izmir a Israel. En el empesijo del anyo 1960 aviya en Izmir manko de
2.000 djudios, ke antes aviya en Izmir 2.300.000 moradores. Dospues de Estanbol
Izmir era la sigunda sivdad de grandor en Turkiya.

El apokamyento de los djudios en el empesijo del anyo 1950 del sieklo 20. kavzo
a serrar unos kuantos lugares de la keila. Komo la eskola Allians, ke se avio de
muevo i se serro por entero en el anyo 1960. En la keil;a aviya una eskola i dos
sinagogas, ospital i un beit din en la kavesera del Rav Arashi Moreno Sigura
fina su muerte en el anyo 1966. En el anyo 1970 aviya dainda aksiones de
mansevikos, una vida relijiosa kon dos sinagogas. Beit El i Shaar Ashamayim, una
sinagoga mueva en la maale mueva Alsancak, i aya se topava el buro del rabanut i
la keila. Las ovras kulturadas era aranjada de parte Liga una organizasion de
donos fondada en el 1990. La eskola antika Talmud Tora se serro en el 1998, los
elevos ke kedaron fueron pasados ala eskola Amerikana del lugar. Komo 150 elevos
ambezan en la eskola elementaria djudiya. La lingua ke se ambeza ez el Turko 15
oras ala semana ambezan el Ebreo. En el ospial de Karatash son mirados i hazinos
ke no son djudios.



