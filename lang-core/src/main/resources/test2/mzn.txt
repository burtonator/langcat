https://mzn.wikipedia.org/wiki/%D8%A7%D8%B1%D8%AF%D9%86

اردن یا اوردون اتا کشور هسه آسیا غرب دله که هم اتا درکا نوم هسه هم اتا کشور نوم.
اوردون نوم معنی پالاینده هسه و اتا جور اوشم نوم هم هسه. اوردون ره قدیم دله کنعان
هم گتنه و مسحیون وره کرک گتنه. اوردون شمال ور سوریه، شرق ور عراق، جنوب ور
عربستون، غرب ور اسرائیل و عقبه خلیج جه هم‌سامون هسه.

اوردون اتا خشک و بیابونی کشور هسه. ونه شرق ور اوردون درکا دره که مدیترانه دریا
دله بشنی‌یه وانه. دنیا پست‌ترین جا اوردون دله دره که ونه نوم بمرده دریا (عربی:
بحرالمیت) هسه. اوردون بلن‌ترین جا جبل روم قله هسه که ونه بلنی ۱۷۳۴ کیلومتر هسه.
اوردون پایتخت امان هسه و ونه گت‌ترین شهرون اربد و الزرقا هسنه.

اوردون اتا بخش از تمدن گهره هسه. همونتی که بوتمه ونه قدیمی نوم کنعان بیه و
کنعانیون ونه دله زندگی کردنه اینتا کشور اتی دوره رومیون و ایرانیون دست جا
گردونده بیه.رومیون وره مونترال یا کرک یا لاتینی اورشلیم گتنه. وه صلیبی جنگون دله
میون مسلمونون و مسیحیون دست به دست بیه.وه آخر سر تورکیه دست دکته که وره اول
جهانی جنگ دله هدا انگلیس و از اون زمون ونه چه کوت با فلسطین چه کوت گره بخرده.
اوردون نوم ره اینگلیسیون ونه رو بشتنه و با اینگیلسی کومک بیه که هاشمی خاتواده
بتونسه تورکون ره اینتا کشور دله در بکنن و اونجه قودرت ره بیرن. همینتا سر اینتا
کشور ره هاشمی اوردون گنه.

اون زمون که اوردون اینگیلس جا سیوا بیه ونه شاه عبدالله اول بیه که وه بعداً بکوشت
بیه و ونه ریکا که ونه نوم طلال بیه ونه جانشین بیه. وه اتی توم که بوگذشته ذهنی
مریض بیه و وره برکنار هکردنه ونه کچیک ریکا اوردون شاه بیه و اینتاسر که خله کچیک
بیه اتا ویژه کومیته اوردون ره بگردوندنیه تا وه هیجده سال بیه و بتونسه رسما
اوردون شاه بوو.ونه نوم حوسین بیه وه شه آخر عومر سعی هکرده اوردون دله مردم سالاری
بیاره وه بعد اینکه بمرده ونه ریکا عبدالله دوم اوردون شاه بیه.

اوردون ویشتر مردمون عربون هسنه که ویشتر شه اینتا کشور بومی هسنه وشون تبار
صحرانشین عربون بینه. اوردون خله از مردمون فلسطینی‌تبار هسنه. وشون پلی اتی چچنی،
چرکسی و ارمنی هم زندگی کننه. ونه رسمی زبون عربی هسه ولی انگلیسی هم میون ونه درس
بخونسون میون و بازرگانی دله کار شونه. ونه دله اتی کوردی و آشوری هم درنه.

اوردون رسمی دین ایسلام هسه که ونه قانون بنویشتن جا اینتا دین احکام ره کار زننه.
ونه دله اتی مسیحی هم درنه.

اوردون ۱۲ اوستان دارنه که هر کمین ره اتا اوستاندار گردوندنه که وشون ره شا ایارنه
و ورنه. اردن ۱۲ اوستان (به عربی: محافظه) نوم: اربد، بلقاء، جرش، زرقاء، امان،
عجلون، عقبه، طفیله، کرک، مادبا، مفرق، معان



https://mzn.wikipedia.org/wiki/%D8%A7%D8%AD%D9%85%D8%AF_%D8%AA%D9%88%DA%A9%D9%84%DB%8C

وه محمدعلی رجایی ِدولت ِسخنگو و کار و امور اجتماعی وزیر بی‌یه و میر حسین موسوی
کابینه اول دله وزیر بی‌یه.[۱]

وی سوخنگوی دولت محمدعلی رجایی و |وزیر کار و امور اجتماعی موستعفی اول کابینه میر
حسین موسوی بیئه.[۱] وی در اول دوره مجلس نماینده بهشهر و در دوره‌ئون هفتوم و
هشتوم نماینده مردم تهران مجلس شورای اسلامی دله بیئه. توکلی از ابتدای دورهٔ هفتوم
تا اوایل دورهٔ نوهوم، ریاست مرکز پژوهش‌های مجلس شورای اسلامی ره بر عوهده داشته‌.
وی انتخابات ششوم دله و هشتوم ریاست جمهوری نامزه بیئه که هر دو دوره دله اصلی رقیب
پیروزنامزه ئون(هاشمی و خاتمی) محسوب بیئه و دوم رتبه دله قرار بئیته.[۱]

احمد توکلی در سال ۱۳۳۰ شهر بهشهر دله به دنیا بیئموئه. نیای وه بازرگانی اصفهانی
بیئه که در اواخر حوکومت تزاری با قفقاز و روسیه مراوده بازرگانی داشته و در پی
بازرگانی به مازندران بیئموئه که انقلاب بلشویکی دربیته و وی که در پی اینتا انقلاب
ورشکست بئیئه ساکن شومال بیه.[۲] وی پسرِ دخترخاله‌ی ناتنی علی لاریجانی رئیس مجلس
شورای اسلامی هسه [۳]. همسر وی دخترخاله برارون لاریجانی هسه.[۴]

وی شه مدرک دوکترای اقتصاد ره سال ۱۳۷۵ دله از دانشگاه ناتینگهام انگلستان و پس از
طی دوره کارشناسی (موطابق قوانین آموزشی انگلستان) اخذ هکرده.

توکلی اوستاد یار گروه علوم اقتصادی دانشکده علوم اقتصادی و سیاسی دانشگاه شهید
بهشتی هسه.[۵].

مهرماه دله سال ۱۳۹۰ مدارکی از نحوه پذیرش و بورس دوکترای وه توسط سایتای نزدیک به
احمدی نژاد مونتشر بئییه که نشونگر برخی تخلفات مالی، تحصیلی و اداری اینتا مورد
دله بیئه. اینتا مدارک نشون هداهه که وه بدون مدرک کارشناسی ارشد اقدام به تحصیل در
مقطع دوکترا هکرده‌ و مدرک دوکتری وی معادل هسه.[۶] البته ورود به مقطع دوکترا مقطع
کارشناسی جا سیستم آموزشی انگلیس دله مرسوم بیئه و ایران تا سال ۲۰۱۰ مدارک دوکترای
اخذ بئییه پس کارشناسی جا دانشگاههای معتبر انگلیس جا ره "موعادل" ارزیابی نکرده‌،
بخوصوص که برخی اینتا دانشگاههای جا دارای اعتبار بین‌المللی ویژه هسنه. پاسوخون
مونتقدون دولت به ادعاها علیه توکلی نشون هدا که اینتا ادعاها از دقت کافی برخوردار
نیئه و بعضن مدارک فرد همنوم وی به جای توکلی مونتشر بئییه.[۷]

وه رئیس شهربانی، کمیته انقلاب اسلامی و بدون کچیک ترین تحصیلات حوقوقی دادیار و
دادستان انقلاب بهشهر بیئه [۸] در زمون مسئولیت وه بهشهر به خاطر اجرای دقیق حکم
قصاص، قطع دست دزد و جاری هکردن حد زنا، معروف بیئه.[۹]

وه در کابینه میر حسین موسوی وزیر کار و سخنگو بیئه. پس از استعفا از اینتا سمت، وه
روزنامه رسالت ره بنیانگوزاری هکرده و سپس به انگلستان بورده و در اونجه مدرک شه
دوکترای اقتصاد ره بئیته. پس از بازگشت به ایرون سال ۱۳۷۶ دله روزنامه فردا ره
بنیانگوزاری هکرده که بعد از مودت کوتاهی بر اثر موشکلات مالی تعطیل بئییه.[۱]
مصطفی تاج زاده و سعید حجاریان در گفتگو با روزنامه شهروند امروز عونوان هکردنه که
توکلی وام دریافتی جهت راه اندازی روزنامه فردا ره صرف بخریین چاپخونه‌ای هکرده که
اکنون منبع درآمد ونه وچه هسه.[۱۰] توکلی در اول مجلس از شه زادگاه به عونوان
نماینده انتخاب بئییه و در مجالس هفتوم و هشتوم و نهوم به عونوان نماینده اصولگرای
تهران انتخاب بئییه.

وی دو دوره کاندیدای ریاست جمهوری بئییه که هر دوبار (به ترتیب پس از علی اکبر
هاشمی رفسنجانی و سید محمد خاتمی) دوم بئییه.

توکلی به عونوان رقیب هاشمی انتخابات سال ۱۳۷۲ دله و در حالی که اکثر راستیئون از
هاشمی رفسنجانی حمایت کردنه رقیب اصلی وی بیئه و تندترین انتقادات ره به هاشمی
انجام داهه. انتخابات سال ۱۳۸۰ دله نیز زمونی که اکثر گروه‌ئون اصلی اصولگرایون در
بی چمری به‌ سر شینه توکلی اصلی رقیب و مونتقد شدید سیاستای فرهنگی، سیاسی و
اقتصادی خاتمی بیئه.[۱]

توکلی در انتخابات نوهوم ریاست جمهوری از کاندیداهای اولیه بیئه، اما به نفع
قالیباف کنار بورده. توکلی نقل کنه که: "در ۵ تیر و دو روز پس از پیروزی احمدی
نژاد، در حالی‌ که مؤکدن شه داوطلبی ره ورود وسّه به کابینه رد هکرده بیمه، سه چهره
برجسته اصول‌گرا ره به احمدی نژاد پیشنهاد هکردمه. وقتی آثار موثبت اینتا کار ره
برشمردمه، ایشون قبول هکردنه، اما احتمال پذیرش ندانه. پس از جلب رضایت اونا، احمدی
نژاد نیز استقبال هکردنه ولی بعدن پیغوم بیئموئه که: «من در کابینه ژنرال نخامه».
بنده هم پاسخ هدادمه: «دولت جای ژنرال‌هایی هسه که اتا ژنرال ارشد اونا ره هماهنگ
کننه».[۱]



https://mzn.wikipedia.org/wiki/%D8%A2%D9%88%D8%B1%DB%8C%D9%84_%D9%84%D9%88%DB%8C%D9%86

آوریل رِمونا لوین یا اَوریل لِوین (انگلیسی جه: Avril Ramona Lavigne) (بزائه ۲۷
سپتامبر ۱۹۸۴) کانادایی خوننده، ترانه‌نویس، طراح مد و بازیگر هسته که ونه تیر و
تبار فرانسه جه رِسِنّه. وه بلویل، اونتاریو[پ ۱] دله دنیا بموئه. وه ۱۵ سالگی
گادر، شنایا تواین جه صحنه سَر بورده و ۱۶ سالگی گدر، آریستا جه قرارداد دوسته[پ
۲]). سال ۲۰۰۲، لوین ۱۷ ساله، شه اولین آلبوم ره لت گو (معنی: رها هاکردن)[پ ۳] نوم
جه بساته.

لت گو ِآلبوم جه لوین جوون‌ترین «تکّی خوننده» بیّه که تا اون گادِر شه آلبوم ره
بریتانیای پُرفروش‌ترین آلبوم هاکرده. این آلبوم آمریکا دله هم موفق بی‌یه و RIAA
وه ره «چار پلاتین» ِگواهینومه ره هِدائه. تا سال ۲۰۰۹، بیش از ۱۶ میلیون نسخه این
آلبوم جه دنیا دله بَروته بیّه که فقط ۶ میلیون متحده ایالات دله بی‌یه. آوریل ِاتا
ترانه که ونه نوم «کامپلیکتد»[پ ۴] بی‌یه هم لت گو واری خله کشورون دله اوِّلی
ِرتبه ره بَییته. اوریل لوین دومی آلبوم، آندر مای اسکین[پ ۵] هم سال ۲۰۰۴ بازارون
دله تَنِک بیّه و این آلبوم بتونِسته متحده ایالات دله اولی ِرتبه ره بیلبورد ۲۰۰
دله بدست‌بیاره و بیش از ۱۰ میلیون نسخه دنیا دله بَروته بَیّه. سومین آلبوم هم د
بست دامن سینگ[پ ۶] بی‌یه که سال ۲۰۰۷ منتشر بَیی‌یه. این آلبوم سومین آلبومی بی‌یه
که لوین جه بتونسته اولی ِرتبه ره بریتانیای موسیقی آلبوم‌های جدول دله بیاره و ونه
اولین تک‌آهنگ هِمراهی، «گیرل فرند» [پ ۷]، متحده ایالات ِبیلبورد هات ۱۰۰ دله
دَیی‌یه. لوین ِپنج‌تا تک‌آهنگ جهونی ِشماره یک دارنه که اینان ِنوم «کامپلیکَتِد»،
«اسکیتر بوی»،[پ ۸] «آیم ویت یو»،[پ ۹] «مای هَپینگ اِند»[پ ۱۰] و «گیرل فِرِند»
هسته.

تا اِسا بیش از ۳۰ میلیون نسخه لوین ِآلبوم‌ها جهون دله بَروته بَیینه[۱] و اسا بیش
از ۱۰،۲ میلیون کُپی RIAA جه بلحاظ بَروتِن ِپول جه آمریکای گت‌ترین خوننده‌ئون جه
هسته. بیلبورد ِمجله لوین ره دَهه‌ی ۲۰۰۰ میلادی دله ۱۰مین خار ِخوننده معرفی
کانده.[۲] ونه نوم آلبوم‌های ِبَروتِن وسّه و وشون فرهنگی تاثیر آمریکا دله،
۲۸اُمین رتبه ره «۲۰۰۰ ِدهه‌ی ِبتترین حرکتون» دله دانّه.[۳][۴] سال ۲۰۱۱ هم آوریل
ِچارومین آلبوم که گودبای لولابی [پ ۱۱] بی‌یه دَربموئه که ونه دله پیانو و گیتار
جه خله استفاده هاکرد بینه و ونه شعرون ره لوین شه بنویشت‌بی‌یه.

لوین کم‌کم موسیقی ِکنار فیلم و انیمیشن دله هم وارد بیّه و سال ۲۰۰۶ پرچم اون ور
ِانیمیشن دله، اتا کاراکتر بَدِل گپ بَزوئه. وه همون سال فست‌فود نیشن ِفیلم دله
اولین بار وسّه بازی هاکرده. سال ۲۰۰۸ اتا لباس ِبرَند که لوین ِبی‌یه ره ابی
داون[پ ۱۲] نوم جه منتشر هاکردنه؛ ۲۰۰۹ ِسال دله ات‌جور عطر ره بلک استار[پ ۱۳] نوم
جه تولید هاکردنه و سال ۲۰۱۰ دومین عطر ره فُربیدن رُز[پ ۱۴] نوم جه بساتنه.

ژوئیه ۲۰۰۶ لوین دریک ویبلی[پ ۱۵] جه ازدواج هاکرده. ویبلی گروه سام ۴۱[پ ۱۶] ِاصلی
خوننده و گیتاریست بی‌یه که دِ سال لوین جه رَفِق بی‌یه. این ازدواج ۳ سال دِووم
بیارده و لوین اکتبر ۲۰۰۹ ونجه طلاق بِخاسته. ویبلی و لوین شه همکاری ره این طلاق
په هم ادامه هِدانه؛ ویبلی لوین ِچارومین آلبوم و «آلیس» ِتک‌آهنگ ِتهیه‌کنندگی ره
قبول هاکرده.



https://mzn.wikipedia.org/wiki/%D8%A2%D9%86%D8%AC%D9%84%DB%8C%D9%86%D8%A7_%D8%AC%D9%88%D9%84%DB%8C

آنجلینا جولی (به انگلیسی: Angelina Jolie Voight) دنیا بمو ۴ جوئن ۱۹۷۵ میلادی
برابر با مازرونی ۱۴۸۷ سال دله آمریکایی کاکر و مودل ملل سازمان حوسن نیت سفیر
پناهندگون کارون دله هسه. وه چن بار مجله‌ئون دس جا بیتترین و قشنگ ترین کاکر
اینتخاب بیه. وه بتونسه سه بار گولدن گلوب جایزه، دبار سینما کاکرون ایتحادیه جایزه
و اتا بار اوسکار جایزه ره بیره.

وه وختی که اتا سال داشته ونه پر و ونه مار که وشون نوم جان ویت و مارچلینا برت
رانر (مودل و کاکر) همدیگه جا سیوا بینه. وه شه کار ره مودلی جا دوازده سالگی دله
سر بیته و شهرونی مونند لندن، لوس آنجلس دله بشناسنی بیه. وه جوونی دله خونندگون
کلیپون دله مونند رولینگ استونز، میت لوف، لنی کراویز و آنتونیو وندیتیو کا
هکرده.ونه اولی سینمایی نقش هکرون فیلم دله بیه که ونه داستان پنج تا هکر دانش آموز
درباره بیه. آنجلینا جولی مازرونی ۱۵۱۳ سال دله موتحد ملل سازمان گت کومیسریا
پناهندگون اومور دله جا حوسن نیت سفیر بیه و از اون زمون تا اسا اینتا سر دره کار
کنه.

ونه اولی شی جان لی میلر بیه که مازرونی ۱۵۰۸ سال دله ونه جا عروسی هکرده و مازرونی
۱۵۱۱ سال دله ونه جا سیوا بیه. ونه دوومی شی بیلی باب تورنتون هسه که مازرونی ۱۵۱۲
سال دله ونه جا عروسی هکرده ولی سه سال بعد ونه جا هم سیوا بیه. بعد کا ایسمیت زنا
و مردی فیلم دله وه و براد پیت همدیگه جا عروسی کننه که مازرونی ۱۵۱۸ سال دله کیجا
دار بونه و شه کیجا نوم ره شیلو النه و اینتا وسر که خواسنه آفریخا مردم فقیری و
بدبختی ره توم هکنن شه وچه ره نامیبیا دله اتا آفریخایی کشور دله دنیا ایارنه.وه یه
تا وچه بخونس هم دارنه که وشون نوم هسه: مدوکس اتا ریکا کامبوج جا پکس اتا ویتنومی
وچه و اتا یتیم کیجا اتیوپی جا که ونه نوم زهرا هسه.



https://mzn.wikipedia.org/wiki/%D8%A2%D9%85%D9%84_%D8%AC%D9%86%DA%AF

واقعه سنه ۱۴۹۳ طبری تقویم (۱۳۶۰ هجری شمسی) شهر آمل که در منابع رسمی نیظام جه
موری ایسلامی و رسانه‌ئون دله‌ئی، همینتی با عونوان حیماسه مردمون آمل یا حیماسه
ایسلامی مردمون آمل ، از وه یاد بیه و منابع بعضی گروه‌ئون اپوزیسیون جوموری اسلامی
به ایختیصار قیام آمل ایسم بیته، به موبارزه موسلحونه(تفنگی) حدود ۱۰۰ نفر از گروئی
مارکسیست-لنینیست-مائوئیست به ایسم اتحادیه کمونیست‌ئون ایران (سربدارون) علیه نظام
جوموری ایسلامی ایران شهر و جنگل‌ئون اطراف آمل دله ایشاره دانه. این مبارزه بعداز
ساعت‌ئون دپیتن آخر در چه‌کوت ۶ میرما با تمرکوز قوائ نیروئون سیپاه پاسدارون،
پولیس و بسیجیون با سرکوبی قیوم تموم بیه. منابع جه موری ایسلامی ایدّیعا کانده که
نیروئون مردمون در این درگیری‌ئون و خونثا هکردن وه اتا گتِ نقش داشنه، ولی
سربدارون گاتنه، خله از مردمون اینتا قیوم دله وشون جه کار بکردنه و حوکومت برای
سرکوبی از خله نیروئون موسلح سود بیته.

از دلایل اینتیخاب آمل توسوط کمونیستا، سابقه موبارزه‌ئون خله‌ی آمل زمون اینقیلاب
۱۳۵۷ و پیش از وه، حوکومت داری سوا شائ زمون، دارا بین اتا تشکیلات اولیه و پایه‌ئی
سازمونشون از قبل و همینتی سابقه موبارزه‌ئون وه شهر علیه قودرت بیتن حوکومت جوموری
ایسلامی در بین سنه‌ئون ۱۳۵۷ تا ۶۰ تومبی یاد هکنیم اتحادیه کمونیست‌ئون بر اساس
مشی مائوئیستی شه، و با ذهنیتی که از جنگ‌ئون چریکی و دهقونی داشتنه، استقرار جنگل
دله ره به عونوان شه استراتژی قرار هدانه.

به ادعای جوموری ایسلامی بخش عمده‌ای این سلاح‌ئون ره جبهه‌ئون جنگ و کوردستون جه
به سرقت بَوردنه و خله‌شون هم از رائ خرید از قاچاقچی‌ئون بدست بمو بینه.

بنابر اعتراف‌ئون سیامک زعیم که جه موری ایسلامی بائوته، پیل (پول) سربدارون اینتی
جمع بیه:

طبق اعتراف‌ئون سربدارون شه کتابون دله، وشون در قالب گروه‌ئون سه نفره با بوردِن
به شهر، به تهیه گزارش‌ئون اطلاعاتی، شامل نقشه و کروکی بسیج، سپاه، سازمان‌ئون و
ادارات دولتی، خنه‌ئون و نام افراد حزب‌اللهی و نیز برنامه‌ئون عملیاتی سپاه و
ژاندارمری پرداختنه. تهیه این کروکی‌ئون عمدتاً توسط افراد زن انجام بی‌یه.[۱۲]

همچنین سربدارون قصد راه‌اندازی ایستگاهی رادیویی ره داشتنه که با وجود بَوِردِن
خله از تجهیزات به جنگل باز هم ناکام بموندستنه.[۱۳]

تبلیغات مدارس روستایی دله،[۱۴] نفوذ بین روستاییون،[۱۵] استفاده از نام سربدارون
که تداعی کوننده مبارزات شیعیون علوی بی‌یه،[۱۶] سه مورد دَوِستِن جاده هراز و پخش
اعلامیه بین خودروئون عبوری[۱۷]

تاریخ ۱۸ آبان ۱۳۶۰ گروه سربدارون آماده حرکت به سمت آمل بَینه، اما از قبل، تعدادی
وانت و مینی‌بوس ره جاده هراز جه بَدزدینه[۱۸] و رانندگون ره به اسارت بیتنه[۱۹]
البته اتحادیه مدعی هسته که به قصد مصادره این ماشین‌ئون ره وارد جنگل هاکرده ولی
این رانندگون از روی میل شه ماشین ره در اختیار وشون قرار دانه و اتحادیه هم به
وشون قول پرداخت کرایه ره هدائه[۲۰].گروگانون ۶ یا ۷ نفر بینه که تِلار (محل
نگهداری گو و گاسفندا) نگاهداری بینه[۲۱]. طبق منابع حکومتی اونجه جه که اعضای
سربدارون به هنگوم عملیات ۱۸ آبان نزدیک به ۲۰۰ نفر بینه قصد داشتنه این تعداد
مینی‌بوس و وانت جه حمله به شهر دله استفاده هاکنن[۲۲].

گروهی به رهبری یوسف گورجی چن ساعت وسّه جاده هراز دله ۱۵ کیلومتری آمل ره مسدود
هاکردنه تا مانع کمک رسونی هرگونه نیروی نظامی از تهران به آمل بَوائن و شروع به
پخش اعلامیه و تبلیغات هاکردنه[۲۳] و بقیه نیروی سربدارون مسیر جاده خاکی، شه ره به
جاده امامزاده عبدالله برسنینه. اتا از اهالی با موشاهده اتا وانت افراد مسلح که
وارد جنگل بَی‌بی‌یه به سپاه آمل خور هدائه[۲۴]. سپاه ارزیابی خور وسّه، ۳ نفر ره
به منطقه برسنی‌یه که به محض برسی‌ین، گروه پیشرو با وشون درگیر بَینه. این درگیری
دله اتا از نیروئون بسیج به اسم ولی‌الله کارگر بکاشته‌بیّه[۲۵] و از نیروئون
سربدارون فقط فرمانده گروه پیشرو[۲۶] به نام بهنام رودگرمی بکاشته بیّه[۲۷]. به
دستور کاک اسماعیل، فرمانده نظامی سربدارون، افراد سریع جنگل دله بردگرستنه، سپس با
بی‌سیم به یوسف گرجی دستور عقب نشینی صادر بیّه[۲۸].

بنا به ادعای منابع جوموری ایسلامی طبق اعترافات محمود آزادی از اعضای دستگیر بَیی
اتحادیه، عملیات ورود به شهر ۱۸ آبان عجولانه طرح ریزی بَیبی‌یه و تیراندازی ِونگ
زمون درگیری موجب نگرانی مسئولین بیّه چون طبق نقشه نیّه[۲۹].

البته اتحادیه کمونیست‌ئون ادعا کانده این درگیری دله دِ نفر از نیروئون سپاهی
بکوشته بَینه و ات نفر دیگه موفق به فرار بیّه[۳۰].

همچنین منابع جوموری ایسلامی ادعا کانّه تا این زمون هیچیکادوم از ارگانون و
نهادئون امنیتی، اطلاعاتی و نظامی از وجود چنین گروهی جنگل اطلاع نداشتنه[۳۱].

بنا به منابع جوموری ایسلامی، سربدارون پس از درگیری ۱۸ آبان شه سازماندهی دله
تغییراتی ره ایجاد هاکردنه[۳۲]. نیرویی متشکل از سپاه، بسیج و ارتش با اعزام نیرو
به منطقه دست به اجرای عملیات چکش و سندون بزونه که منجر به عقب نشینی سربدارون تا
جنگلای منطقه عالی کیا سلطان بیّه[۳۳] البته این درگیری دله دراثر شلیک آرپی‌جی به
اتا از ریوئون ارتش، ۱۱ نفر از نیروئون سپاه و ارتش بکوشته بَینه[۳۴] و از نیروئون
اتحادیه هم ۱ نفر بکوشته و دِ نفر زخمی بَینه[۳۵].

اطلاعیه نظامی شوماره یک سربدارون تعداد بکوشته‌ئون نیروئون حکومتی درگیری ۲۲ آبان
دله ره حداقل ۴۴نفر و تعداد زخمی‌ئون ره نزدیک به ۱۰۰ نفر اعلام هاکرده. همچنین
حدود ۱۰ تفنگ و مقدار زیادی فشنگ و دیگر تجهیزات نظامی مثل بی‌سیم وشون دست
دکته[۳۶]. منابع جوموری ایسلامی این آمار ره قبول نداشتنه و مدعی بَینه که اتحادیه
تنها به منظور حفظ روحیه اعضاء این آمار ره ذکر هاکرده[۳۷].

منابع جوموری ایسلامی دله علی علیزاده از اعضای اتحادیه هم شه اعترافات دله، تعداد
واقعی بکوشته‌ئون ارتش و سپاه این درگیری دله ره بین ۹ الی ۱۱ نفر بائوته که چال
بَینه[۳۸].

طبق بائوته‌ئون سربدارون پس از این درگیری، اتا از اعضای اتحادیه به نام کاظم شیراز
مفقود بیّه[۳۹].

منابع جوموری ایسلامی ادعا کانّه درگیری ۲۲ آبان موجب بیّه تا تقریباً نیمی از
نیروئون جنگل وشون جه سِوا بوائن و درواقع استعداد نیروئون سربدارون به نصف
بَرِسه[۴۰].البته اتحادیه کمونیست‌ئون نیز ادعا کانده تعداد ۱۵۰۰ تا ۲۰۰۰ نفر از
سپاه ناه به آمل بلکه به شهرون چالوس و محمودآباد عقب‌نشینی هاکردنه[۴۱]. همچنین
اتحادیه به عقب نشینی شه نیروئون تا روستای اسکو محله اشاره داشته و دلیل وه ره
اجتناب از درگیری با دشمن ذکر کانده[۴۲]. پس از این درگیری، سپاه به استقرار و
استحکام شه مواضع جنگل دله مبادرت هاکرده[۴۳].

به ادعای منابع جوموری ایسلامی تاریخ ۲۴ آبان ۱۳۶۰ ساعت ۲۱:۳۰ دقیقه شو گروه دیگری
از کمونیست‌ئون که ارتباطی با سربدارون نداشتنه، به پاسگاه کرسنگ ۲۰ کیلومتری آمل
به تهران دله حمله هاکردنه و پس از دِ ساعت درگیری بدون تلفات جانی مجبور به عقب
نشینی بَینه به ادعای این منبع این گروه جاده هراز ره دَوستنه و زمون ِبازرسی افراد
و مسافرون، اتا سپاهی گرگانی به نام شریعتی‌فرد و ونه پی‌یِر که مِلّا بی‌یه ره
شناسایی و اسیر هاکردنه، سپس جلوی زن و وچون وشون ره به شدت مورد آزار و شکنجه قرار
هدانه و بکوشتنه.[۴۴]

این درگیری بعداز حمله سربدارون فتح پایگاه تازه تأسیس سپاه وسّه بلندی روستای رزکه
دله روز دِشنبه ۳۰ آذر ۶۰ روی هدائه. منابع جوموری ایسلامی ادعا کانده که در اثر
این درگیری ۲ ساعته هیچ تلفاتی ندادنه و نیروئون سربدارون با ۳ زخمی عقب نشینی
هاکردنه[۴۵]. به ادعای منابع حکومتی این روز ۴ نفر از نیروئون اتحادیه که تازه به
جنگل بَرِسی‌بینه در اثر اشتباه نگهبونا خودی مورد حمله قرار بَیتنه ۳ نفر وشون جه
زخمی و اتا از وشون در حین انتقال به تهران در اثر شدت جراحات یَنِّه[۴۶]. همچنین
منابع جوموری ایسلامی مدعی هستنه که پس از این درگیری هم حدود ۲۰ نفر از سربدارون
خصوصاً‌افراد بومی که به وشون پیوسته بینه گروه ره ترک هاکردنه[۴۷].

این درگیری دله که بین ۷ نفر از پرسنل سپاه و کمیته با گروهی از اعضای سربدارون روی
هدائه، مسئول سیاسی گروه سربدارون به نام اکبر اصفهانی بکوشته و دِ نفر دیگه زخمی
بَینه و بقیه افراد عقب نشینی هاکردنه.[۴۸]

با توجه به موفقیت عملیات‌ئون گوناگون نیروئون نظامی جوموری ایسلامی ایران، ترس از
عملیات‌ئون بعدی حکومت و از بین بوردِن استتار جنگل، فشار اعضاء گروه، سنگین ِورف
بَیتن جنگل دله، مشکل تهیه غذا و درگیری‌ئون و اختلافات داخلی رهبرون گروه، نداشتن
رهبر مناسب، قرار بَیتن محاصره نظامی دله، نیروئون اتحادیه کمونیستی مجبور به جلو
دمبدائن تاریخ عملیات از تیر به بهمن بَینه[۴۹].نام این طرح حمله اسب تروا'
بی‌یه[۵۰]. پس از تایید طرح نقشه جدید حمله به شهر دی‌ماه دله، سربدارون تاریخ اول
بهمن به سمت آمل راه دکتنه. برخی منابع تعداد نیروئون سربدارون ره زمون حرکت به آمل
۱۱۰ نفر[۵۱] و برخی منابع این تعداد ره ۱۰۰ نفر[۵۲] ذکر هاکردنه که ۳ نفر از وشون
زن بینه و کادر پزشکی دله حضور داشتنه[۵۳]. به دلیل طولانی بَیّن مرحله آخر
پیاده‌روی و دیر بَرسی‌ین به شهر اجرای عملیات ات روز تاخیر دکته. سربدارون روز ۵
بهمن ِصواحی آمل جه برسینه و اون‌روز ره محمدرضا سپرغمی ِماری سره دله حاشیه شهر
آمل دله شو هاکردنه. از ساعت هشت و نیم شو انتقال نیروئون با وانت که با چادر
استتار بَیبینه انجام بیّه و نیروئون شهر دله مستقر بَینه. و ۵ تیم ۲۰ نفره مامور
حمله به آمل بَینه[۵۴]. البته منابع جوموری ایسلامی بر اساس اعترافات برخی از اعضاء
دستگیر بَیی مدعی هستنه علاوه بر گروهی که جنگل جه پیاده به شهر برسینه، گروهی با
ماشین تهران و جنگل جه به آمل بمونه و گروهی هم از قبل شهر دله مستقر بینه و با
اولین شلیک به گروه ملحق بَینه[۵۵]. مهمترین هدف نظامی ساختمان بسیج بی‌یه که ۱۷
نفر مسئول تصرف وه بَینه.[۵۶]

حمله به شهر، ساعت ۲۳:۴۵ دقیقه شو ۵ بهمن با شلیک اتا موشک آر پی‌جی به ساختمون
بسیج شروع بیّه[۵۷]. گت ِبرنومه، از کار دمبدائن نیروی سپاه و بسیج و دعوت مردم به
قیام بی‌یه[۵۸]. طبق ادعای کتاب پرنده نوپرواز، گروه امین اسدی شه سنگرئون ره
کوچه‌ئون محله اسپه‌کلا ِسر، گروه بهنام محله رضوانیه دله و گروه وریا انتهای
رضوانیه دله کمین جاده هراز ره به عهده داشتنه و گروه قاسم عهده‌دار کمین جاده
طالقانی بَینه[۵۹].طبق اعترافات همین کتاب، محلات رضوانیه و اسپه‌کلا مردم (به ویژه
خانواده زندانیا و یا مخالفون سیاسی اعدام بَینه توسط حکومت) سربدارون جه استقبال
هاکاردنه[۶۰] و برخی از ریکائون و کیجائون ِجوون بساتن سنگر دله وشون ره یاری
هاکردنه و برخی احداث سنگر وسّه فقط گونی و بیل ره اختیار وشون بی‌یشتنه[۶۱]. با
این‌حال بنا به ادعای منابع جوموری ایسلامی غلامرضا سپرغمی که از اهالی رضوانیه
بی‌یه مامور دعوت مردم همون محل بیّه که موفق نیّه و بنابر اعترافات وه که اون
منابع دله بموئه نظر کسی ره جلب هاکنه[۶۲]. بنا به ادعای منابع حکومتی تیراندازی و
بَیتن شهر تا صواحی دمباله داشته اما با شروع صبح ششم بهمن، ستاد عملیات مرکب از
سپاه، اطلاعات و ژاندارمری تشکیل بیّه و صدها نیروی داوطلب مردمی با روی بی‌یاردن
به سپاه و بَیتن اسلحه، به مقابله سربدارون بوردنه[۶۳]. به بائوته این منابع از زن
و مرد و پیر و جوون همگی با بی‌یاردن شن و گونی اقدام به سنگر بساتن و نبرد سنگر به
سنگر بَینه[۶۴]. شو حادثه هم، از مردم آمل هر کس که شه ره کومک وسّه به بسیج و سپاه
برسنی ‌بی‌یه، دستگیر و یا بکوشته بَینه ۱۱ نفر از اعضای سربدارون جلوی ساختمان
بسیج بکوشته بَینه[۶۵].

بنا به ادعای منابع حکومتی سرکوب اتحادیه کمونیست‌ئون توسط نیروئون مردمی و با
مقاومت مردمی صورت بَیته و مردم آمل توسط سپاه مسلح بَینه و به جنگ خیابونی علیه
سربدارون دست دمبدانه و از اونجه که به همه مردم اسلحه نرسی‌یه، مردمی که سلاح
نداشتنه با داس، تیر و کمون، سنگ کالوم، تفنگ ساچمه‌یی و شکاری به موبارزه با اعضای
اتحادیه شروع هاکردنه[۶۶]. مردم حتی وسایل دارویی شه سره‌ئون ره به مراکز
امدادرسونی و پزشکی و بهداری سپاه وَردنه[۶۷]. طبق ادعای منابع حکومتی همون روز
سه‌شنبه ۶ بهمن ۶۰، سربدارون تموم شه مواضع ره از دست هدانه[۶۸].

با اینکه اتحادیه کمونیست‌ئون معتقدنه ضربه «سیاسی نظامی مهمی» به رژیم بزونه، اما
به شه شکست بخاردن این قیام دله اعتراف دارنه و چن مورد از وه به عنوان شکست قطعی
یاد کانّه و معتقدنه که جوموری ایسلامی ضرباتی بر نیروئون انقلابی (سربدارون) و
سایر مخالفتون سراسر کشور وارد هاکرده[۶۹]. طبق ادعای منابع جوموری ایسلامی عصر روز
چارشنبه ۷ بهمن ۱۳۶۰، شهر آمل آرام بیّه و محور هراز هم پس از ۴۰ ساعت وا بیّه[۷۰].

بر اساس ادعای منابع جوموری ایسلامی، ۱۱ نفر از اعضای سربدارون جلوی ساختمان بسیج
بکوشته بَینه.[۷۱] گزارش‌ئون اولیه نشون دائه که ۳۴ نفر از مردم آمل که میون وشون
چن تن از اعضای سپاه پاسدارون، بسیج و بقیه مردم عادی دَینه بکوشته بَینه اما این
آمار به ۳۸ نفر برسی‌یه.[۷۲] در نهایت پس از دکلستن ۲ نفر دیگه از مجروحون به
بکاشته‌بَیی‌ئون، این رقم به ۴۰ نفر برسی‌یه[۷۳] و آمار زخمی‌ئون هم۱۲۰ نفر اعلام
بیّه. همچنین به ادعای این منابع ۶۰ نفر از سربدارون کوشته و زخمی بَینه و گروهی هم
اسیر بَینه.[۷۴] که مجموع به ۸۱ نفر رسینه[۷۵] همچنین ۲۸ نفر از اعضای اتحادیه موفق
به فرار از آمل بَینه.[۱۷۹] ۱۰نفر از اعضای سربدارون ۷ بهمن ۶۰ اعدام بَینه.[۷۶] در
سالگرد واقعه آمل هم، ۲۱ نفر از اعضای اتحادیه، محاکمه و اعدام بَینه.[۷۷] و اعدام
۷ نفر به تعویق دکته[۷۸] شاهد عینی قیام سربدارون (اتحادیه کمونیست‌ئون)، کتاب
پرنده نوپرواز آمار کوشته‌بَیی‌ئون حکومتی ره جعلی دونده و معتقد هسته تعداد
کوشته‌ئون که از نیروئون مسلح بسیج، سپاه و ارتش بینه و نا مردم عادی ویشته از ۲۰۰
نفر و تعداد زخمیون هم ویشته از ۵۰۰ نفر تخمین بزه وانه و همچنین تعداد کوشته و
زخمیای سربدارون ره این واقعه دله شه کتاب دله ۴۴ نفر ذکر هاکرده.[۷۹] و آخر کتاب
لیستی شامل نام ۲۰۱ نفر ارائه بیّه که به عقیده سربدارون ویشتر وشون از کوشته‌ئون و
اعدام بَیی‌ئون به انضمام وشون که قیام دله شرکت نداشتنه و بعدأ دستگیر و اعدام
بَینه، هستنه[۸۰]

از سوی دیگر منابع حکومتی ذکر کانّه که دستگیری سایر اعضای اتحادیه کمونیست‌ئون هم
طول سالای بعد انجام بیّه و حسین ریاحی رهبر اتحادیه کمونیست‌ئون هم ۲۴ تیر ماه
۱۳۶۱ با دِ نفر از رهبرون اتحادیه رستوران یابریکا خیابون اوستاء نجات اللهی توسط
مامورون اطلاعات دستگیر بیّه.[۸۱] ریاحی شه دفاعیه دله دادگاه میون به اشتباهات
خادش اعتراف هاکرده و مدعی بیّه که إما جریون ۳۰ خرداد ۶۰ به اشتباه دکته و منحرف
بَیمی.[۸۲] همچنین برخی از دستگیر بیی‌ئون اتحادیه، اعدام و ویشتر وشون به
زندان‌ئون پچیک مدت و بلند مدت محکوم بَینه. این منابع مدعی هستنه که زندان دله هم
در صورت همکاری با جوموری ایسلامی ایران و احساس پشیمونی، عفو بَینه و به زندگی
عادی بردگرستنه.[۸۳]

اتحادیه کمونیست‌ئون (سربدارون) کوشته‌بیّن برخی از اعضای اسیر بیّه ره زمون درگیری
شهر به خاطر زیر ضرب و شتم قراربَیتن توسط نیروئون حزب‌اللهی و همچنین علت
کوشته‌بیّن مهدی تهران ره به خاطر دَوِستن وه به اتا وانت و بکشی‌ین وه به طرز فجیع
بنه سر وسّه دونّه.[۸۴] اما بنابر ادعای منابع حکومتی شو ۶ بهمن، اعضای اتحادیه
کمونسیت‌ئون تعداد ۵ نفر از جوونای غیرمسلح که تنها مشغول پاک‌هاکردن شعارون
کمونیستی از روی دیوار بینه به ضرب گلوله بکوشته و ۲ نفر ره زخمی هاکردنه.[۸۵] و
طبق دیگر ادعائون این منابع اقدامی دیگه سربدارون اتا از مردم آمل به نام صادق
مهدوی ره به اسارت بَیتنه و ونه جه بخاستنه تا به امام خمینی توهین هاکنه و پس از
امتناع مهدوی از این بخاسته، سرش ره تا گردن شن دله هاکردنه، انگشت‌ئون دستش ره قطع
هاکرده و ونه دِتا بال ره بشکنینه و سپس با وضع فجیعی وه ره بکوشتنه[۸۶] همچنین
کمونیست‌ئون اتا از شه اقدامات دله، اتا از پاسدارون ره بکوشتنه و ونه بال ره
بشکنینه و با وضع فجیعی جنازه وه ره پشت نیسان وانت بی‌یشتنه و اتا کوچه جه به کوچه
دیگه حرکت دانه.[۸۷]

دلایل شکست‌بخاردِن اتحادیه طبق اونچی که کتاب «جنبش چپ ایران موعاصر دله» به قلم
سپهر ذبیح بنویشته بیّه از بائوته اتا از شرکت کننده‌ئون قیام که از اونجه جه جان
سالم در بَوردبی‌یه به این شرح هسته:[۸۸]

محسن میلانی بنویشته که بعد از دستگیری تعدادی از اعضای جنبش، با استفاده از
اطلاعاتی که از دستگیر بیّه‌ئون به دست بموئه سایر افراد گروه و ویشتر کمیته مرکزی
گروه دستگیر بینه. زندان دله (طبق بائوته سایر افراد سازمان تحت شکنجه)، نظریه
پردازون گروه توبه هاکرده و تقاضای بخشش هاکردنه. وشون حتی روح‌الله خمینی ره به
عنوان سدی علیه امپریالیسم قبول هاکردنه. با اینحال بخششی درمورد این افراد صورت
نَیته. وشون تهران دله محاکمه و به اعدام محکوم بَینه. سپس به آمل منتقل بَینه و
مرکز شهر ملع‌عام دله اعدام بَینه. اعضا و هوادارون خوش اقبالی که از دستگیری
فرارهاکردبینه هم کشور جه فرارهاکردنه.[۸۹] به دلیل اونچی که منابع ایران دله و یا
از زوون مقامات جوموری ایسلامی این واقعه دله، «مقاومت مردمی» بخوندسته بیّه،
روح‌الله خمینی، رهبر جوموری ایسلامی از تنها شهری که شه وصیت‌نامهٔ دله از وه یاد
هاکرده شهر آمل و ونه مردم بی‌یه[۹۰] بخاطر این واقعه الان، این شهر به شهر «هزار
سنگر آمل» معروف بیّه[۹۱] و اتا گت ِمیدون هم به همین اسم داردنّه.

خمینی همچنین از مردم آمل تشکر هاکرد بی‌یه و عقیده داشته که قیام‌گرون «در صورت
فهم ایسلام» به آمل حمله نکاردنه.[۹۲]

سال ۸۶ هم با تصویب شورای عالی انقلاب فرهنگی «حماسه» ۶ بهمن ۱۳۶۰ آمل به پاس اونچی
«فداکاری مردم آمل» اسم بَیته و با نام حماسه مردم آمل تقویم رسمی جوموری ایسلامی
دله ثبت بیّه.[۹۳] مقامات جوموری ایسلامی ایران، به دلیل اونچی مقاومت مردمی
دونّه،[۹۴] این شهر مقابل سربدارون در واقعه آمل ۶ بهمن سال ۱۳۶۰ به کار ورنه. در
این رابطه کتاب‌ئون بسیاری هم بنویشته بیّه.[۹۵]



https://mzn.wikipedia.org/wiki/%D8%A2%D9%84%D9%85%D8%A7%D9%86%DB%8C

آلمانی زبون اتا اوروپایی زبون هسه که اورپا دله سه تا کشور مردم وه ره گنش کننه.
آلمانی آلمان و اوتریش و لیختن اشتاین رسمی زبون هسه و سوئیس مردمون شرق و شمال
اینتا کشور دله هم اینتا زبون ره گنش کننه. آلمانی زبون اتا شاخه از ژرمنی زبون ئون
هسه. آلمانی زبون ۱۳۰ میلیون نفر گنش کر دارنه.

آلمانی ادبیات سه تا آلمانی زبون کشور ادبیات جه چلّه‌بندی وونه. کوهن‌ترین آلمانی
کیتاب انجیل آلمانی زبون جا هسه که میلادی چارومی قرن دله، مارتین لوتر دَس جا
بنویشت بیه. آلمانی ادبیات تا میلادی سده ۱۱ اول نیمه دله همه دینی یا سودی داستان
بینه. از اون زمون تا میلادی چارده سده دله وشون ادبیات حماسی بیه مثل اورندل
داستان،اولاند ترانه ئون،اسکندر ترانه‌ئون، دهارتمان داستانون و تریستان اینا سودون
بنویشت کر جونفریت اشتراسبورخ بیه.

کول دله بونه بوتن که آلمانی ادبیات تا موعاصر دوره پیش دینی بیه و آخرون میلادی
هیژدهم سده دله بیه که بنویشت کرونی مثل جیلرث و جوتشید پیدا بینه که دومی موعود
مسیح داستان ره بنویشته. آلمانی گت بنویشت‌کر اونتا دوره دله گوته بیه و بعد وه
هردرلین، شلایر مالر و امرمان بمونه. میلادی نوزده سده دله آلمان ادبیات کسات بیه
ولی میلادی بیستومی سده دله دباره پا بیته که با شروع بین دتا جهونی جنگ خله از
بنویشت‌کرون آلمان جا کوچ هکردنه بوردنه متحده ایالات امریکا درون.

سوییس مردم ویشتر آلمانی زبون ره گنش کننه. سویس دله کوهن‌ترین کیتابی که آلمانی
زبون جا بنویشت بیه ونه نوم اوسرنچ بوتر امثال بی‌یه که مازرونی ۸۵۲ سال دله بنویشت
بیّه. میلادی نوزده سده دله امیل ویژه خاطره‌ئون کیتاب ره بنویشته و یوهان باسپری
هم هایدی داستان ره بنویشته. اتا سویسی شعرگو که آلمانی زبون جا شعر گته و نوبل
جایزه ره بَورده شیتلر بی‌یه.



https://mzn.wikipedia.org/wiki/%D8%A2%D9%84%D9%81%D8%B1%D8%AF_%D8%A2%D8%AF%D9%84%D8%B1

آدلر معمولاً به عونوان اولين پیشگام گروه روان شناسی اجتماعی در روانکاوی تلقی
بونه، زیرا در ۱۹۱۱ از فروید جدا بيه. وه نظریه‌ای ره تدوین هکرده که «علایق
اجتماعی» در آن نقش عمده‌ای ره ایفا كننه و وه تنها روان شناسی هسه که اتا گروه
چهار نفری تشکیل هداهه که به نوم وه بخونسه بونه.

آدلر در اتا خانواده ثروتمند که در حومه وین، اتریش، زندگی كردنه به دنیا بيئموئه.
وچه گي وه با بیماری، حسادت گت برار و طرد بين از سوی شه مار مشخص بيّه بيه.وه خد
ره شخصی زشت و کچيک اندام تلقی كرده. آدلر نسبت به شه پر بیش از شه مار احساس
نزدیکی كرده و شاید مثل یونگ، بعدا به اینتا دلیل با مفهوم عقده ادیپ مخالفت هکرده
که در تجارب دوره وچگي وه انعکاسی نداشته. آدلر در وچگي با جدیت تموم کار كرده تا
نزد شه همسالون محبوبیت به دست بياره و كم كم که گتتر بيه، به احساس عزت نفس و
پذیرش از سوی دیگرون دست پيدا هكرده که در میون افراد شه خانواده‌ سراغ نداشته.

آدلر در چهار سالگی، هنگامی که از دست و پنجه نرم هکردن با ذات‌الریه‌ای که وه ره
تا دم مرگ بورده بيه بهبودی حاصل هکرده، تصمیم بيته پزشک بوه. درجه دکتری شه پزشکی
ره در ۱۸۹۵ از دانشگاه وین دریافت هکرده. پس از بيتن تخصص چشم‌پزشکی و سپس اشتغال
در پزشکی عمومی، به روانپزشکی روی بيارده. در ۱۹۰۲ شرکت در نشستای بحث گروهی هفتگی
فروید ره به عونوان اتا از چهار عضو مجاز آغاز هکرده. گرچه از نزدیك با فروید کار
كرده، رابطه شخصی با یکدیگر نداشتنه. اتا بار فروید بته که آدلر ونه حوصله‌ره سر
ويْنه.

آدلر در چند سال بعد نظریه‌ای درباره شخصیت تدوین هکرده که از خله جهات با نظریه
فروید تفاوت داشته و تأکید فروید بر عوامل جنسی ره آشکارا مورد انتقاد قرار هداهه.
در ۱۹۱۰ فروید ریاست انجمن روانکاوی وین ره به نوم وه هکرده تا اختلافات فزاینده
بین اين دتا از میون بوره، اما در ۱۹۱۱، انشعاب اجتناب‌ ناپذیر کامل بيه. اینتا
انشعاب تلخ بيه. بعدا آدلر فروید ره کلاهبردار توصیف هکرده و روانکاوی وه ره «کثیف»
بخونسه[۱]. فروید از آدلر به عونوان «نابهنجار» و «دیوانه شهرت» یاد كرده [۲].

آدلر در جنگ جهانی اول به عونوان پزشک در ارتش خدمت هکرده و پس از اون کلینیک‌های
راهنمای وچون ره در مدارس وین سازماندهی هکرده. در سالای دهه ۱۹۲۰ نظام روان شناسی
اجتماعی وی که خد اون ره روان شناسی فردی خونسه پیروون زیادی پیدا هکرده. در ۱۹۲۶
آدلر اولين بازدید از چندین بازدید خد از آمریکا ره انجام هدا و هشت سال بعد به
استادی روان شناسی بالینی در دانشکده پزشکی لانگ‌آیلند (نیویورک) منصوب بيه. وه
درحالی که برای ایراد سخنرانی پر حرارت در سفر بيه، در ابردین (اسکاتلند)، اسکاتلند
بمرده.

فروید در جواب به نامه دوستی که مرگ آدلر به شدت وه ره متأثر هکرده بيه بنويشته،
«من معنای دلسوزی شما برای آدلر ره نفهممه. برای اتا یهودی ريكا که از حومه وین
خارج بونه مرگ در آبردین به خودی خود اتا موقعیت بی‌سابقه و دلیلی هسه بر اینکه تا
چه اندازه پیش بورده. دنیا در برابر ونه مخالفت با روانکاوی پاداش خوبی به وه هدا»
[۳].



https://mzn.wikipedia.org/wiki/%D8%A2%D8%A8%DA%A9%D8%B3%D8%B1_(%D9%85%D8%B0%DA%A9%D9%88%D8%B1%D9%87)

آبکسر اتا روستایِ نوم هسته که مازرون اوستان دله قرار دارنه و ساری شهرستون ِمرکزی
بخش دله دره.

آبکسر ٣ کیلومتری جاده ساری-جویبار قرار دانه. این روستا به علت موقعیت مکانی و
نزدیکی به مرکز ساری مهاجرون زیادی ره شه دله جا هدائه. آبکسر بنا به بائوته
قدیمی‌ئون بدلیل وجود چشمه‌ئون فراوان ئو گذشته به اسم «ئوکثرِِی» به معنای ئو
فراوون و ئوکثیر شهرت داشته که بعدها به نام آبکسر تغییر نام پیدا هاکرده.

دِ چله هستنه اتا از بالا محله و دومی از پایین محله گذرنه و مورد مصرف کشاورزی
آبکسر و روستائون چناربن، گلیرد، واسوکلا و چارطاق بن هستنه.

اینتا روستا، مذکوره دهستون دله قرار دارنه و ایران آماری مرکز ِسرشماری سَره، سال
۱۳۹۰ دله، ونه جمعیت ۱۳۲۸ نفر (۶۴۳خانوار) بی‌یه.[۱]



https://mzn.wikipedia.org/wiki/Nima_Yu%C5%9Fij

علی اسفندیاری یا علی نوری مشهور به نیما یوشیج (بزائه‌یِ ۲۱ آبان ۱۲۷۴ شمسی یا ۲۲
تیرمایِ تبری، یوش ِنور شهرستون دله - بمرده‎یِ ۱۳ دی ۱۳۳۸ شمسی، شمرون ِتهران دله)
مازرون ِمعاصر ِشاعر هسته. وه نو شعر ِسبک ره فارسی دله بساته. نیمایِ اولین کتاب
نوم افسانه بی‌یه که اولین فارسی ِنو شعرون ونه دله دَیینه. این شعرون فارسی ادبیات
ره فعال هاکرده. وه اونتی که ادیبون گانّه تموم نظم و ساختارون ره فارسی ادبیات دله
رِقِد هدائه. نو شعر عونوانی بی‌یه که علی اسفندیاری شه این هونرِ سَر بی‌یشت
بی‌یه.

در سال ۱۳۰۵ با عالیه جهونگیر ایزدیواج هکرده تا به بائوته خادش از افکار پریشون
رها بوّه [۱] درست یک ماه بعد از ایزدیواج، پدرش ابراهیم نوری بمرده [۲] همین زمون
چند شعر از وه کیتاب خانواده سربازدله چاپ بیّه [۳] وه که این زمون به دلیل بی‌کاری
سره‌نشین بی‌بیه تنهایی دله به شعر بائوتن روبیارده و به عوض هکردن شعر فارسی فکر
کارده اما چیزی مونتشر نکارده. [۴]

به سال ۱۳۰۷ خورشیدی محل کار عالیه جهونگیر همسر علی اسفندیاری به آمل اینتیقال
پیدا هکرده. علی اسفندیاری هم با وه به این شهر بورده. یک سال بعد وشون به رشت
بوردنه. عالیه این‌جه مودیر مدرسه بی‌یه و علی اسفندیاری ره سرزنش کارده که چچی
وسّه کار نکانده.[۵]وه مودتی هم در دبیرستان حکیم نیظامی آستارا شروء هکرده به درس
هدائن.

علی اسفندیاری در سال ۱۳۰۰ خارشیدی ایسم خادش ره به نیما تغییر هدائه. نیما ایسم
اتا از شائون باوندیون بی‌یه و به معنی گت ِکمون هسته. وه با همین ایسم شعرون خادش
ره ایمضا کارده. ابلین سنه‌ئون صدور سه‌جلدی ایسم وه نیماخان یوشیج ثبت بیّه.[۶]

نیما در سال ۱۳۰۰ منظومه قصه رنگ پریده ره که یک سال پیش بائوت بی‌یه هفته‌نامه قرن
بیستم میرزاده عشقی دله به چاپ برسنیه.[۷] این منظومه موخالفت بسیاری از شاعرون
سونّتی و پیرو سبک قدیم میثل ملک الشوعرای بهار و مهدی حمیدی شیرازی ره راست
هاکرده. شاعرون سونتی به مسخره و آزار وه دست بزونه. نیما پس از مودتی به درس هدائن
توی مدرسه‌ئون موختلف از جمله مدرسه عالی صنعتی تهرون و همکاری با روزنامه‌ئونی
میثل مجله موسیقی و مجله کویر انجوم هدائه.

منظومه قصه رنگ پریده در حقیقت ابلین اثر منظوم نیمایی هسته که در قالب مثنوی (بحر
هزج مسدس) سروده بیه. شاعر در این اثر زندگی خادش ره روایت هکرده و از خلال وه به
مفاسد ایجتیماعی دپیته.[۸] بخش ابّل این کار در قرن بیستم چاپ بی‌بیه. سپس افسانه
ره بائوته که ونه دله روحی رمانتیک حاکم هسته و به عشق نیز نیما هارشائئ دیگرگونه
دانه و عشق عارفانه ره رد کانده.[۹] چنان که خطاب به حافظ می‌گوید: حافظا این چه
کید و دروغ است کز زبان می و جام ساقی است نالی ار تا ابد باورم نیست که بر آن عشق
بازی که باقی است من بر آن عاشقم کو رونده است نیما در این آثار و اشعاری میثل خروس
و روباه، چشمه و بز ملاحسن مسأله‌گو افکاری ایجتیمائی ره گانه اما قالب اشعار قدیمی
هسته. مشخص ِکه وه مشق شاعری کانده و هنوز راه خادش ره پیدا نکارده. [۱۰] با این
حال انتشار افسانه دونیای ادبیات اون زمون ره تکون هدائه.[۱۱] ای شو هم در
هفته‌نامه نوبهار محمدتقی بهار چاپ بیّه و جنجالی راست هاکرده.[۱۲]

نیمایوشیج جوونی دله عاشق ات کیجا بیّه، ولی به دلیل ایختیلاف دینی نتونسته با وه
ایزدیواج هکنه. [۱۳]بعد از این شکست وه عاشق کیجائی روستایی به ایسم صفورا بیه و
خواسته با وه ایزدیواج هکنه ولی کیجا نخواسته به‌یه شهر دله[۱۴] نیما صفورا ره زمون
اودکتن روخنه دله بدی بی‌یه. این منظره شاعرونه و شیکست عشق پیشین ایلهام‌بخش وه
توی بائوتن افسانه بی‌یه.[۱۵]

آخر نیما در ۶ اردیبهشت ۱۳۰۵ خورشیدی ایزدیواج هکرده . ونه زِنا عالیه جهونگیر
میرزا اسماعیل شیرازی ِوچه و خواخِرزائ میرزا جهانگیر صوراسرافیل بی‌یه.[۱۶] حاصل
این ایزدیواج که تا پایان عمر دوام داشته ات ریکا با ایسم شراگیم بی‌یه که الآن
آمریکا دله دره . شراگیم در سال ۱۳۲۴ خارشیدی کنارهکته.[۱۷]

نیما در ۱۳ دی ۱۳۳۸ بمرده و ایمامزاده عبدوالله تهرون دله چال هکردنه. بعدأ در سال
۱۳۷۲ خورشیدی بنا به وصیت وه جینازه وه ره بوردن ونه سره. مزار وه کینار مزار ونه
دَدَ ، بهجت‎الزمان اسفندیاری (درگذشته به تاریخ ۸ خرداد ۱۳۸۶) و مزار سیروس طاهباز
وسط حیاط دله دره.



https://mzn.wikipedia.org/wiki/BBC

بی‌بی‌سی (انگلیسی جه: British Broadcasting Corporation؛ مخففاً BBC؛ یعنی
بریتانیای ونگ‌واهاکردنِ بنگاه) قدیمی‌ترین و گتترین بنگاه پخش خور سرتاسر جهون
هسته.

بی‌بی‌سی اصلی فعالیت تولید برنومه و سرویسون خوری هسته. بی‌بی‌سی شعار این هسته:
«هر ملت ونه صلح و آرامش جه دیگر ملت‌ها جه گپ بزنه.»[۱] بی‌بی‌سی سه طریق رادیو،
تلویزون و اینترنت جه پخش وونه.

بی‌بی‌سی ۱۸ اکتبر سال ۱۹۲۲ بساته بیّه. سال ۱۹۲۷ ونه نوم بَیی‌یه «بی‌بی‌سی» و
پروانه سلطنتی بییته و اتا دولتی شرکت حیساب بیّه.

بی‌بی‌سی هنتا هم اتا دولتی بنگاه نیمه‌خودمختار هسته که «بی‌بی‌سی ِهیأت امنا» وه
ره اداره کانّه. ونه رئیس-رؤسا گانّه که بی‌بی‌سی تحت هیچ نفوذ تجاری و سیاسی نی‌یه
و فقط مخاطبین ره پاسخگو هسته.[۲]

بی‌بی‌سی سالانه بودجه نزدیک ۴ میلیارد و ۳۰۰ میلیون پوند هسته. تموم بخش‌های بودجه
هزینه ماهیونه‌ای که هر خانواده‌ی تلویزون‌دار بریتانیا دله پرداخت کانده جه، تامین
وانه. این هزینه تلویزون‌های رنگی وسّه ۱۴۵٫۵۰ پوند و سیو-اسپه‌ئون وسّه ۴۹ پوند
ات‌سال دله هسته.[۳] فقط بخش جهونی ِبودجه سال ۲۰۱۴ تاسا بریتانیا امورخارجه وزارت
جه هدائه وانه. [۴]



https://mzn.wikipedia.org/wiki/2008

۲۰۰۸ (سال دِهزار و هشت، عددنویسی رومی:MMVIII) میلادی هشتمین سال سده ۲۱ میلادی جه
و هشتمین سال هزاره سوم میلادی جه هسته. بر اساس گرگوری تقویم این سال از اولین روز
سه شنبه ۱ ژانویه ۲۰۰۸ شروع بیّه و آخر چارشنبه ۳۱ دسامبر ۲۰۰۸ تموم بیّه چینی
تقویم دله این سال گل سال اسم دانّه. تبری تقویم دله این سال از ۱۲شروینه‌ما ۱۵۱۹
تا ۱۲شروینه‌ما ۱۵۲۰ کفنه. ایرانی تقویم دله سال ۲۰۰۸ از ۱۱ دی ۱۳۸۶ شروع وانه و
تاریخ ۱۱ دی ۱۳۸۷ تموم وانه. سال ۲۰۰۸ مطابق سال‌ئون ۱۴۲۸، ۱۴۲۹، و ۱۴۳۰ هجری قمری
هسته.

مهم‌ترین اتفاقات این سال ره بنشنه، دمباله اقتصادی بوحران 2007-2009، اعلان
استقلال کوزوو صربستون جه، انتخابات ریاست جوموری روسیه و انتخاب بیّن دیمیتری
مدودف، وقوع چرخند پر تلفات نرگس کشور برمه دله، حل بوحران سیاسی لوبنان و امضای
توافقنامه دوحه، رکورد شکنی قیمت نفت، بازداشت رادوان کاراجیچ به اتهام نسل کوشی
دهه ۹۰ میلادی دله، گرجستون و روسیه جنگ، برگزاری تابستونی المپیک پکن، انتخابات
ریاست جوموری آمریکا و انتخاب بیّن باراک اوباما، حملات تروریستی بمبئی و اسرائیل و
غزه جنگ بدونستن.

تنها چار روز پیش از شروع سال ۲۰۰۸ میلادی، بی‌نظیر بوتو به قتل برسیــبی‌یه و این
موضوع باعث افزایش نگرانی از دست بوردن ثبات سیاسی پاکستون دولت بَیبی‌یه. این
موضوع باعث افزایش حضور نظامیون خارجی افغانستون دله بیّه. افزایش میزون خشونت‌ئون
هفته‌ئون اول سال ۲۰۰۸ دله عراق خوشبینی‌ئون قبلی‌ نسبت به محدود بیّن خشونت عراق
دله ره که پس از افزایش شدید نیروی آمریکا عراق دله به‌دست بموبی‌یه ره کمرنگ
هاکرده. اما به‌صورت تصور عمومی‌‌ای که دولت بوش توجهش ره عراق جه به سمت افغانستون
بَورده وجود داشته.[۵]



https://mzn.wikipedia.org/wiki/%DB%B2%DB%B0%DB%B0%DB%B8

۲۰۰۸ (سال دِهزار و هشت، عددنویسی رومی:MMVIII) میلادی هشتمین سال سده ۲۱ میلادی جه
و هشتمین سال هزاره سوم میلادی جه هسته. بر اساس گرگوری تقویم این سال از اولین روز
سه شنبه ۱ ژانویه ۲۰۰۸ شروع بیّه و آخر چارشنبه ۳۱ دسامبر ۲۰۰۸ تموم بیّه چینی
تقویم دله این سال گل سال اسم دانّه. تبری تقویم دله این سال از ۱۲شروینه‌ما ۱۵۱۹
تا ۱۲شروینه‌ما ۱۵۲۰ کفنه. ایرانی تقویم دله سال ۲۰۰۸ از ۱۱ دی ۱۳۸۶ شروع وانه و
تاریخ ۱۱ دی ۱۳۸۷ تموم وانه. سال ۲۰۰۸ مطابق سال‌ئون ۱۴۲۸، ۱۴۲۹، و ۱۴۳۰ هجری قمری
هسته.

مهم‌ترین اتفاقات این سال ره بنشنه، دمباله اقتصادی بوحران 2007-2009، اعلان
استقلال کوزوو صربستون جه، انتخابات ریاست جوموری روسیه و انتخاب بیّن دیمیتری
مدودف، وقوع چرخند پر تلفات نرگس کشور برمه دله، حل بوحران سیاسی لوبنان و امضای
توافقنامه دوحه، رکورد شکنی قیمت نفت، بازداشت رادوان کاراجیچ به اتهام نسل کوشی
دهه ۹۰ میلادی دله، گرجستون و روسیه جنگ، برگزاری تابستونی المپیک پکن، انتخابات
ریاست جوموری آمریکا و انتخاب بیّن باراک اوباما، حملات تروریستی بمبئی و اسرائیل و
غزه جنگ بدونستن.

تنها چار روز پیش از شروع سال ۲۰۰۸ میلادی، بی‌نظیر بوتو به قتل برسیــبی‌یه و این
موضوع باعث افزایش نگرانی از دست بوردن ثبات سیاسی پاکستون دولت بَیبی‌یه. این
موضوع باعث افزایش حضور نظامیون خارجی افغانستون دله بیّه. افزایش میزون خشونت‌ئون
هفته‌ئون اول سال ۲۰۰۸ دله عراق خوشبینی‌ئون قبلی‌ نسبت به محدود بیّن خشونت عراق
دله ره که پس از افزایش شدید نیروی آمریکا عراق دله به‌دست بموبی‌یه ره کمرنگ
هاکرده. اما به‌صورت تصور عمومی‌‌ای که دولت بوش توجهش ره عراق جه به سمت افغانستون
بَورده وجود داشته.[۵]



https://mzn.wikipedia.org/wiki/%DB%8C%DB%8C%D9%84%D9%85%D8%A7%D8%B2_%DA%AF%D9%88%D9%86%DB%8C

یلماز گونِی (زازاکی جه: Yılmaz Güney) (بزائه ۱ آوریل ۱۹۳۷ - بمرده ۹ سپتامبر
۱۹۸۴) کارگردون، فیلمنومه‌نویس، بازیگر و نویسنده زازاکی اهل تورکیه هسته.

وه سال ۱۹۳۷ اتا فقیر خانواده میون اتا از روستائون اطراف آدانا کوردستون دله دنیا
بموئه. وه وچگی گدر مجبور به کار هاکردن بیّه. وه دانشکده حقوق دانشگاه آنکارا دله
مشغول به تحصیل بی‌یه که با آشنایی اتا گت نمایشنومه‌نویس جه ونه زندگی عوض بیّه.
وه چهره‌ای بشناسی‌بَیی سوسیالیست هنرمندون جهون میون هسته و ونه فیلم‌ها جه سعی بر
نشون هدائن تفاوتون فاحش بین شرق و غرب تورکیه به طور کلی و مناطق زازانشین و کورد
نشین با دیگه نقاط تورکیه بی‌یه. بعد از کودتای راستی ارتش وه زندون دکته و با
استفاده از مرخصی فرار هاکرده و فرانسه جه پناه بَییته. اینتا په ونه تورکی تابعیت
حذف بیّه. وه سال ۱۹۸۴ ۴۷ سالگی گدر سرطان جه بمرده.

ونه راستی نوم یلماز پوتون Yilmaz Pütün هسته. اما شه ره یلماز گونی بنومسته. یلماز
شه آخرین مصاحبه دله که اتا از فیلم‌ها درباره بی‌یه، گاته: «این فیلم در اصل
سرگذشت کوردی مردمون هسته اما حتی اجازه نداشتمی این فیلم دله کوردی زوون جه گپ
بزنیم و اگه این کار ره کاردمی همه کسایی که فیلم سَره زحمت بکشینه، زندونی بینه…»

ونه وسّه بعضی کوردی فیلمونِ جشنواره‌ئون دله اتا بخش یِلنه تا ونه یاد زنّه
بمونده.[۱]



https://mzn.wikipedia.org/wiki/%DB%8C%D8%BA%D9%85%D8%A7_%DA%AF%D9%84%D8%B1%D9%88%D8%A6%DB%8C

یغما گلرویی (بزائه ۶ مرداد ۱۳۵۴ هجری شمسی، ارومیه دله) اتا ایرانی ترانه‌سرا،
مترجم، نویسنده و بازیگر هسته.

ونه آثار شعر، داستان، ترجمه، فیلم‌نومه و... ِسبک جا منتشر بَیینه و ونه شعرون ره
خوننده‌ئونی سیاوش قمیشی، امیر کریمی، حسن شماعی زاده، معین، امید، شاهین نجفی،
فرهاد جواهر کلام، ناصر عبدالهی، شادمهر عقیلی، قاسم افشار، سعید شهروز و رضا
یزدانی واری تااسا اجراء هاکردنه.

ونه همکاریون شاهین نجفی جه آلبوم هیچ، هیچ، هیچ دله خله ونه بقیه‌ی آثار جه فرق
کارده. شاهین نجفی هم همین آلبوم دله اتا آهنگ، که ونه نوم «ته ره ناتمه نشو»
(فارسی جه: نگفتمت نرو) بی‌یه ره، ونه وسّه بخوندسته.[۱]

یغما گلرویی اسا خله مریض هسته و ونه ریه وه ره اذیت کانده. وه هنر و ادبیات جه
کنار بکشی‌یه و بائوته که دیگه نخانه هیچ فعالیت ادبی یا هنری داره.[۲] شاهین نجفی
این خَور په، ونسه پیغوم برسنی‌یه و ونه کار ره غلط بدونسته.[۳]



https://mzn.wikipedia.org/wiki/%DB%8C%D8%B2%D8%AF%DA%AF%D8%B1%D8%AF_%D8%B3%D9%88%D9%85

یزدگرد سوم ساسانیونِ سی و چارومین و آخرین شا، که شهریار ِوچه و خسرو پرویز ِنوه و
شیرین ِشی بی‌یه. سال ۶۳۲ میلادی چون هچکی دیگه سلطنتی خانواده دله نموندست‌بی‌یه،
وه ره بَییتنه و شا هاکردنه. [۱] گانّه که وه وقتی خاسته شا بواشه ۲۱ ساله بی‌یه و
بیست سال شائی هاکرده. وه که شا بگردسته، ایران دله‌ی بل-بشو و درگیریون تموم
بَیینه و مردِم متحد بگردستنه. [۲]

عربون حمله ونه شائی گادِر بی‌یه که باعث بیّه تیسفون و تقریباًً ساسانیون ِتموم
سامون ره اعراب بَییرن. یزدگرد هم نتیجتاً باو ِهمراهی فرار هاکرده و وقتی
گاوباریون وه ره دعوت هاکردنه، قبول نکارده و بورده مرو ِسمت که اونجه جه بتونه چین
جه ارتباط پیدا هاکنه ولی اونجه‌ی حاکمون وه ره خیانت هاکردنه و اتا اَسیوبون
آخرسری وه ره بکاشته.



https://mzn.wikipedia.org/wiki/%DA%AF%D9%88%D8%B2%D9%86%DA%AF%D9%88

گوزنگو ره مناطق مختلف دله تسم بکا، تسمببو، تسن بابو، زورگاردن، پتال، چسمبابو یا
گا گندله کنک هم گانّه ولی ونه علمی نوم Scarabaeidae هسته.[۱] گوزنگو اتجور
بَئو/بَتّو (=حشره) هسته که زیست‌شناسی دله، قاب‌بالون ِراسته (Coleoptera) و
گوزنگوی ِبالاخانواده (Scarabaeoidea) دله جا گنّه.

این زیستی خانواده دله ۳۰ هزار جور تسوک جا گیرنه که همه ره بَنشِنه گوزنگو
بِنومستن. گوزنگوی ِقایده ۵ تا ۶۰ میلیمتر هَسته. وشون ِبَدِن ویشته اتا فلزی رنگ
دانّه.

گوزنگو باستانی مصر ِفرهنگ دله ات‌جور اسطوره‌یی خدا بی‌یه و وشون ِباقی‌بموندست
آثار دله بنشنه ات‌خله گوزنگوی موجستمه و نقاشی ره بَدی‌یِن.[۲]



https://mzn.wikipedia.org/wiki/%DA%AF%D8%AA%D9%90_%DA%A9%D9%88%D8%B1%D9%88%D8%B4%D9%90_%D8%B1%D9%88%D8%B2

گتِ کوروشِ روز، ۷ آبان (۲۹ اکتبر) دله، اتتا روز غیررسمی گرامی‌داشت کوروش بزرگ
وسه، مشهور به کوروش کبیر، بنیان‌گذار و اولین شای شاهنشاهی هخامنشی
هسته.[۱][۲][۳][۴][۵][۶][۷][۸][۹][۱۰][۱۱][۱۲][۱۳]  کوروش روز  هیچ تقویم دله رسمی
ثبت نییه، با این‌حال گروه‌هونِ مختلفی از مردِم ایران خواهون ثبت اینتا روز ایرانِ
تقویم ملی دینه.[۱۴][۱۵][۱۶][۱۷][۱۸][۱۹][۲۰][۲۱] رئیس سازمان میراث فرهنگی، صنایع
دستی و گردشگری ایران دولت اول محمود احمدی‌نژاد دله، اسفندیار رحیم مشایی در باره
این روز بائوته: «درنظر بی تن اتتا روز بنوم کوروش تا اسا در دستور کار اما نییه
اما این موضوع قابل بررسی هسته که  تقویم ملی دله اتتا روز بنوم کوروش یا تخت
جمشید  داریم.»[۲۲]



https://mzn.wikipedia.org/wiki/%DA%A9%DB%8C%D8%A7_%D8%A7%D9%81%D8%B1%D8%A7%D8%B3%DB%8C%D8%A7%D8%A8_%DA%86%D9%84%D8%A7%D9%88%DB%8C

کیا افراسیاب چلاوی اتا تبرستونی سیاست‌مدار، شاعر، سپهسالار و فرمانروا، چلاویون
ِخاندان جه بی‌یه. افراسیاب اوایل فخرالدوله حسن باوندی ِحکومت گادِر سپهسالاری جه
بَرِسی‌یه ولی ات‌کم بگذشته په وه ره بَکاشته و شه چلاویون ِسلسله ره بساته و اینتی
میون سال‌های ۱۳۴۹ تا ۱۳۵۹ میلادی تبرستون ِحکومت سَر دَیّه.

کیا افراسیاب که تیناری نَتونِسته تبرستون ره کنترل داره، اتا معروف مِلّا مِنبِر
په بورده. میرقوام‌الدین مرعشی، که وه ره میربزرگ هم گاتنه، اتا گتِ مِلّا بی‌یه که
سربدارون ِتفکرات ره مازرون دله بیارده و ات‌خله په‌رو جمع هاکرده، افراسیاب هم ونه
کومِک جه شه حکومت ره قوی‌ته هاکرده. افراسیاب و میربزرگ میون کم‌کم اختلاف دَکِته
و وشون همدیگه جه سِوا بَیینه و تا جایی پیش بوردنه که جلالک مارپرچیم جنگ دله
مرعشیون ِپه‌روون افراسیاب ره بَکاشتنه و ونه سامون ره مرعشیون بَییتنه شه وسّه.

کیا افراسیاب مازرونی ادبیات دله هم اتا تأثیرگزار ِشاعر هسته. وه ات‌خله دِبیتی
این زوون جه بائوته که ات‌سری ظهیرالدین مرعشی ِکتاب دله دَره و ات‌سری ره هم اتا
اسکندرنومه‌ی وسط الحاقی بَنویشتنه که پیدا بیّه.

کیا افراسیاب وَچون، ونه بَمردِن په، تبرستون جه فرار هاکردنه. اسکندر شیخی، که
افراسیاب ِپچیک ریکا بی‌یه، چن سال په‌یی‌ته تیمور ِهِمراهی وَردگردسته آمل دله و
این شهر ِحکومت ره تیموریون ِنوم جه اداره کارده.

ساسانیون ِرِقِدبوردِن په جه تبرستون دله مستقل یا نیمه‌مستقل حکومت‌ها دَیینه، که
وشون دله باوندیون ِسلسله اتا معروف ِخاندان هستنه.[۲] باوندیون ِاسپهبدون ره، چون
وشون ِحکومت ِدوره طولانی بی‌یه، سه‌تا چِلّه (=شاخه) دله تقسیم کانّه: اولین دوره
ملک‌الجبال، دومین دوره اسپهبدیه و سومین دوره کین‌خواریه هسته.

کین‌خواریه (باوندیون ِآخرین چلّه) ره حسام‌الدوله اردشیر سال ۶۳۵ هجری قمری
بِساته. این چِلّه‌ی اسپهبدون ویشته ایلخانان ِدستور په حکومت داشتنه و وشون سامون
محدود بی‌یه. این وضع تا قرن هشتم هجری که باوندیون کوچ هاکردنه رستمدار دله،
دمباله داشته.[۳]

شابلون:هارشین فخرالدوله حسن ِگادِر (کین‌خواریه‌ی ِاسپهبدون جه) سربدارون قدرتمند
بَیینه و امیر مسعود (سربدارون ِحاکم) خراسان تا تبرستون ره تحت نظر بَییته و حتی
بتونسته قومس، جرجان و استرآباد ره بَییره. وه وقتی این مناطق ره بَییته، خاسته
تبرستون ره هم حمله هاکِنه.[۴][۵] فخرالدوله حسن که امیرمسعود ِبخاستی چیون جه آشنا
بی‌یه و ونه نقشه ره دونِسته، ونجه صلح هاکرده و مسعود ره آمل دله راه هِدا ولی اتا
توطئه جه وه ره شهر دله گیر دِمبِدا و بَکاشته.[۶]

فخرالدوله حسن که بتونسته سربدارون ِشر جه راحت بَوو، اسا دِتا دله‌یی قدرت جه وسّه
سَر هاکِنه. این دِتا قدرت چلاویون و جلالیون بینه که همدیگه جه رقابت و دشمنی
داشتنه و وشون ِرقابت تبرستون ِاوضاع ره خِراب هاکرد بی‌یه. این دِتا خاندان
ِآدِمون هم باوندی حکومت ِوزیرون و درباریون ره تشکیل دانه[۷] و وشون ِدشمِنی
انگیزه خانوادگی منافع بی‌یه.[۸]

افراسیاب، چلاویون ِرهبر، حسن باوندی ِ«بِرار زن» هم بی‌یه و ونه انتخاب جه
باوندیون ِارتش ِسپهسالار بَییبی‌یه. افراسیاب ِدَئیشتِن (=انتخاب هاکردِن) چلاویون
ِقدرت ره ویشته کارده و موازنه ره بهم زوئه، همینسه جلالیون ره وَر بَخارده و
بوردنه رویان ِاستاندار و پادوسپانیان ِسلسله‌ی ِحاکم، جلال‌الدوله اسکندر، پَلی
شکایت و ونجه بِخاستنه فخرالدوله جه هاپه.[۹] پادوسپانیون ِحاکم اتا گتِ لشکر جه
باوندیون ره حمله هاکرده. فخرالدوله که پادوسپانیون ِلشکر ره بَدی‌یه، بَفهمِسته که
نتونده ونه دیم‌به‌دیم مقاومت هاکنه و جلالیون جه صلح‌بخا بَیّه[۱۰] و تلاش هاکرده
که جلالی و چلاوی ِدِتا خاندان ره آشتی هاده و موزانه ره وَردِگاردِنه ولی افراسیاب
چلاوی ره این کار جه خاشِش نِمو.[۱۱][۱۲]

افراسیاب چلاوی خاسته فخرالدوله‌ی ِمحبوبیت ره کم‌ته هاکِنه و ونه نزدیکون ره ونجه
دورته هاکنه.[۱۳] افراسیاب اول «درویشی و سرداری ِگپ»[یادداشت‌ها ۱] ره راه دینگوئه
که اون گادِر خراسان دله خله مطرح بی‌یه و اصرار داشته که فخرالدوله هم این مسلک
ِپه بوره.[۱۴] افراسیاب چن وقت بگذشته په، بائوته که فخرالدوله حسن ونه زِنای ِکیجا
(افراسیاب ِخورد ِکیجا) ره بِگائه ولی این کارها جه نتونسته شه هدف جه بَرِسه و
آخرسری ۲۷ محرم ۷۵۰ هجری، شه دِتا ریکا که وشون نوم «کیا محمد» و «کیا علی» بی‌یه،
جه بخاسته که فخرالدوله ره بَکاشِن و این دِ نفر وقتی دَیینه فخرالدوله وسّه گرمابه
دله شاهنومه سوت‌خونی کاردنه، وه ره بَکاشتنه.[۱۵][۱۶]

فخرالدوله حسن ِبَمردِن په، وِنه وَچون جلال‌الدوله اسکندر جه پناه بخاستنه و یک
سال په‌یی‌ته اسکندر فخرالدوله‌ی ِانتقام بَییتن وسّه آمل ره لشکر دَکشی‌یه ولی با
اون‌که «کیا محمد» ره بَکاشته؛ جنگ دله شکست بخارده و وَردِگِرسته. مردِم میون هم
خله‌ها چلاویون ِحکومت جه مخالف بینه و کیا جلال متمیر (فیروزکوه ِقلعه ِحاکم)، کیا
اسکندر سیاوش (فیروزکوه ِولایت ِحاکم)، پولادقبا (دماوند ِحاکم) و کیا حسن (لاریجان
ِمله‌ئون ِحاکم) بعضی گت ِآدِمون جه بینه که حسن ِبَمردن جه متأسف بَیینه و چلاویون
جه ناراضی بینه؛[۱۷] ولی پادوسپانیون ِشکست بخاردِن ِمهم‌ترین دلیل قوام‌الدین
مرعشی ِحمایت بی‌یه.[۱۸] کیا افراسیاب که هیچ حامی و پشتیبونی نِداشته، این مِلّا
جه رابطه ایجاد هاکرده و کم‌کم شه حکومت ره ونه په‌روون کومِک جه قوی‌ته
هاکرده.[۱۹]

قوام‌الدین سربدارون ِسامون دله دَیی‌یه و وقتی وَردِگِرسته تبرستون، همون موقع
بَیی‌یه که چلاویون و جلالیون ِمیون آشتی بَییبی‌یه. اون گادِر که کیا افرسیاب
ِریکا فخرالدوله حسن ره بَکاشته[۲۰] وه مصلحتاً شه ره قوام‌الدین ِمُرید سِراق هِدا
تا ونه نفوذ جه مردِم دله استفاده هاکنه.[۲۱] این مسئله اَنده دِمباله پیدا هاکرده
که قوام‌الدین کیا افراسیاب ِاتا ریکا لقب ره بی‌یشته «شیخی».[۲۲] ظهیرالدین مرعشی
تبرستون و رویان و مازرون تاریخ ِکتاب دله این اتحاد خَوری بنویشته:

قوام‌الدین ِموافقت ِدلیل هم کیاافراسیاب جه این بی‌یه که شه هوادارون ره اینتی
ویشته هاکِنه و ونه نوم ره معروف‌ته بَواشه.[۲۵] منوچهر ستوده مازرون درویشون ِکتاب
دله بنویشته:

قوام‌الدین ِایدئولوژیکی نظریات و ونه گپون باعث بَیینه که کیا افرسیاب ره ونجه ترس
بَیره.[۲۷] کیا افراسیاب ِنگرانی این بی‌یه که تبرستون ِمردم قوام‌الدین ِجذب
بَواشِن و اونچی که تبرستون علویون و سربدارون جه بَدی‌بینه یا بِشناس‌بینه وسّه،
اتا دینی حکومت په دَوون و بِخائِن چلاوی حکومت ره تهدید هاکِنن. میرقوام‌الدین خله
ساده‌پوش بی‌یه و ساده غذا خارده و شه نظریات دله مساوات ره عملاً سِراق دائه و کیا
افراسیاب هم اوایل این نظریات په دَیی‌یه ولی وقتی حکومت جه بَرسی‌یه دیگه اینان
کارها ره نَکارده و درویشی زندگی جه دوری هاکرده.[۲۸]

این فرق و فَسِلون باعث بَیینه که افراسیاب مرعشیون جه سِوا بَواشه و وشون جه وه ره
ترس بَییره.[۲۹][۳۰] این مسائل ِپه، کیا افراسیاب ات‌سری سُنّی مِلّائون جه مشورت
هاکرده[۳۱] و تصمیم بَییته که یا قوام‌الدین ره مجبور هاکِنه که درویشی زندگی جه
دَس بَکشه یا وه ره بایکوت هاکنه[۳۲] آخرسر هم قوام‌الدین ره دِمبِدائه زندون.[۳۳]

قوام‌الدین ِزندونی بیّن په، افراسیاب جلالیون جه صلح هاکرده و وشون جه مشورت
بخاسته. همین گادِر قوام‌الدین ِاتا ریکا ره قولِنج بَییته و مریضی جه بمرده. این
اتفاق باعث بیّه مرعشیون ِپه‌روون خشمگین بَواشِن و این اتفاق ره قوام‌الدین
ِکرامات جه دونِن و ونه آزادی ره بِخائِن و اینتی افراسیاب ره مجبور هاکردنه که وه
ره آزاد هاکِنن.[۳۴]

قوام‌الدین وقتی زندون جه آزاد بیّه، شه حامیون و فامیل‌ها هِمراه بورده دابو دله و
شه دفاعی آمادگی ره ویشته هاکرده. اتا جنگ دله که سال ۷۶۰ هجری قمری جلالک مار
پرچیم ِنوم جه اتفاق دَکِته، مازرون ِدرویشون قوام‌الدین ِرهبری جه بتونِستنه
چلاویون ِارتش ره شکست هادِن.[۳۵] [۳۶] این جنگ دله افراسیاب چلاوی و ونه چارتا
ریکا بَمِردنه و ونه بعضی حامیون و ونه آخرین ریکا، اسکندر شیخی، جنگ ِمیدون جه
فرار هاکردنه و دَربوردنه که مَیِّن کانده که چلاویون این زمون دیگه تبرستون ِمردم
دله دیگه حامی نداشتنه.[۳۷]

شابلون:هارشین نظامی گنجوی ِکتابون دله که پاریس ِموزه‌ئون دله کَتِنه،
مخزن‌الاسرار و خسرو و شیرین میون خیام ِبعضی شعرون ره بنویشتنه و اسکندرنومه دله
هم ات‌خله «دِ بیتی» ره مازرونی زوون جه اتا الحاقی خط جه بنویشتنه که نسبتاً قدیمی
هم هستنه. این رباعیات ِوزن، ایرانیون – و لااقل تبرستونیون – ِملی وزن هسته و خلیل
بن احمد ِبحریات جه نینه.[۳۸]

این دِ بیتی‌های ِشاعرون «امیر افراسیاب»، «امیر داوود» و «حسن کیا» هستنه که وشون
دله اولین نفر کیا افراسیاب چلاوی هسته و دِ نفر دیگه ونه معاصرون و اطرافیون جه
هستنه. کیا افراسیاب چلاوی جه سه‌تا دِبیتی دیگه هم تبرستون و رویان و مازرون تاریخ
ِکتاب دله وجود دانّه.[۳۹]

این دِبیتی‌ها مازرونی زوون ِتاریخ و ادبیات دله خله ارزش دارنه؛ این زوون
ِقدیمی‌ترین بنویشته‌ئونی که هَنتا باقی بموندستنه، قرن‌های چاروم تا نهم هجری قمری
هستنه و ۱۲ بیتی که افراسیاب ِشِنه یک‌پنجم شعرونی هستنه که این مجموعه دله دَرنه.
افراسیاب ِشعرون این مجموعه دله بقیه جه راحت‌ته بَخوندسته وانّه و اَمه اِسایی
زوون جه نزدیک‌ته هستنه.[۴۰] اتا فرق دیگه که این شعرون بقیه‌ی اشعار جه دارنه، این
هسته که اینان ِشعر بائوتِن ِدلیل ره نَنویشتنه.[۴۱]

این اشعار آخرین شعرونی هستنه که مازرونی زوون جه بائوته بَیینه؛ چون وقتی تبرستون
ِساسانی‌تبار ِسلسله‌ئون رِقِد بوردنه دیگه مازرونی ِبزمی و رزمی ادبیات هم سَر
بَیّه.[۴۲] تمام الفاظ این شعرون دله مازرونی زوون ِاصیل ِآوانگاری جه بَنویشته
بَیینه ولی وشون دله «فارسی‌گرایی» هم بَدی‌یه وانه. مثلاً «ا» جه «و» بَدِل
استفاده هاکردنه.[یادداشت‌ها ۲][۴۳]



https://mzn.wikipedia.org/wiki/%DA%A9%D9%88%D8%A8%D9%84%D8%A7%DB%8C%E2%80%8C%D8%AE%D8%A7%D9%86

کوبلای‌خان یا قوبلای‌خان (بزائه ۲۳ سپتامبر ۱۲۱۵ - بمرده ۱۸ فوریه ۱۲۹۴ پکن دله)،
چنگیزخان ِاتا ِزک‌زائون بی‌یه، که سالون ۱۲۶۰ تا ۱۲۹۴ حکومت هاکرده و وه مغول
امپراتوری پنجمین گت ِخان بی‌یه. امپراطوری ِسِواسِوا بیّن په، کوبلای چین ره بیته
و یوان سلسله ره سال ۱۲۷۱ این کشور دله بساته. وه تولی‌خان ریکا و هولاکوی برار
بی‌یه.

ونه گادِر ِمهم وقایع، دِتا لشکرکشی بی‌یه که خاسته وشون سَره جاپون ره بَیره ولی
هر دِبار کامی‌کازه، اتا گردوا (=گردباد)، ونه کشتی‌ئون ره بشکنی‌یه و مجبور بینه
عقب‌نشینی هاکنن.

کوبلای‌خان گادِر، ایتالیایی گت سفرنومه‌نویس، مارکو پولو برسی‌یه چین دله و مدت
زیادی ونه درباره دله کار کارده.



https://mzn.wikipedia.org/wiki/%DA%A9%D9%86%DA%AF%D9%84%D9%88

کنگلوی قلعه ، سوادکوه شهرستون دله قرار بئیته و حدود ۱۵۰۰ سال قدمت دارنه . اینتا
قلعه او ی ایزدبانو ، آناهیتای نیایشگاه بیه.

قبلن تصور بر اینتا بیه که وه اتا ساسانی قلعه هسته که کوه بالا قرار بئیته . اما
اخیرا موطالعاتی صورت بئی ته که نشون دنه اینتا بنا اتا ساسانی نیایشگاه هسته
آناهیتای وسه.

ونه شمال ور اتا بلند کوه قرار دارنه که ونه نوم خـِرونـَرو هسته . اینتا واژه اتا
پهلوی واژو ئه که ونه معنی خورشید جوهر هسته . و با مهر پرستی ، میترائیسم ارتباط
دارنه که اون گدر مازرون دله رائج بیه.

کنگلو بنا لاشه سنگ ، گچ و ساروج جا بسات بئی یه ونه پلان بیضی شکل و برج واری هسته
، که حدود ۵۰ متر زیر بنا دارنه . اینتا بنا در اصل سه طبقه بیه که اسا ونه سقف فرو
دشندیه .

گور کشف بهی یه کنگلوی قلعه ی پلی . اینتا گور لاشه سنگ و تیل ملات جا بسات بهی یه
. جسد ره با چگون نزدیک به دیهون و جمع بئی زانوئون ، غرب ور اینتا گور دله دفن
هاکردنه . اینتا دفن روش قبل تاریخ گدر شه و مازرون دله تا اوائل اسلام رائج بی یه.

اتا تصویری دیگه ساسانی گور کشف بئی کنگلوی قلعه ی پلی . باستان اشناسون اینتا گور
دله اتا خله وسایل کشف هاکردنه . اتا انگوشتر نگین سر ، شش‌پر خورشید نقش حک بئی یه
که از مظاهر میترائیسم هسته.

از جومله وسائلی که اینتا اسکلت پلی کشف بهی یه اتا عقیق انگوشتری بیه که وره به
عنوان مهر استفاده کردنه .



https://mzn.wikipedia.org/wiki/%DA%A9%D9%85%D9%88%D9%86%DB%8C%D8%B3%D8%AA

کمونیسم (انگلیسی جه: Communism) اتا ایدئولوژی هسته که تلاش کانده اتا جامعه بسازه
که ونه دله خصوصی مالکیت وجود نداره و همه چی سَره مردمون هم‌باز بائن ولی حکومتی
هم وجود نداره که مردمون سَر حکومِت هاکنه. کمونیسم ره سوسیالیسم ِچلّه‌ئون
(=شاخه‌ها) جه دونّه. بعضی کشورون هم، چین واری، کمونیسم ره اتا جدیدِ دین دونّه.

کمونیستی کشورون و حزبون شه دسته‌بندی‌های زیادی دارنه. مثلاً مائوئیسم، تروتئیسم،
مشورتی کمونیسم، لوگزامبورگیسم، آنارشیست کمونیسم، مسیحی کمونیسم، استالینیسم،
تروتئیسم و...

کارل مارکس گاته وقتی فقیر آدمون (= پرولتاریا) حکومت جه بَرِسِن، نتونّه
ات‌دَقِستی مالکیت ِقانون ره بِشکِنِن و شه بخاستی‌ئون ره انجام هادِن. وشون ونه
اول انقلاب هاکنن و وقتی پیروز بَیینه شه اتا جدید ِدیکتاتوری بسازِن که ونه نوم
وانه «پرولتاریایِ دیکتاتوری». مارکس گاته این دیکتاتوری ونه سعی هاکنه که جامعه ره
آماده هاکنه و ونه دله مالکیت ره لغو هاکنه تا مملکت کم‌کم «کمونیسم» جه بَرسه.
بنابرین کمونیسم مارکس ِکتاب دله «بی‌مالکیت و بی‌دولت ِکشور» ِمعنی ره دائه.

ولی بعدها وقتی شوروی اولین سوسیالیستی حکومت ره بساته، لنین شه حکومت دله اتا حزب
بساته که همه کاره بی‌یه و پرولتاریایِ دیکتاتوری ره بعهده داشته. وه این حزب ِنوم
ره بی‌یشته «کمونیست حزب» و بعضی سوسیالیستون، که وشون طرز فکر فرق داشته، جه سیوا
بیّه و هیچ وقت نتونِسته کمونیسم واقعی معنی ره اونتی که مارکس بائوت بی‌یه، اجرا
هاکنه. هیچ کشور دیگه‌یی هم این کار ره نکارده و همینسه اسا اتی بیّه که کشورونی که
سوسیالیستی اَرمون دارِن و تک‌حزبی بائِن ره کمونیست خوندنّه.



https://mzn.wikipedia.org/wiki/%DA%A9%D8%A7%D8%B1%D9%84_%D9%85%D8%A7%D8%B1%DB%8C%D8%A7%D9%81%D9%88%D9%86_%D9%88%D8%A8%D8%B1

کارل ماریا فردریش ارنست فون وبر (به آلمانی زبون: Carl Maria von Weber) ‏
(۱۷۸۶-۱۸۲۶) آهنگساز آلمانی بی‌یه.

ونه اپرائون تأثیر زیادی به شکل‌گیری اپرائون دوره رمانتیک آلمان داشته. وبر آثار
زیادی ساز کلارینت وسّه بنویشته. علاوه بر آهنگسازی، به بنویشتن مقالات موسیقی هم
پرداخته.

وبر اوتین، نزدیک لوبک دله دنیا بمو. ونه پییر که خادش کار موسیقی دله دیّه مدتی وه
ره آموزش دائه. وبر شه تحصیلات موسیقی ره سالزبورگ و مونیخ دله دمباله بییته. پس از
مدتی که همراه خانواده به فرایبورگ زاکسن بورده، دِباره به سالزبورگ وردگاردسته و
جوزف هایدن شاگرد بیّه.

ونه موفقیت باعث بیّه تا چنتا کار مربوط به موسیقی وه ره پیشنهاد بوو. مدتی کاخ دوک
ورتمبرگ دله کار کارده و چندی رئیس اپرای پراگ و بعد اپرای درسدن بیّه.

ونه معروف اپرا «در فرایشوتز» با موفقیت روبرو بیّه و تا امه زمون ونه تینار
ِاپرائه که همچنان اجرا وونه.



https://mzn.wikipedia.org/wiki/%DA%86%D9%84%D9%87_%D8%B4%D9%88

چلّه شو یا یَلدا شو یا شب چلّه سال ِبلندترین شو نیم‌کورهٔ شومالی زمین دله هسه.
اینتا شو ۳۰ آذر ِآفتاب مار بوردن گادِر جه شروع وانه (آخرین روز پاییز) و تا آفتاب
ِدربموئن ِروز ۱ دی (اولین روز زمستون) بئوته بونه. ایرانیون و بسیاری از دیگر
اقوام یلدا شو ره جشن گیرنه. اینتا شو شومالی نیم‌کوره دله زمستونی انقلاب جه
هم‌گادِر هسه و همینسه این زمونِ په هرچی گذرنه روز بلندتر بونه و شو کوتاه‌تر
بونه.

واژهٔ «یلدا» ریشهٔ سریانی دارنه و به‌ معنای «به دنیا بیئموئن» و «تولد» هسه.
منظور از تولد، ولادت خورشید (مهر/میترا) هسه. رومیان آن ره ناتالیس آنایکتوس یعنی
روز تولد مهر شکست‌ناپذیر گتنه.[۱] ابوریحان بیرونی از اینتا جشن با نوم «گت میلاد»
نوم بورده و منظور از آن ره «میلاد خورشید» دونسته‌.[۲]

چلّه ، دو موقعیت گاه‌شمارانه در طول اتا سال خورشیدی با کارکردهای فرهنگ عامه، اتا
در آغاز تابستون (تیرماه) و دیگری در آغاز زمستون (دی ماه)، هر کدوم موتشکل از دو
بخش بزرگ (چهل روز) و کوچک (بیست روز). واژه چلّه بئیته بئی از چهل (معین، ذیل
واژه) و مخفف «چهله» و صرفن نشان‌دهنده گذشت اتا دوره زمونی معین (و نه الزامآن چهل
روزه) هسه.[۳]

اونا ملاحظه هکردنه که در بعضی روزا و فصلا روزا بسیار بلند بونه و در نتیجه در اون
روزا، از روشنی و نور خورشید بیشتر تونسنه استفاده هکنن. اینتا اعتقاد پدید بی
ئموئه که نور و روشنایی و تابش خورشید نماد نیک و موافق بیئه و با تاریکی و ظلمت شو
در نبرد و کشمکش‌نه. مردم دوران باستون و از جومله اقوام آریایی، از هند و ایرانی -
هند و اروپایی، دریافتنه که کوتاه‌ترین روزا، آخرین روز پاییز و شب اول زمستون هسه
و بلافاصله پس از اون روزا به تدریج بلندتر و شوها کوتاهتر بونه، از همین رو اونره
زایش شو خورشید گتنه و آنره آغاز سال قرار هدانه.[۴] بدین‌سون در دوران کهن فرهنگ
اوستایی، سال با فصل سرد شروع بیه و در اوستا، واژه Sareda, Saredha «سَرِدَ» یا
«سَرِذَ» که مفهوم «سال» ره افاده کنه، خود به معنای «سرد» هسه و اینتا به معنی
بشارت پیروزی اورمزد بر اهریمن و روشنی بر تاریکی هسه.[۵] در آثارالباقیه ابوریحان
بیرونی، ص ۲۵۵، از روز اول دی ماه، با عنوان «خور» نیز یاد بیّه و در قانون مسعودی
نوسخه موزه بریتانیا در لندن، «خُره روز» ثبت بیّه، اگرچه در برخی منابع دیگر «خرم
روز» نامیده بیّه.[۶] در برهان قاطع ذیل واژه «یلدا» چنین بیئموئه:[۷]

تاریکی نماینده اهریمن بیئه و چون در طولانی‌ترین سال شو، تاریکی اهریمنی بیشتر
هسه، اینتا شو برای ایرانیون نحس بیئه و چون فرا رسیئه،تش روشن کردنه تا تاریکی و
عاملان اهریمنی و شیطانی نابود بوّه و فرار هکنن، مردم گرد هم جمع بینه و شو ره با
بخردن، نوشیدن، شادی و پایکوبی و گپ به سر ایاردنه و ویژه سفره پهن کردنه، هراونچه
تازه میوه فصل که نگهداری بیئه وخشک میوه در سفره اشتنه. سفره یلداشو، «میَزد»
Myazd نوم داشته و شامل میوه‌های تر و خشک، نیز آجیل یا به اصطلاح زرتشتیان، «لُرک»
Lork که از لوازم این جشن و ولیمه بیئه، به افتخار و ویژگی «اورمزد» و «مهر» یا
خورشید برگوزار بیئه.[۸] در آیینای ایرون باستون برای هر مراسم جشن و سرور آیینی،
سفره ای پهن کردنه که بر اون افزون بر آلات و ادوات نیایش، مانند تشدون، عطردون،
بخوردون، برسم و غیره، برآورده‌ها و فراورده‌های بخردنی فصل و خوراکای گوناگون،
مقدس خوراک مانند «می‌زد» نیز بشته بیئه.

ایرانیون گاه یلداشو ره تا دمیدن پرتو پگاه در دامنهٔ کوه‌های البورز به انتظار
باززاییده بین خورشید نیشت بینه. برخی در مهرابه‌ها (نیایشگاه‌های پیروان آیین مهر)
به نیایش مشغول بینه تا پیروزی مهر و شکست اهریمن ره از خداوند طلب هکنن و شوهنگام
دعایی به نوم «نی ید» ره خونسنه که دعای شکرانه نعمت بیئه. روز پس از یلداشو(یکوم
دی ماه) ره خورروز (روز خورشید) و دی گان؛ گتنه و استراحت کردنه و تعطیل عمومی بیئه
(خرمدینان، این روز را خرم روز یا خره روز گتنه).خورروز در ایرون باستان روز برابری
انسانا بیئه در اینتا روز همگان از جومله پادشاه لباس ساده پوشیئه تا یکسون به نظر
بیئن و کسی حق دستور هدائن به دیگری ره نداشته و کارها داوطلبانه انجام می‌گرفتگیته
نه تحت امر. در اینتا روز جنگ هکردن و خونریزی حتا بکوشتن گوسفند و مرغ هم ممنوع
بیئه اینتا موضوع ره نیروهای موتخاصم با ایرانیون نیز دونسنه و در جبهه‌ها رعایت
کردنه و خونریزی به طور موقت متوقف بیئه و بسیار بدیه بئیه که همین قطع موقت جنگ به
صلح طولانی و صفا تبدیل بئیه. در اینتا روز بیشتر از این رو دست از کار کشینه که
نخاسنه احیانن مورتکب بدی بوّن که آیین مهر ارتکاب هر کار بد کوچک ره در روز به
دنیا بیئموئن خورشید ره بسیار گت گناه اشمرسنه. ایرانیون به سرو به چشم مظهر قدرت
در برابر تاریکی و سرما اشانه و در خورروز در برابر اون اسینه و عهد کردنه که تا
سال بعد اتا سرو دیگر بکارن.

در آیین کهن، بنابراتا سنت دیرینه آیین مهر شاهون ایرونی در روز اول دی‌ماه تاج و
تخت شاهی ره بر زمین اشتنه و با اسپه جامه‌ به صحرا شینه و بر اسپه فرش نیشست بینه.
دربونا و نگهبونا کاخ شاهی و (ایرانیون برده نداشتنه / پیرایش ) خدمت‌کارون در سطح
شهر آزاد بینه و مثل دیگرون زندگی کردنه. رئیس و مرئوس، پادشاه و مردم عادی همگی
یکسون بینه. البته درستی این امر تایید نیّه و شاید افسانه‌ای بیش نباشه. ایرانیون
در اینتا شو باقی‌مانده میوه‌هایی ره که انبار هکرده بینه به همراه خشکبار و تنقلات
خردنه و دور هم دور تش نیشت بینه تا سپیده دم بشارت روشنایی هده زیرا به زعم آنان
در اینتا شو تاریکی و سیوهی در اوج خد هسه. جشن یلدا ایرون دله امروز نیز با گرد هم
بیئموئن و شونشینی اعضای خانواده و اقوام در کنار یکدیگر برگوزار بونه. آیین یلدا
شو یا چله شو، بخردن آجیل مخصوص، هندوانه، کنس،انار و شیرینی و میوه‌های گوناگون
هسه که همه جنبهٔ نمادی دارنه و نشونهٔ برکت، تندرستی، فراوونی و شادکامی
هسنه.اینتا شو دله حاضرون با انتخاب و بشکستن اغوز(گردو) از روی پوکی و یا پُری آن،
آینده‌گویی کننه.

مردم استان بوشهر نیز همچون دیگر هموطنان ایرونی، اینتا آیین کهن ره با بوردن به
خنه گتترا گذروننه. هندوانه دریلدا شو در بوشهر کاربرد زیادی دارنه.

در مازندران یلدا شو یا چله شو خله با اهمیت و گرامی داشته بیئه. در اینتا شو همه
مردم به شه گت پدر خنه و گت مار خنه شینه و ضمن دور هم نشینی و بخونسّن فال حافظ و
فردوسی خوانی به بخردن تنقلات و میوه جات به ویژه انار و هندوانه و کنس (ازگیل)
مشغول بینه و با بخردن و نوشیدن و بشدوسن حرفا و داستانای گترا شو ره به سواحی
رسننینه و معتقد بینه که سواحی بعد از چله شو روز پیروزی خورشید بر سیوهی و تاریکیا
هسه.اتا دیگر مراسم ازاینتا انتخاب و بشکستن اغوز(گردو) از روی پوکی و یا پُری آن،
آینده‌گویی کننه.

در گیلان هندوانه ره حتمن فراهم کننه و معتقدنه که هر کس در چله شو هندوانه بخره
تابستون دله احساس تشنگی نکنه و زمستون دله سرما ره حس نکنه. «آوکونوس » یا به
مازندرانی اوکنساتا دیگر از بخردنی‌هایی هسه که این منطقه دله یلدا شو دله رواج
دارنه و به روش خاصی تهیه بونه. در فصل پاییز، کنس ازگیل خام ره در خمره کننه، خمره
ره پر از او کننه و اتا کمه نمک هم به اون اضافه کننه و در خم ره وننه و در گوشه‌ای
خارج از هوای گرم اتاق الننه. کنس سفت و خام، پس از مدتی بئپد و اودار و خوشمزه
بونه.که مازندرون دله وه ره گننه کنس او. آوکونوس در اغلب خانه‌های گیلان تا بهار
آینده پیدا بونه و هر وقت هوس هکنند ازگیل تر و تازه و پخته و برسیه و خوشمزه ره از
خم بیرون ئیارنه و اون ره با گلپر و نمک در آفتاب دله خرننه.(آو= آب و کونوس = کنس
یا همون ازگیل). در گیلان در خانواده‌هایی که در همون سال پسرشون ره داماد یا نامزه
هکرده‌نه رسم هسه که طبقی خانواده نوعروس وسّه راهی هکنن. در اینتا طبق میوه‌ها و
خوراکی‌ها و تنقلات ویژه چله شو به زیبایی در اطراف آراسته بونه و در وسط طبق هم
اتا گت ماهی (معمولاً اسپه ماهی ) تازه و نئپد همراه با تزیین سبزیجات قرار گیرنه
که معتقدنه باعث خیر و برکت و فراوانی روزی تازه داماد و اروس و همچنین سلامت و
باروری نوعروس می‌گردد.

کنس و انار و هندوانه جزو موهم ترین ملزومات چله شو هسنه. همچنین آجیل چله شو نیز
ایرون دله طرفدار بسیاری دارنه .



https://mzn.wikipedia.org/wiki/%D9%BE%E2%80%8C%DA%A9%E2%80%8C%DA%A9

کوردستون کارگرون حزب (کوردی جه: پارتیا کارکەرێن کوردستان) که مخففاً پ‌ک‌ک
بنویشته وونه، اتا چپ‎گرا گروه نوم هسته که مسلحنه و شمالی کوردستون دله درنه. وشون
خانّه که اتا مستقل دولت، ترکیه‌ی کوردنشین مناطق دله، بساجن. [۲] متحد ملل سازمان،
اتحادیه اروپا ،[۳] آمریکا، ترکیه و ایران این حزب ره تروریستی گروه اعلام
هاکاردنه. [۴] این حزب دههٔ ۷۰ گادِر، اتا سازمان واری بساته بیّه ولی دهه‌ئون ۸۰ و
۹۰ ِاواخر، ترکیه‌ی کوردستون دله، وشون و دولت ِجنگ شروع بیّه.

پ‌ک‌ک‌ ایدئولوژی در اصل تلفیق بَیی انقلابی سوسیالیسم و کوردی ناسیونالیسم
بی‌یه.[۵] این کوردی سازمان، خانه مسلحانه جنگ جه ترکیه جه مبارزه هاکنه تا
کوردستون خودمختاری ره بَییره و ویشتر خانه فرهنگی و سیاسی حقوق ره کوردون سه ترکیه
دله بَییره.[۶]

ترکیه دولت سال ۲۰۰۵ میلادی تاسا چن بار شه سعی ره هاکرده که پ‌ک‌ک جه مخفی یا حتی
علنی مذاکره هاکنه. این مذاکرات دله همه جه مشهورته «اسلو مذاکره» بی‌یه. این
مذاکرات هنتا نتیجه نداشتنه و هردفه ات‌چی سه صلح و تَش‌دَوست رِقِد شی‌یه. رجب طیب
اردوغان باته که چنبار ونه دستور په این مذاکرات ره پ‌ک‌ک جه هاکردنه.[۷]

این حزب ِرهبر اتا کوردی هسته که ترکیه ِحکومت جه مخالفه و ونه نوم عبدالله اوجالان
هسته که کوردون میون خله هوادار دانّه.[۸] وه هم اسا اتا زندان، استامبول پَلی،
دره. وه تااسا نزدیک به ۱۰تا کتاب ره زندان دله بنویشته که اتا از وشون ونه دفاعیات
هسته و سومر کاهنی دولت جه، دموکراتیک تمدن ِسو بوردن نوم جه پخش بیّه.

اوجالان زندون بورده په، پ‌ک‌ک تفکرات خله عوض بیّه. وشون دیگه تجزیه‌بخا نینه و
دموکراتیک کنفدرالیسم بدست بیاردن سَره تلاش دارنه. این ایدئولوژی ره اوجالان زندون
دله ماری بوکچین ِکتابون سَر جه بساته. [۹]



https://mzn.wikipedia.org/wiki/%D9%BE%D9%88%D8%B2%D8%A6%DB%8C%D8%AF%D9%88%D9%86

پوزئیدون (به یونانی: Ποσειδῶν) و (به اینگیلیسی: Poseidon)، خدای نام‌ئون بسیاری
بی‌یه. اما وه به خدای دریائون شهرت داشته. وه کرونوس و رئا وچه و اتا از شیش
وچه‌یی بئه که بالاخره بتونسنه قدرت‌ئون دنیا ره تقسیم هاکنن. ونه برارون و خاخرون
عبارتنه از: هستیا، دیمیتر، هرا، هادس و زئوس. تقسیم بندی جهون بین وه و ونه
برارون، زئوس و هادس، انجوم بییته. پوزئیدون فرمانروای دریائون بیّه، زئوس
فرمونروای آسمون و دنیای زیرین هم نصیب هادس بیه. نوم‌ئون الوهیت دیگری که به
پوزئیدون نسبت هدائه وانه عبارتنه از خدای زمین لرزه‌ئون و اسب‌ها. نمادون مرتبط با
پوزئیدون عبارتنه از: دلفین، نیزه سه شاخ و سه ماهی چنگک دار نیزه‌ای. پوزئیدون
اغلب از شه نیروئون مثل زمین لرزه، ئو و اسب‌ها بترسی‌ین و مجازات مردم وسه به
عنوان انتقام از وشون استفاده کانده.



https://mzn.wikipedia.org/wiki/%D9%BE%D9%84%D8%A7

پلا ایرانی آشپزی دله بپته دونه ره بائوته وونه. پلا بپتن دِ صورت کته پلا و
ئوهِکشی جه ممکن هسته. پلا ره بصورت بصورت تیسا پلا یا چلو برخی خِراکون و خارِشیون
جه بَنشِنه بخاردن. همین جور بنشنه پلا دله موادی مخلوط هاکردن که پلائون
جور-وا-جوری ره سازنه.

پیرافو (جاپونی جه: ピラフ pirafu) ات نوع غذا برنج و گوشت و سبزیجات جه هسته. این
کلمه ریشه، “پلا” کلمه هسته. ایرانی پلا قدیمی تلفظ [pilaw] جه دوران عثمانی وارد
ترکی زوون [pilav] بیّه و اروپایی زوونون، اینگلیسی زبون [pilaf] و فرانسوی زوون
[pilaf] واری، وارد بئیه. pirafu اسا اتی خاورمیونه‌ای غذا جاپون دله بشناسی
وانه.[۱]

نزدیک ۹۰٪ برنج ایران دله ونه شمالی استانها دله تولید وانه. پلای تزیینات ایران
دله همه جه ویشته زعفرون و زرشک جه صورت گیرنه و انواع رندی بپته وانه.[۲]



https://mzn.wikipedia.org/wiki/%D9%BE%D8%A7%DA%A9%D8%A6%D9%88%D9%86

مختصات: ‏۰۰″ ۱۰′ ۷۳°شرقی ‏۰۰″ ۴۰′ ۳۳°شمالی﻿ / ﻿۷۳٫۱۶۶۶۶۶۷غرب ۳۳٫۶۶۶۶۶۶۷جنوب﻿ /
-۷۳٫۱۶۶۶۶۶۷;-۳۳٫۶۶۶۶۶۶۷

پاکستون یا پاکستان (اردو جه: اسلامی جمهوریۂ پاکستان)، اتا کشور آسیای ِجنوب‌غرب
میون هسته و ونه نیشتنگا نوم اسلام‌آباده. این کشور ِجنوب هزار کیلومتر دریایی
سامون، عمان دریا جه، وجود دانّه و غرب جه ایران، شمال جه افغانستون، شرق جه هند، و
شمال شرق جه چین ره وَر خانّه. کشمیر ِناحیه سَر هند و پاکستون اختلاف دارنه. این
دِ تا کشور مشترکاً اون مناطق ره دارنه و هرکامین بعضی جائون ره اداره کانّه.

اردو و انگلیسی این کشور دله رسمی زوون هستنه و کراچی ونه گتترین شهر هسته. رسمی
دین پاکستون دله اسلام هسته و اسلامی کشورون دله، دومین کشوری هسته که ویشترین
مسلمون ره دانّه. این کشور سال ۱۹۴۷ میلادی هند جه سیوا بیّه، یعنِن زمونی که هند
خاسته بریتانیا جه مستقل بَواشه، ونه مسلمون ِمناطق سیوائونه اتا کشور بساتنه که
ونه نوم پاکستون بیّه. سال ۱۹۷۱ اتا دله‌یی جنگ (= جنگ داخلی) پاکستون ره دِ تیکه
هاکرده و شرقی ِپاکستون که اسا ونه نوم بنگلادش هسته، اتا سیوا کشور بگردسته.
پاکستون دله نظامیون خله قوی هستنه، این کشور تنها اسلامی کشور هسته که رسماً
هسته‌یی سلاح دانّه.

پاکستون سال ۲۰۱۲ گاته که بیش از ۱۸۰ میلیون نفر جمعیت جه شیشمین پرجمعیت ِکشور
هسته. این کشور دله حکومِت فدرال و پارلمونی جمهوری هسته و ۴ ایالت و چارتا فدرالی
سامون جه تشکیل وانه.

پاکستون نوم ره (شابلون:آوا) (پاک + ستان) جه بساتنه که اردو دله یعنی پاکی
ِسرزمین. این نوم ره اول سال ۱۹۳۳ چودهاری رحمت علی بساته.[۱] این نوم غربی ِهند
ِمناطق ِنوم‌ها اختصار جه بساته بیّه:

وقتی هند ِاستقلال ِجنگ ۱۸۵۷ میلادی درگیته، مسلمون‌ها هم دیگه هندیون واری،
بریتانیا جه جنگ داشتنه. مسلمون‌های ِلیگ (=جبهه) هند دله نیمه دوم دهه ۱۹۳۰ کنار
بَزه بیّه و همینسه مسلمون‌ها هند ِمقامات جه قز هاکردنه و ۲۹ دسامبر ۱۹۳۰ اقبال
لاهوری اتا بیانیه هِدا که خانه اسلامی مناطق ره سیوا هاکنِن. زمونی که گاندی خاسته
هند ره انگلیس جه مستقل هاکنه، پاکستون محمدعلی جناح ِرهبری جه اعلام هاکرده که
خانه اتا مستقل کشور بَواشه. جناح شه قبل این که بریتانیا هند ره استقلال هاده،
گاندی ِرفقون جه بی‌یه. آخرسر «لاهور قطعنومه» دله سال ۱۹۴۰ میلادی رسماً این قضیه
عملی بیّه.

هند دله ۱۴ آگوست ۱۹۴۷ کشور ِدِ وَر که مسلمون‌ها اکثریت بینه، کشور جه سیوا
بَیینه. این تجزیه باعث بیّه خله جائون شورش بَواشه. این اتفاقات باعث بَیینه سامون
ِمشخص هاکردِن سَره اختلاف پیش بئه و کشمیر دله جنگ بَواشه.

اقتصادی و سیاسی مسئله‌ئون شرقی پاکستون (بنگلادش) دله باعث بَیینه که این منطقه هم
غربی پاکستون جه اختلاف دَکفه و سال ۱۹۷۱ شه اتا سیوا کشور بَواشه. دِتا نظامی
رییس‌جمهور ِپه، میون سال‌های ۱۹۷۲ تا ۱۹۷۷ ذوالفقار علی بوتو حکومت داشته ولی ای
سال ۱۹۷۹ ژنرال محمد ضیا الحق وه ره بکاشته و چارومین رییس‌جمهور بیّه. ضیاء الحق
کشور دله اتی اصلاحات هاکرده و سکولاریسم مسئله ره گت هاکرده. ونه بالون (=هواپیما)
سال ۱۹۸۸ سقوط هاکرده و وه بمرده. بی نظیر بوتو، که ذوالفقار علی بوتو ِکیجا بی‌یه،
این گادِر بعنوان اولین زنی که نخست‌وزیر بیّه، پارلمون دله قسم بَخارده. وه ره
مجبور هاکردنه که کنار بَکشه و بی‌یله نواز شریف قدرت سَر بئه.

سال ۱۹۹۹ زمونی که پاکستون و هند میون جنگ بی‌یه، پرویز مشرف اتا کودتا جه حکومت جه
برسی‌یه و سال ۲۰۰۱ مشرف رییس‌جمهور هم بگردسته. سال ۲۰۰۲ مشرف قبول هاکرده که
اجرایی قدرتون ره هاده اتا نخست‌وزیر دَس و ظفرالله خان جمالی و پـِیی‌ته شوکت عزیز
نخست‌وزیر بَیینه.

پاکستون مردم ویشتر اوردو زوون ره گپ زننه ولی ونه شمال ور مردم پشتویی زوون و ونه
غرب ور بلوچی زوون ره هم گپ زننه. ونه ویشتر مردم موسلمون هسنه. ولی اتی هندو و
احمدیه هم وشون میون درنه.

پاکستان دله پنج‌تا ایالت و اتا قبایلی شه‌گردون منطقه، اتا نیشتنگائی ِفدرال
ِمنطقه (اسلام‌آباد) و دِتا منطقه که جامو و کشمیر شِنه، وجود دانّه.[۳]



https://mzn.wikipedia.org/wiki/%D9%88%D9%86%D9%88%D8%B4%D9%87

وَنوشه اتی گُل نوم هسته که ونوشه‌ئون تیره (Violaceae) جوئه که ویشته نواحی موعتدل
دله پیدا وونّه. ونوشه اتتی گُل هسته که ونه انباره (= ساقه) پچیکه و ونه رنگ
وَنِفش، یا زرد و وَنِفش‌ئه و البته ونه دیگه رنگون هم ات‎‌کمه بعضی جائون پیدا
وونه. ونوشه طب سنتی دله دَیی‌یه و هنتا هم پزشکی دله دره.

مازرون دله ونوشه شه جنگل دله دَرنه، ولی اسا دیگه باغچه‌ئون دله ململ بی‌ین وسّه
وه ره کارنّه، وه ره اینجه زمستون گادِر کارنّه. مازرونی ادبیات دله هم ونوشه جه
اتا وِهاری گل جه نوم بَورده وونه.

ونوشه گردی اتا قدیمی آداب و رسوم که ات‌کمه پیش از عیدی مازرون دله اجرا وونه.
حدود 20 تا 25 روز پیش از نوروز ات عده جوونون و میانسالون جمع وانّه شونّه کوه و
سی سَر و هرکاجه ورف کَته، ورف ره دَس جه کنار زنّه تا شه چِش جه بَوینن اگه ات‌جا
ونوشه دَره، بورِن و مردِم ره خَور هادِن که عید دَره نزدیک وانه. مراسم توم بیّن
په، جوونون اتا شعر ونوشه خَوری خوندنّه و راه کفنّه شونّه شه مَله.



https://mzn.wikipedia.org/wiki/%D9%88%D8%B4%D9%85%DA%AF%DB%8C%D8%B1

وُشمگیر زیاریون دومین فرمانروا بی‌یه که شه برار، مرداویج، ِبمردن په حکومت ره شه
دَس بِن بَییته. وه پیش از اون‌که مرداویج بَمیره، ونه دستور جه ری دله اِمارِت
داشته. وشمگیر حکومت ره که بَییته په، سامانیون و آل بویه جه درگیر بَیی‌یه. این
درگیری‌ها و جنگ‌ها دله ری، گرگان و اصفهان ره هِدا دِشمن ره و فقط تبرستون ونه
سامون دله بموندسته.

وشمگیر خله بجنگسته و ویشته آل بویه جه جنگ داشته. این جنگ‌ها ویشته دفاعی بینه و
وه فقط خاسته شه نیشتنگا (پایتخت) ِحدود ره حفظ داره. آل بویه هم‌انده سامون جه هم
رحم نکارده و ات‌سره ونه مملکت ِوسّه حمله کارده. وشمگیر خله زود مجبور بیّه
سامانیون ِتابع بواشه و سال ۹۳۶ میلادی گرگان ره هدائه ماکان بن کاکی دَس. ماکان
بمرده په، حسن فیروزان هم وشمگیر ِدِشمنون جه بَیی‌یه.

سامانیون که اول وشمگیر جه دِشمن بینه، ونجه خار بَیینه چون آل بویه که تازه قدرت
پیدا هاکرد بی‌یه جه تَرسینه. وشون سعی کاردنه آل بویه سَر ره وشمگیر جه گرم دارِن
تا وشون سَر نَزنه که ات‌موقع بورن شرق ِسو و سامانی جائون ره بَیرن. زیاریون دولت
این گادِر ات‌جور دیفار بی‌یه که این دِتا قدرتمند ِسلسله میون دَکشی‌بینه. همینسه
بی‌یه که وشمگیر تا عُمر داشته دَیی‌یه آل بویه‌ی ِحملات جه دفاع کارده و تبرستون و
گرگان وشون میون دَس‌به‌دَس بی‌یه. وشمگیر که خاسته این جنگ‌ها ره هرجور بی‌یه تموم
هاکنه حتی حاضر بیّه خلیفه جه رابطه برقرار هاکنه. وه سامانیون ره ضامن بَییته تا
خلیفه جه بخائِن که وساطت هاکنه و آل بویه‌ی ِدَم ره بَیره. وشمگیر آخرسر سال ۳۵۶
هجری قمری، اون گادر که دَر آماده بی‌یه ات‌بار دیگه آل بویه ره حمله هاکنه، اتا
وراز دَس بکاشته بیّه و ونه ریکا، بهستون، ونه جا حکومت سَر هِنیشته.

زیاریون ِخاندان ِخَوِری تاریخ‌نویسون بنویشتنه که وشون گیلون جه بینه و وشون
خاندان ِنسبت «آغش وهادان»، که کیخسروی ِزمون گیلون ِحاکم بی‌یه، جه رِسِنه. ات‌سری
دیگه گانّه «وردانشائ گیلونی» زیار ِجَد بی‌یه. زیار ِزِنا هم «تیدای ِپادوسپان»
ِکیجا بی‌یه و ونه دایی، هروسندان، پادوسپانیون ِشا بی‌یه.[۳] زیار شه مرداویج و
وشمگیر ِفرمانروایی گادِر تا سال ۳۳۷ میلادی زنده بی‌یه.[۴]

وُشمگیر ِنوم دِتا کلمه‌ی «وُشم» و «گیر» جه بَییته بیّه. وشم گیلکی دله همون ورده
هسته که فارسی دله وه ره «بلدرچین» گانّه؛ «گیر» هم «بَییتن» ِمعنی ره دِنِه که
سَرجمع ونه نوم یعنی «کسی که ورده گَنّه». احتمالاً این نوم ره ونه سَر بی‌یشتنه
چون بلدرچین ِشکار جه خاشِش اِمو.[۵][۶][۷] البته ونه نوم ره بعضی جائون
«وُشْمه‌گیر»، «وَشْمِگیر» و «دِشمن‌گیر» هم ثبت هاکردنه.[۸]

وشمگیر، مردآویج ِخورد ِبرار، اول اتا معمولی کشاورز بی‌یه.[۵] مرداویج قوی بیّه
په، عباسیون ِخلیفه، المقتدر بالله، جه متحد بیّه[۹] و این گادِر ات‌نفر،
«ابن‌جَعد» نوم، ره بَرِسِنی‌یه دیلم تا وشمگیر ره ونه پَلی بَوِرِن.[۸] این قاصد
وشمگیر ِملاقات جه اینتی گزارش هِدا که:

این داستان تاریخ‌نویسون وسّه خله مهم هسته. ابن اثیر قاصد زوون جه وشمگیر ره
بی‌خَور و عامی معرفی کانده؛ کتابونی که خلیفه پـِشتی ره کاردنه، وشمگیر ره این
داستان په تحقیر هاکردنه که احتمالاً قصد داشتنه این کارها جه خلیفه‌ی مخالفون ره
کم‌ارزش هاکنن. البته این احتمال هم دَره که وشمگیر اتا اِرباب بی‌بائه و دَر شه
رعیتون ره سَر زوئه، اینتی موقع هم نخاسته که اتا پـِلاخاری جِـمِه دَکانه.[۱۱]

با اون‌که وشمگیر شه برار دَس جه خله عصبانی بی‌یه و حتی ونه دعوت ره قبول نکارده،
مرداویج اصرار جه وه ره مجبور هاکرده که بئه ونه پَلی.[۹] و اینتی بیّه که وشمگیر
شه برار ِحُکم په، سیاست دله وارد بیّه[۵] و شهر ری دله والی بگردسته.[۵][۸]

زمونی که کرج ِولایت ره مرداویج هِدا علی بویی ره، علی مهربونی جه بتونسته مرداویج
ِدِشمنون سَر ره شه پَلی جمع هاکنه. مرداویج علی ِولایت هدائن جه پشیمون بیّه؛ علی
بویی بِجُمبِسته و قیام هاکرده. وه ۹۰۰ نفر جه اصفهان ره بَییته و مرداویج که
ترسی‌یه و وحشت هاکرد بی‌یه، وشمگیر ره مأموریت هدائه که اتا لشکر همراهی اون شهر
ره علی جه بَیره. علی هم این لشکرکشی په، فرار هاکرده و بورده جنوب.[۹] مردآویج
ِجنگ‌ها وشمگیر جه اتا خار ِجنگجو بساته.[۸]

مرداویج سال ۳۲۳ هجری قمری اصفهان دله بمرده و ونه لشکری‌ئون ونه جنازه ره بَوردنه
ری. وشمگیر تیسا به لینگ وشون پیشواز بورده.[۱۲] این گادِر، دیلمی سپاهیون و
ریش‌سفیدون اصفهان و خوزستان و دیگه جائون جه بمونه ری دله و اونجه وشمگیر ره
جانشین بخوندستنه.[۱۳] مرداویج ره چال هاکردنه په، وشمگیر ونه لشکری‌ئون جه بیعت
هاکرده و زیاریون ِامیر بگردسته.[۱۲]

وشمگیر زیاریون ِامیر بیّه په، ونه دشمنون آماده بَیینه که ونه سامون ره بَیرن.
خوزستان ِدیلمی سپاهیون «شیرج بن لیلی»، «بلقسم بن بانجین» و «ابن وهبان» واری
بوردنه وشمگیر پَلی و وه «ابن وهبان قصبانی» ره شه وزیر هاکرده و دِ نفر دیگه ره
گرگان و تبرستون ِداشتن وسّه بَرسنی‌یه.[۱۲] وشمگیر سعی کارده انده پول بَشنه و بذل
و بخشش هاکنه که سپاهیون ِدِل دله راه پیدا هاکنه و محبوب بَواشه.[۸]

اول نصر بن احمد سامانی خاسته که تبرستون و گرگان ره بَییره.[۱۴] وه دستور هدا که
خراسان ِسپهسالار، محمد بن مظفر چغانی، نیشابور جه بوره و قومس ره بَییره و ماکان
بن کاکی جه بخاسته کرمان جه بوره چغانی لشکر دله تا هِدی جه گرگان و ری ره فتح
هاکنن. ماکان چغانی جه زودته دامغان جه برسی‌یه و بلقسم بن بانجین جه بجنگسته ولی
شکست بخارده و چغانی که برسی‌یه دِتایی وردگاردستنه نیشابور دله؛ اونجه سامانیون
ِامیر وه ره نیشابور ِحاکم هاکرده.[۱۲][۸]

وشمگیر که حاکم بیّه په، حسن بویی، که مرداویج وه ره شه پلی گروگان داشته، ری جه
دَربورده و بورده شیراز شه برار پلی. وه اونجه شه برار جه اتا لشکر بَییته و اصفهان
و همدان و جبال ِدیگه شهرون ره حمله هاکرده و اتا-اتا وشون ره گیته. وشمگیر هم اتا
لشکر ره بَییته و بورده ونه دیم‌به‌دیم هِرِسّائه و اصفهان، همدان، کاشان، قم، کرج،
ری، قزوین و… دله بجنگستنه. علی بویی هم عباسی خلیفه ره مجبور هاکرده که بصره
سپاهیون ره بَرِسِنه تا وشمگیر جه جنگ هاکنن.[۱۵]

سال ۳۲۴ قمری بلقسم، که گرگان دله حاکم بی‌یه، چوگان دَر بازی کارده که بَمرده و
«ابراهیم بن کوشیار» ونه جا تخت هنیشته. این زمون وشمگیر ماکان بن کاکی وسّه نومه
بَرِسِنی‌یه و وه ره بائوته که گرگان و تبرستون ِحکومت عوض، ونجه متحد بَواشه.
ماکان، که همیشه ونه دِل وسته گرگان سَر حکومت هاکنه، مخفی وشمگیر جه توافق هاکرده
و سال ۳۲۵ قمری بورده اون شهر دله، حکومت ره بَییته.[۱۵][۸]

دیلم دله ات‌نفر، ابوموسی بن بهرام نوم، زیاریون علیه شورش هاکرده. وشمگیر هم
تبرستون ِلشکر ره هدائه «ابی داود اسفاهی بن آخُریار» ره تا ابوموسی ره سرکوب
هاکنه؛ وه هم «ابوجعفر محمد بن احمد الناصر» ره کومک هاکرده و دِتایی بوردنه سرکوب
هاکردن وسّه. شورش که دَخاته په، وشمگیر دیلم و چالوس و اون حوالی ِحکومت ره «احمد
بن سالار» ره هدائه و «محمد بن احمد الناصر» و «ابی داوود» ره آمل و ساری دله حاکمِ
شرع هاکرده. همین سال تجن لائِز هاکرده و ساری ره ئو بَورده.[۱۶]

سال ۳۲۶ قمری «لشکری بن مردی» که وشمگیر ِعوامل جه جبال دله بی‌یه، اتا گتِ سپاه جه
آذربایجون ره حمله هاکرده و «دیسیم بن ابراهیم کُرد»، آذربایجون ِحاکم، ره شکست
هِدا و اردبیل، که ونه نیشتنگا بی‌یه، ره بَییته. دیسیم که ات‌خله شکست بخارد
بی‌یه، بورده وشمگیر پَلی و کومک بخاسته. وشمگیر هم حاضر بیّه هر سالونه صد هزار
دینار خراج، خطبه و سپاهیون ِتأمین هزینه و وردگاردنی‌ین بَدِل وه ره کومک هاکنه.
دیسیم بتونسته این توافق په، ارمنستون دله شه دِشمنون ره شکست هاده و منطقه ره
زیاریون ِنوم جه شه سامون دله بَییره.[۱۶]

وشمگیر که بتونسته گرگان و شه شرقی سامون اوضاع ره کنترل هاکنه و آذربایجون ره
بَییره، آل بویه سو بورده و بتونسته سال ۳۲۷ قمری وشون ره شکست هاده و اصفهان ره
بَییره و حسن بویی ره اخراج هاکنه تا خطبه ره هم شه نوم هاکنه. وه این شهر ِبَییتن
په، الموت قلعه سو بورده و اینتی شه حکومت وسّه اتا خار توک پیدا هاکرده که ونه سَر
هِرِسّه[۱۷] و اینتی خله قوی بیّه.[۱۸]

سامانیون که بدینه ماکان وشون ره خیانت هاکرده، سال ۳۲۸ قمری ابوعلی چغانی (خراسان
ِسپهسالار) ره گرگان سمت بَرِسنینه[۷][۱۷] و چغانی بی اونکه ماکان بفهمه تا گرگان
ِنزدیکی بورده و این شهر ره شه محاصره دله بَییته و هفت‌ماه داشته تا ماکان مجبور
بیّه وشمگیر جه کومک بخائه. وشمگیر شه سردارون، ابی‌داود سفاهی و شیرج بن لیلی، ره
برسنی‌یه اما شیرج بن لیلی که بدی‌یه نتونده دِشمن ره شکست هاده، دِ طرف میون صلح
دَوِسته[۱۷] و ماکان ِاجازه ره بَییته تا شهر دله جه بریم بئه و وردگارده تبرستون.
چغانی هم گرگان ره بَییته و امیر نصر وسّه فتح‌نومه برسنی‌یه. وقتی تموم زیاری
سپاهیون بوردنه گرگان دله، اصفهان سپاهی جه خالی بیّه. این مسئله آل بویه‌ی طمع ره
ویشته هاکرده و رکن‌الدوله حسن بویی بار دیگه، بی اینکه هِچکی مقاومت هاکنه، اصفهان
ِشهر ره فتح هاکرده[۱۹] و وشمگیر ِبعضی سردارون ره دستگیر هاکرده. [۱۸]

ابوعلی چغانی چن وقت گرگان دله دَیی‌یه و خرابی‌ئون ره دِباره بساته و بعد «ابراهیم
بن سیمجور» ره شه جا هِنیشِنی‌یه. علی بویی چغانی وسّه نومه بنویشته و ونجه بخاسته
که هِدی ره کومک هاکنن تا ری ره بَییرن و وشمگیر کار ره تموم هاکنن. این اتحاد په،
چغانی دامغان سو و علی بویی ری سو حرکت هاکردنه.[۱۹] وشمگیر این اتحاد جه آگاه بیّه
و شه لشکر ره گرد بیارده و ماکان، که ساری دله دیّه، ره تبرستون جه بخاسته؛ ماکان
هم حسن بن فیروزان ره شه جا هِنیشِنی‌یه و بورده ری. چغانی و علی بویی ری نزدیکی
هِدی ره بَدینه و این دِتا مخالفِ ارتش محرم سال ۳۲۹ قمری همدیگه جه جنگ هاکردنه و
این جنگ دله ابوعلی چغانی موفق بیّه که وشمگیر ِسپاه ِقلب ره محاصره هاکنه و ماکان
بن کاکی که اونجه دیّه ره بکاشه. وشمگیر فرار هاکرده و لاریجان جه بورده آمل. چغانی
هم ماکان و دیگه فرماندهون ِسَر ره قطع هاکرده و بَرسنی‌یه بخارا. بعضی‌ها بنویشتنه
که وشمگیر ِسپاهیون ِتلفات این جنگ دله شیش‌هزار نفر بی‌یه.[۲۰]

وشمگیر که فرار هاکرده په، علی بویی بورده ری و تا آخر ِزمستون اونجه دَیی‌یه بعد
که بَدی‌یه سامانیون ِنیشتنگا خله ونجه دوره، ونه سامون دله دَکِته و زنجان، ابهر،
قزوین، قم، کرج، اراک، همدان، نهاوند، دینور و تا حلوان ِسامون ره بَییته و همه جا
شه وسّه حاکم بی‌یشته و باج جمع هاکرده[۲۰] ولی چون دونسته که نتونده سامانیون جلو
هِرسّه، همه ره پس هدائه.[۲۱]

وشمگیر که فرار هاکرده وردگاردسته تبرستون تا جدید ِارتش جمع هاکنه و ری ره دِباره
بَییره. حسن بن فیروزان، که ماکان ِعم‌قالی (=عامی‌پسر) بی‌یه، بائوته که وشمگیر
باعث بیّه که ماکان بَمیره و وه ره شهر دله راه ندائه. وشمگیر هم شیرج بن لیلی ره
بَرسنی‌یه ساری و حسن فیروزان فرار هاکرده و بورده گرگان. وشمگیر هم ونه دمبال
بورده و حسن اَی فرار هاکرده و بورده عراق. حسن فیروزان عراق دله چغانی جه رَفِق
بیّه و وه ره تحریک کارده که گرگان ره بَییرن. سال ۳۳۱ هجری قمری، چغانی گرگان وسّه
لشکر بیارده و وشمگیر ساری جه عقب‌نشینی هاکرده و چغانی ساری ره چن ماه محاصره
داشته ولی زمستون بموئه په، دِتا گروه صلح هاکردنه و وشمگیر شه ریکا، سالار، ره
گروگان هدا چغانی دَس و خطبه ره سامانیون وسّه هاکرده. این ماجرا که تموم بیّه
ابوعلی چغانی حسن فیروزان و سالار بن وشمگیر ره بَییته و بورده خراسان سو[۲۱] و
زیاریون ِنیرو دیگه کم بیّه.[۱۸]

همین گادِر امیر نصر سامانی بخارا دله بمرده و حسن فیروزان، که ناراضی بی‌یه، فرصت
پیدا هاکرده تا چغانی ِامکانات ره بَیره و سالار بن وشمگیر جه بوره گرگان، دامغان و
سمنان ره بَییره شه وسّه. وشمگیر هم که بَدی‌یه اوضاع اینتی بیّه بازار دَکته و ری
ره بَییته. حسن فیروزان و وشمگیر اَی دِباره متحد بَیینه و سالار بورده شه پییر
پَلی.[۲۲]

سال ۳۳۱ هجری قمری بی‌یه که رکن‌الدوله حسن بویی ات‌بار دیگه اصفهان جه بورده قزوین
و قصد هاکرده که وشمگیر ِضعیف بیّن جه استفاده هاکنه و ری ره دِباره بَییره. وشمگیر
که دونسته حسن لشکر خله ونه لشکر جه گ‌ته هسته، اَی فرار هاکرده و بمو تبرستون دله.
وشمگیر ِچنتا سردارون که وشون ِنوم «شیرمرد» و «گردگیر» بی‌یه، بوردنه حسن پَلی و
وشمگیر ره پِشت هاکردنه. حسن بویی هم شکنجه و ظلم جه بتونسته وشمگیر ِنزدیکون جه
مال و ثروث بَییره. این آدمون که حسن ره پول هدانه «ابوعلی کاتب»، «احمد بن محمد
العمری»، «ابوعمرو زریزادی» و «ابولحسن مامطیری» بینه.[۲۲]

وقتی وشمگیر بموئه تبرستون دله، حسن فیروزان دِباره وه ره پـِشت هاکرده و ونجه
بجنگسته و حتی وه ره شکست هدائه. وشمگیر وسّه فقط اتا چاره بموندست بی‌یه وه کارن
کوهون جه بورده شهریار بن شروین، باوندیون ِاسپهبد، پَلی و اونجه جه بورده بخارا.
وه دَرشی‌یه بخارا، راه دله ابوعلی چغانی ره بدی‌یه و چغانی که خاسته ری ره بَییره،
شه راه ره ادامه هدائه و وه ره بائوته که بوره بخارا ولی چغانی شه ری نزدیکی دیّه
که ونه لشکر ونجه خیانت هاکردنه و مجبور بیّه وردگارده.[۲۳]

ماکان که بمرده و وشمگیر شکست بخاردن شروع بیّه په، کم‌کم زیاریون ِسیاسی و نظامی
قدرت تبرستون و گیلون وسّه محدود بیّه و وشمگیر بَیی‌یه اتا عامل که سامانیون
ِدستور ره اجرا کارده؛ وه اگه خاسته شه سامون و ملک ره داره، وسّه هرچی که سامانی
امیرون گاتنه ره انجام هاده.[۷] وشمگیر خله زود سامانیون ِتابع بیّه.[۲۴][۲۵]
سامانیون هم که ات‌نفر دمبال دَیینه تا وه ره شه سامون ِدور پرچیم هاکنن، وشمگیر جه
حمایت هاکردنه و وه ره اتا دیفار واری، شه و آل بویه‌ی میون قرار هدانه.[۷] [۲۶]

آل بویه هرتی بی‌یه خاستنه وشمگیر ِانده ملک ره هم بَییرن و وشمگیر خله وشون جه جنگ
هاکرده که این جنگ‌ها ویشته دفاعی بینه و وه فقط خاسته شه نیشتنگای ِاطراف ره حفظ
هاکنه.[۲۶] همینسه بی‌یه که وشمگیر تا عُمر داشته دَیی‌یه آل بویه‌ی ِحملات جه دفاع
کارده و تبرستون و گرگان وشون میون دَس‌به‌دَس بی‌یه. وشمگیر که خاسته این جنگ‌ها
ره هرجور بی‌یه تموم هاکنه حتی حاضر بیّه خلیفه جه رابطه برقرار هاکنه. وه سامانیون
ره ضامن بَییته تا خلیفه جه بخائِن که وساطت هاکنه و آل بویه‌ی ِدَم ره بَیره.[۲۶]

نوح بن نصر، سامانیون ِجدید ِامیر، بخارا دله وشمگیر جه استقبال هاکرده و وشمگیر
تجدید قوا وسّه، چن وقت اونجه دَیی‌یه. تبرستون دله هم حسن فیروزان بتونسته اسفاهی،
وشمگیر ِسردار، ره بکاشه و آل بویه جه وصلت هاکنه و وشون جه متحد بَواشه. آخرسر سال
۳۳۳ قمری، نوح سامانی اتا سردار، که ونه نوم «منصور بن قراتکین» بی‌یه، ره وشمگیر
همراه برسنی‌یه تا سی هزار نفر جه گرگان ره پس بَییرن.[۲۳] ابوعلی چغانی که نیشابور
دیّه هم دستور بَییته که بوره قراتکین کومک وسّه. وشمگیر اینتی گرگان ره حسن بن
فیروزان جه بَییته و با اونکه قراتکین وردگردسته بخارا، ابوعلی چغانی ری ره فتح
هاکرده و تا جبال ره قلع و قمع هاکرده. این گادِر نوح سامانی اِت‌دَفه چغانی ره
برکنار هاکرده و ابراهیم بن سیمجور ره ونه جا هِنیشِنی‌یه. ابوعلی چغانی این کار جه
بَدِش بمو و بورده آل بویه پَلی، حسن بویی هم ونجه استقبال هاکرده.[۲۷]

آل بویه که بغداد ره سال ۳۳۴ هجری قمری بَییتنه په، خلیفه وشون پشتی ره کارده و
وشون ِقدرت ویشته بیّه. وشون‌ها سال ۳۳۵ هجری قمری ری و جبال ره بَییتنه و سال ۳۳۶
هجری قمری[۲۷] حسن فیروزان ِکومک جه گرگان وسّه لشکرکشی هاکردنه و وشمگیر سپاهیون
دِشمن ره پناه بیاردنه و شهر ره دِدَستی هدانه آل بویه ره. وشمگیر هم اَی دِباره
بورده خراسان[۲۸] و گرگان ره حسن فیروزان شه وسّه بَییته.[۲۹] وشمگیر ِارتش ِخیانت
دِ بار پشت ِهم سال‌های ۳۳۵ و ۳۳۶ هجری قمری اتفاق دَکِته و ونه دلیل شاید سربازون
ِخستگی یا زیاری دولتِ ضعیف دونستن بی‌بو. غیر این دِبار هیچ گادِر تاریخ دله نموئه
که زیاری ارتشون شه فرمانده ره خیانت هاکرد بائن.[۳۰]

سال ۳۳۷ هجری قمری نوح سامانی بار دیگه منصور بن قراتکین ره بائوته که نیشابور
ِشورشون ره سرکوب هاکنه و دِباره گرگان ره بَیره. وشمگیر هم حسن فیروزان ِوچه ره
گروگان بَییته و وه ره مجبور هاکرده که ونجه صلح هاکنه؛ اما این گادِر امیر نوح
سامانی و منصور قراتکین دعوا دَکِتنه و منصور لج ِوسّه گروگان ره هِدا شه پییر ِدَس
و وردگردسته نیشابور. وشمگیر بورده گرگان و حسن فیروزان زوزن دله بموندسته. این
زمون حسن بویی خاسته گرگان ره بَییره و وشمگیر همینسه بورده چالوس دله جا بخارده.
حسن بویی وقتی داشته وشمگیر ره تعقیب کارده، شه برار (علی) ِبمردن خَور ره بشناسته،
همین وسّه تبرستون ِبی‌خیال بیّه و وردگردسته فارس تا لشکری‌ئون ات‌موقع شورش
نَکانِن.[۲۹]

منصور قراتکین که حسن بویی چِش ره دور بدی‌یه ری، کرمانشاه و تا اصفهان ره بَییته و
هر شهر وسّه اتا والی انتخاب هاکرده و بعد وردگردسته نیشابور؛ ولی چن وقت ویشته
ناگذشته که وه هم همون نیشابور دله بمرده. وشمگیر هم ثائر بالله علوی، تبرستون
علویون ِشا، جه متحد بیّه و آمل ره هِدا وه ره؛ ولی سربازون شورش هاکردنه و ثائر ره
شهر دله جه دَر هاکردنه. حسن بویی هم شیراز جه بموئه ری و وشمگیر ره حمله هاکرده و
وشمگیر ابیورد ِراه جه فرار هاکرده و اَی بورده سامانیون ِسامون دله. نوح سامانی
این دَفه ابوعلی چغانی ره دِباره سال ۳۴۰ هجری قمری خراسان ِسپهسالار هاکرده و دِ
سال بعد وه ره برسنی‌یه که حسن بویی جه جنگ هاکنه تا ری ره بَییره. چغانی هم حسن
بویی جه صلح هاکرده و قراری بی‌یشتنه که آل بویه ری ِحکومت بَدِل هر سال دویست هزار
دینار هاده سامانیون ره. نوح و وشمگیر این صلحنومه جه راضی نَیینه و چغانی ره عزل
هاکردنه.[۳۱] چغانی ات‌بار دیگه بورده حسن بویی ِجمع دله و سال ۳۴۳ هجری قمری این
دِ نفر دِ وَر جه تبرستون ره حمله هاکردنه تا وشمگیر ره دِباره فراری هادِن و وه
بوره مشهد. حسن بویی، خلیفه جه بخاسته که خراسان ِمنشور ره چغانی نوم وسّه بنویسه و
خلیفه این کار ره هاکرده.[۳۲]

نوح دوم ِبمردن په، ونه ریکا، عبدالملک، سامانیون ِشا بیّه. همین گادِر ابوعلی
چغانی که تازه خراسان ِامارت ره خلیفه جه بَییت‌بی‌یه، بمرده. عبدالملک ِدوره،
وشمگیر بتونسته تبرستون و گرگان ره فتح هاکنه و شیش سال وسّه بی‌هیچ مشکلی حکومت
هاکنه تا این که سال ۳۵۱ هجری قمری حسن بویی سه هزار نفر همراهی ونه سامون وسّه
نِهـِب هاکرده. این بار وشمگیر بورده گیلون و اونجه شه لشکر ره مرتب هاکرده و
وردگردسته تا تبرستون و گیلون ره بَییته.[۳۲]

«لنگر، وشمگیر ِریکا»[پاورقی ۱] این دوره شه پییر دستور جه گیلون دله امارت داشته؛
وه «سیاه‌گیل بن هروسندان» (وشمگیر پسردایی) ِبمردن په، شه سامون ِگت‌ته هاکردن
وسّه حمله هاکرده و «ابوالقاسم حسین الثائر بالله» ره اسیر هاکرده و ونه چِش ره کور
هاکرده[۳۲] و بعد وه ره برسنی‌یه شه پییر پَلی. حسن بویی این اتفاق په، «ابومحمد
الحسن الناصر» ره تحریک هاکرده و ونجه بخاسته که لنگر ره شکست هاده. ابومحمد
ِلشکری‌ئون هوسم ره بَییتنه و ۳۵۳ هجری قمری لنگر ره بکاشتنه.[۳۳]

سال ۳۵۵ و ۳۵۶ هجری قمری، ات‌نفر، «ابوعبدالله المهدی‌الدین الله زیدی» نوم، گیلون
و دیلم ِمردمون ِحمایت جه، حکم جهاد هدا و عراق ِمردم ره کومک وسّه بخاسته. وه
بتونسته زیاریون ره گیلون جه بریم هاکنه و حتی خاسته تبرستون ره هم بَیره که موفق
نیّه و وشمگیر جه شکست بخارده.[۳۳]

وشمگیر ِخیال که تبرستون وسّه راحت بیّه، خاسته شه آخرین آرزو که ری ِحکومت بی‌یه
جه هم بَرسه ولی این کار وسّه فقط حسن بویی مانع بی‌یه. وشمگیر این گادِر نومه دله
آل بویه جه، منصور سامانی[پاورقی ۲] پَلی شکایت کارده. آل بویه هم که کرمان ره
بَییته، اونجه‌‎ی حاکم بورده بخارا و منصور پَلی، آل بویه دَس جه شکایت هاکرده.
سامانیون آخر تصمیم بَییتنه اتا گتِ لشکر جه ری ره بَییرن و وشمگیر جه هم بخاستنه
که وشون ِهمراهی ره هاکنه. وشمگیر این لشکر ِفرماندهی ره بَییته. اون‌سی حسن بویی
شه برارون جه کومک بخاسته و شه اهل و عیال ره راهی هاکرده اصفهان. عضدالدوله دیلمی
هم کرمان جه بورده خراسان تا حسن ره کومک هاکنه. وشمگیر این گادِر گرگان دله شه
لشکر ره آماده کارده که حمله ره شروع هاکنن.[۳۳] وه این زمون اتا نومه حسن بویی
وسّه بنویشته و شه نومه دله حسن ره ناخِش ِگپ بزوئه.[۸]

مورخون بنویشتنه که روز ۱ محرم ۳۵۷ هجری قمری[پاورقی ۳] منجّمون وشمگیر جه بخاستنه
که اون روز اسب سوار نواشه. وه که ظهر ِنماز ره بخوندسته په، بورده تا منصور سامانی
ِهدیه‌ئون ره هارشه. این هدیه‌ئون ِدله اتا اسب دیّه که وشمگیر دل خاسته وه ره سوار
بَواشه. وه وقتی اسب جه تَجِسته، لم و لِفار دله اتا زخمی وراز بدی‌یه؛ اون وراز
بموئه و اسب ره حمله هاکرد و وشمگیر سر جه بنه بخارده و بمرده.[۲]

وشمگیر که بمرده ونه ریکا، بهستون، که گرگان دیّه، حاکم بَیی‌یه ولی وشمگیر
ِسردارون و سپاهیون ونه خورد ِریکا، کاووس، ره ویشته قبول داشتنه و همینسه ونجه
بیعت هاکردنه و وه گرگان دله حکومت ِتخت سَر هنیشته. بهستون مجبور بیّه قدرت داشتن
وسّه آل بویه جه کومک بخائه و شه کیجا ره حسن بویی زن هاکرده. سال ۳۶۶ هجری قمری
بهستون بمرده و کاووس مستقلاً گرگان و تبرستون ِحاکم بیّه.[۳۴]

وشمگیر قهستان ِحکام ِکیجا جه ازدواج هاکرد بی‌یه.[۸] وه باوندیون دله هم اسپهبد
شروین ِکیجا ره داشته.[۳۵] وشمگیر سه[۳۶] یا چار[۸]تا ریکا داشته و این اختلاف اون
ِوسّه هسته که بعضی مورخون سالار ره همون لنگر دونّه.[۳۳] لنگر اون ریکا بی‌یه که
گیلون ِامارت ره داشته و همونجه اتا جنگ دله بمرده.[۳۷] دِتا ریکا دیگه بهستون و
کاووس بینه.[۸][۳۴]

«ابوعبدالله حسین قمی» که وه ره عمید گاتنه وشمگیر ِاولین وزیر بی‌یه که مرداویج
ِگادِر، ری دله دیّه و وشمگیر ِکارون ره انجام دائه. عمید ات‌کم بگذشته په، مرداویج
ِوزیر بیّه. مرداویج ِقتل ِپه، وشمگیر «عبدالله ابن وهبان قصبانی» ره وزارت سَر
هِنیشنی‌یه و عمید زیاریون جه سِوا بیّه.[۳۸] ابن وهبان ِوزیری دوره جه هچّی ندومبی
و میِّن وانه که وه این گادِر فقط مملکت ِکارون ره حل کارده و ونه سَر نومه‌بنویشتن
جه گرم بی‌یه.[۳۹]

وشمگیر ِمذهب سَر منابع اختلاف دارنه و هچکی دقیقاً ونه دین ره ندونده.[۴۰][۸]
«برتلس» وه ره زرتشتی دونده. این حکایت که ابن‌جَعْد اولین بار وشمگیر ره کشاورزون
ِهمراه بینج دِکاشتِن سَر بدی‌یه جه، برتلس گانه: «زرتشتیون ِرسم این بی‌یه که هر
سال ات‌روز ره اربابون شه کشاورزون دله شینه و تیم تنک کاردنه.» «مادلونگ» ولی گانه
که دیلمی‌ئون این زمون زیدی بینه. شهادتین و قرآن که وشمگیر ِسکه‌ئون ِپشت دَره
سِراق دِنه که وه اسلام ره اقلاً قبول داشته.[۸] «محمدعلی مفرد» هم گانه که وشمگیر
ِانتقاد مرداویج جه اِما ره سِراق دِنه که شیعیون گیلون دله همه جه ویشته بینه و
وشمگیر زیدی بی‌یه ولی وشمگیر وقتی حکومت جه برسی‌یه بفهمسته که ونه واقعیت ره
هارشه و حتی حاضر بیّه خلیفه نوم جه سکه بزنه.[۴۱]

وشمگیر ِدوره زیاریون ِسامون تنگ‌ته بیّه و همیشه وه دَرجنگسته. وشمگیر تجربه جه
بفهمسته که نتونده این همه سُنّی حکومت میون، اتا جدید ِمذهب جه طرفداری هاکنه، چون
اگه این کار ره هاکرد بی‌بو، روش‌های مختلف جه ونه سَر بِلا یاردنه.[۴۲]

وه شیعی احکام ِپه، عباسیون ِحکومت ره مشروع ندونسته. وه گت ناصر ِوچون جه نزدیک
بی‌یه و «ابوجعفر محمد بن احمد ناصر» ره آمل دله حاکم شرع هاکرده. این احتمال هم
وجود دانّه که خلیفه همین مسائل وسّه ونجه بد داشته و بقیه ره ضد وه تحریک کارده.
وشمگیر شه برار جه ویشته تعصب داشته و فقط شه اطرافیون ِاصرار په مجبور بیّه
عباسیون ِتبعیت ره قبول هاکنه و سیو جمه تن هاکنه.[۴۱]

ونه رابطه علویون جه میّن نی‌یه که چتی بی‌یه. وه ثائربالله علوی جه پیمان دَوِسته
و شه پیمان ره بشکنی‌یه، آمل ِمردِم ِمشکلات ره اتا علوی جه بسپارسته که حل هاکنه و
این اواخر اتا زیدی (ابوعبدالله داعی) ونه ضد شورش هاکرده.[۴۱] اینچنینی هچکی
مورخون دله دنی‌یه که باوّه وشمگیر اتا کار هاکرده که دین جه مخالف بائه. شاید این
مسئله دلیل این بائه که وه شه برار جه ویشته دینی مسائل ره رعایت کارده.[۴۳]

وشمگیر عکس ِمرداویج تاریخ جه خاشِش نِمو و ونه دِل نخاسته که ساسانیون حکومت ره
دِباره بسازه. «ایران‌دوستی» فقط اتا چی بی‎‌یه که زیاریون ونجه بتونن شه سلسله ره
راه دینگِنن. وشمگیر و ونه وچون مرداویج واری اینتی اَرمون نداشتنه و واقع‌بین و
قانع بینه. وقتی وشمگیر بقیه‌ی شائون وسّه سکه بزو و خطبه بخوندسته، دیگه ونه وسّه
هچّی قدرت نموندسته که ایرانی ملیت ِدمبال بوره؛ همینسه ونه بَدِل قوم‌مداری، که
ونه حکومت ره مردم سَر توجیه کارده، ره تقویت هاکرده.[۴۴]

با اون‌که وشمگیر شه حکومت دوران - پشت‌به‌پشت ِجنگ‌ها وسّه - خله آزاد ِوقت
نداشته، ولی هر زمون که بی‌کار بی‌یه، شی‌یه شکار. عمر خیام شه نوروزنومه‌ی ِکتاب
دله بنویشته که وشمگیر باز (یا جول) ِتربیت هاکردن سَره خله توانایی داشته و اتا
کتاب هم «شکر» نوم جه بنویشته که مازرونی زوون جه بی‌یه باز ِتربیت و شکار هاکردن
ره یاد دائه امّا اِسا این کتاب جه هِچّی باقی نموندِسته.[۴۵]



https://mzn.wikipedia.org/wiki/%D9%87%D9%88%D9%84%DB%8C_(%D8%AC%D8%B4%D9%86)

جشن هولی یا «جشن رنگ‌ها» نام مراسمی هسته که هرساله، اوائل ماه مارس و هم‌گادر با
شروع بهار کشور هند دله برگزار وونه. مردم این زمون که مطابق تقویم هندی تعطیل رسمی
هسته، پایان زمستون و شروع بهار ره جشن گیرنه. این جشن دله بر اساس اتا سنت قدیمی،
اهالی هر منطقه با ئو و رنگدونه‌ئون دپاشنی‌ین هم‌دیگه سر و اجرای موسیقی و سِما،
شادی کانّه. این رسوم دله، همهٔ افراد اعم از زن و مرد و پیر و جوون شرکت کانّه و
باور دارنه که با برسی‌ین بهار، بار دیگه روشنایی تاریکی سَره پیروز بیّه. «جشن
هولی» از اعیاد مهم مردم هند و نقطهٔ مقابل «جشن دیوالی» هسته که اول فصل سِرما
برگزار وونه.



https://mzn.wikipedia.org/wiki/%D9%86%DB%8C%DA%A9%D9%84%D8%A7_%D8%B3%D8%A7%D8%B1%DA%A9%D9%88%D8%B2%DB%8C

نیکلا سارکوزی (به فرانسوی: Nicolas Sarkozy) (بزائه ۲۸ ژانویه ۱۹۵۵ پاریس دله)
فرانسوی سیاست‌مدار هسته که ۱۶ مه ۲۰۰۷ به عنوان فرانسه رئیس جومور انتخاب بیّه.[۱]
وه همه‌پورسی ۶ مه ۲۰۱۲ و انتخابات مرحله دوم سَره فرانسوا اولاند جه شکست بخارده و
این پست ره هدائه ونه دَس. [۲]

وی بزائه‌ی ۲۸ ژانویه ۱۹۵۵ پاریس دله هسته. ونه پییر مجارستونی و ونه مار اتا
فرانسوی یهودی هسته. ونه پییر ناشر و ونه مار وکیل بینه. سارکوزی فوق‌لیسانس حقوق
خصوصی و مدرک سیاسی علوم ِموسسه سیاسی مطالعات و پژوهش‌ئون ره پاریس دله داشته. وه
تا پیش از وزیر بیّن، وکیل بی‌یه و هنتا پاریس وکلای عضو هسته.

ونه ویشترین حزبی فعالیت راستگرایی سَره خلاصه وونه و اسا حزب UMP دبیرکل (اتحاد
مردمی جنبش سه) هسته، این حزب سال ۲۰۰۲ و با ادغام دِتا حزب لیبرال دموکرات و
جوموری‌خاهون اتحاد و به جهت حمایت ژاک شیراک جه بساته بیّه.



https://mzn.wikipedia.org/wiki/%D9%86%D9%88%D8%B1_%D8%B4%D9%87%D8%B1%D8%B3%D8%AA%D9%88%D9%86

نور (وه‎نه کوهنه نوم: سولده)مازرون اتا شهرستون هسه که ونه جمعیت ۱۰۴۸۰۷ (سال ۱۳۸۵
دله) نفر هسه . نور شهرستان سه تا بخش دارنه . بلده ی بخش که سه تا دهستان دارنه
اوزرود و تتارستاق و شیخ فضل الله . چمستان بخش که سه تا دهستان دارنه لاویج و
میانرود و ناتل رستاق . مرکزی بخش که سه تا دهستان دارنه میانبند و علیا و سفلای ی
ناتل کنار . ونه دیدنی جائون شامل : بلده ی پولاد قلعه , نیما یوشیج سره , رویان
اوپری اوشار , لاویج گرم او , نارنجستان هوتل , نور زیبای جنگل و دریا . نور شهرتان
پنج تا شهر دارنه : نور (سولده) ونه جمعیت ۲۱۸۰۶ (سال ۱۳۸۵ دله) نفر , رویان
(علمده) , ایزدشهر (ایزده) , چمستان و بلده .



https://mzn.wikipedia.org/wiki/%D9%86%D9%82%DB%8C_(%D8%AA%D8%B1%D8%A7%D9%86%D9%87)

«نقی» اتا ترانوئه که رپ سبک جه هسته ونه موضوع سیاسی و اعتراضی نقده. ونه خواننده
شاهین نجفی، بی‌یه.[۱][۲]

نجفی این ترانه دله، امام نقی، شیعیون امام ره چنتا جمله خطاب کانده و شه انتقادی
نظرات ره ایران سیاسی و اجتماعی جه گانه.[۳] این آهنگ دله شاهین علی نقی ره به
چیزون مختلفی من‌جمله جنسی مسائل قسم دِنه.[۴] و ونجه خانه که مهدی موعود جای ظهور
هاکنه چون وه خو دله دره.

این ترانه واکنش‌ئون مختلف جه مواجه بیی‌یه و برخی وه ره «توهین به مقدسات» دونّه و
اتکه دیگه وه ره اتا خار نمونه «آزادی بیان و تابوشکنی» جه دونّه. ولی خادی شاهین
نجفی بائوته که قصد توهین نداشته و ونه آهنگ اتا انتقادی چی بی‌یه.[۵] کار تا اونجه
پیشی بورده که بعضی از ایرانی خورگوزاری‌ئون ونه ارتداد حکم ِصادر بیّن خور ره
اعلام هاکردنه.

این ترانه تا ۱۲ مه ۲۰۱۲، اتا نوبت دله بیش از هزار و ۷۰۰ و اتا نوبت دیگه سَره بیش
از چارهزار و ۶۰۰ بار "لایک" بیی‌یه و صدها بار فیس‌بوک کارورون وه ره اشتراک
بی‌یشتنه.[۳] یوتیوب سایت دله هم تا ۱۶ مه ۲۰۱۲ نزدیک به ۴۳۰ هزار بار وه ره گوش
هدانه.[۳][۶]

شاهین نجفی اتا مصاحبه‌ی دله فارسی دویچه وله جا و راینیشه پست روزنومه جه بائوته
که آلمان پلیس ره «شه تهدیدون جا آگاه هاکرده» و اسا تحت حفاظت امنیتی مأمورون قرار
بییته.[۷][۸]



https://mzn.wikipedia.org/wiki/%D9%85%DA%A9%D8%B1%D9%85%D9%87_%D9%82%D9%86%D8%A8%D8%B1%DB%8C

'مکرمه قنبری که ننه مکرمه نوم جه بشناسته بیی‌یه سال ۱۳۰۷ بابل ِهیرکنده دله
دنیابموئه و ۲ آبان ۱۳۸۴ بمرده. وه نقاش سبک پست مودرنیسم بی‌یه.

نقاشی‌ئون وه موجب بیّه تا به عونوان بانوی سال نقاش در سنه ۲۰۰۱میلادی توسط
دبازدهومین کونفیرانس ایران‌اِشناسی دانشگاه دولتی سوئد دله، معرفی بوّه. [۱]

وه تحصیلات دانشگائی و سواد بخوندستن و بنویشتن نداشته و دوره‌ علمی هم
نگذروندس‌بی‌یه، وه به خاطر نقاشی‌ئونش شوهرت جهونی جا برسی‌یه. اولین‌بار 67 سالگی
گادِر، اتا سنگ ِسَر نقاشی دکشی‌یه و ونه په، کیی سَر، دیفار رو و... ره نقاشی
هاکرده. ونه نقاشیون دله امیر و گوهر، شاهنومه، لیلی و مجنون و... عکسون هم پیدا
وونه. اسا ونه بمردِن په، ونه سِره ره موزه هاکردنه.[۲]

موکرمه، خاطرات و رویائون عونوان فیلمی موستند هسته که ابراهیم موختاری درباره
زندگی وه بساته.



https://mzn.wikipedia.org/wiki/%D9%85%D9%86%D9%88%DA%86%D9%87%D8%B1_%D8%B3%D8%AA%D9%88%D8%AF%D9%87

منوچهر ستوده (۲۸ تیر ۱۲۹۲ تهران – ۲۰ فروردین ۱۳۹۵ چالوس)[۱] اتا ایرانشناس،
جوغرافیدون، استاد دانشگاه و محقق هسته. وه تهران دله بزائه بیّه ولی ونه گت‌بَبا
(آقا شِخ موسا) یاسل نور ِآدِم بی‌یه. [۲]

وه سال ۱۳۱۷ لیسانس ادبیات ره بَییته و سال ۱۳۲۹ شه دکترایِ رساله ره بدیع‌الزمان
فروزانفر کومک جه بنویشته.[۳]

وه اواخر عُمر کوی نارنج (سی‌سرا) متل قو دله نیشت بی‌یه[۴] و تابستون‌ها روستای
کوشکک لورا جادهٔ چالوس و زمستون سی‌سرا (نزدیک چالوس) دله دیّه. [۵] ستوده ۱۰۲
سالگی گادر بمرده.

وه حدود ۶۰ جلد کتاب و نزدیک ۳۰۰ مقاله چاپ هاکرده.[۶] ستوده اولین ایرانی بی‌یه که
اتا «گویشی فرهنگ» ره بنویشته و تنک هاکرده.[۷]

منوچهر ستوده ۵ فروردین ۱۳۹۵ عفونت ریه جه بیمارستان طالقانی چالوس دله بستری بیّه
و ۲۰ فروردین ۱۳۹۵ دله ۱۰۲ سالگی گادر بمرده. وه ره متل قو (سلمان شهر) دله چال
هاکردنه. [۸][۹]



https://mzn.wikipedia.org/wiki/%D9%85%D9%85%D9%86%D9%88%D8%B9%D9%87_%D8%B4%D9%87%D8%B1

ممنوعه شهر (چینی جه: 紫禁城، پین‌یین جه: Zǐjinchéng) اتا قدیمی شهر پکن ِنزدیکی
هسته. این شهر که اسا هچکی ونه دله زندگی نکانده، چین مهمترین تاریخی مکان‌ها جه
هسته. ممنوعه شهر ره گت‌ترین و کامل‌ترین چویی مجموعه دونّه که هنو معماری خله
قشنگه.

ممنوعه شهر ِبساتن ره سال ۱۴۰۶ میلادی، یونگ‌لو ِدستور په شروع و ظرف ۱۴ سال تموم
هاکردنه. تا سال ۱۹۱۱ میلادی که مینگ و چینگ سلسله نابود بواشِن، جمعاً ۲۴تا
امپراتور این شهر دله شائی کاردنه. سال ۱۹۲۴ جه این شهر اتا تاریخی موزه بَیی‌یه و
اون گادر تاسا دیگه ممنوعه نی‌یه.

این شهر مستطیل‌مونائه و حدوداً ۷۲ هکتار جا ره گنّه. ونه ابعاد ۹۶۱ متر طول
شمال-جنوب و ۷۵۳ متر عرض شرق-غرب هسته. اتا ۱۰ متری دیفار و ۵۲ متری خندق ونه
دورتادور ره گرنه. دیفار ِهرسو اتا دروازه هم دانّه. ممنوعه شهر کاملاً تشریفاتی
نظام و طبقاتی اصول ره سِراق دِنّه و بنشنه طبقاتی اختلاف ره ونه معماری دله احساس
هاکردن.

تاریخی یادداشت‌ها مَیِّن هاکرده که مینگ سلسله ۱۰۰ هزار صنعت‌کر و یک میلیون کارگر
جه این مجموعه وسّه کار بَییته. ساختمونی مصالح ره هرجور بی‌یه مختلف جائون جه جمع
هاکردنه. ونه اشیا شه یک‌شیشم کُلِّ چین تاریخی اشیا هسته.



https://mzn.wikipedia.org/wiki/%D9%85%D8%B1%D9%85%D8%B1_%DA%A9%D8%A7%D8%AE

مختصات: ‏۶٫۴۴″ ۲۴′ ۵۱°شرقی ‏۲۰٫۶۶″ ۴۱′ ۳۵°شمالی﻿ / ﻿۵۱٫۴۰۱۷۸۸۹غرب
۳۵٫۶۸۹۰۷۲۲جنوب﻿ / -۵۱٫۴۰۱۷۸۸۹;-۳۵٫۶۸۹۰۷۲۲

مرمر کاخ تهرون نزدیکی دره، اینتا کاخ رضاخان پهلوی دستور جا بسات بییه. ونه بساتن
۱۳۱۳ سال دله شروع بیّه و تا سال ۱۳۱۶ یعنی حدود ۳ سال طول بکشی‌یه. این کاخ زیربنا
۲۸۷۰ مترمربع و اتا زمین دله به وسعت ۳۵۴۶۲ مترمربع بساته بیی‌یه. مرمر کاخ نقشه ره
رضاشاء شه هدائه.

تا سال ۱۳۴۹ اینتا کاخ جا به عونوان ممرضاشاء رسمی دفتر استیفاده بی‌یه. بعد از
اینکه ممرضاشاء اتا بار این کاخ دله ترور بیّه و سالم در بورده، دستور هدا اینتا
کاخ ره به صورت موزه دَربیارِن.

انقلاب په اینتا کاخ ره به عونوان انقلاب اسلامی کمیته مقر استیفاده بی‌یه. اتا کم
بعد رِقِد بورده و تا اواسط دهه ۱۳۷۰ که مصلحت نظام مجمع بوو اینتا کاخ بورده . اسا
اینجه ره به عونوان قدس ساختمون ونگ زنّه.



https://mzn.wikipedia.org/wiki/%D9%85%D8%A7%D8%B2%D8%B1%D9%88%D9%86_%D8%AA%D8%A7%D8%B1%DB%8C%D8%AE

مازرون تاریخ ایران تاریخ اندازه تاریخ اتا کشور ماجرا دارنه. شاید اگه ایران تموم
اوستانون تاریخ ره جمع هکنیم نتونیم مازرون تاریخ اندازه اتا کیتاب بنویسیم. مازرون
تاریخ خله ماجرا ئو فرازئو نشیب دارنه. تا اسا مازرون تاریخ درباره کیتابون زیادی
بنویشت بیه مونند: تبرستون تاریخ که ابن اسفندیار بنویشته، رویان تاریخ که
اولیاءالله آملی بنویشته. گت آدمونی مونند میرظهیرالدین مرعشی یا احمد کسروی مازرون
تاریخ درباره چیزونی بنویشتنه. اینان نشون دنه که امه سرزمین تاریخ چنده گت هسه.
مازرون تاریخ ره بونه مونند ایران تاریخ دِتا دوره هکردن اتا پیش از ایسلام بموئن
دوم بعد ونه بموئن که هر دِتا دوره‌ای شه چنتا دوره دیگه ره قسمت بونه. شما اینتا
مقاله دله مازرون تاریخ درباره خوننی. تا اونجه ای که بتونس بیه سعی هکردمی که
اینتا مقاله دله به طور خلاصه مازرون تاریخ ره جوری که شما خار بفهمین شمه وسه
توضیح هدیم.

چیزونی که مازرون دله به ویژه هوتو ئو کمربند غار که بهشهر دله درنه به دس بمو نشون
دنه که مازرون دله از ۱۱۵۰۰ تا اسا انسون دینه. امسال هم اتا سنگ نگاره لاریجان دله
پیدا بیه که ونه پیشینه همین اندازه هسه ئو اینا نشون دنه که اینتا هارشا درس هسه.
اون تیره ئونی که اون زمون مازرون دله دینه آسیانی نژاد جا بینه که وشون خله تمدون
درسی ناشتنه ئو فخط وشون جنگجو بین با بنویشتن کوهن دانشمندون وشون درباره باعث بیه
که وشون نوم امه گوش برسه.ولی اینتا هم هسته که دومین شهرستون تاریخی ایران دله آمل
هسه که در این اوستان قرار داینه.

آمردون یا مردون اتا تیره بینه که مازرون غرب دله دینه. وشون اول میونی آسیا دله
دینه ولی مرویون وشون ره اونجه جا در بکردنه ئو وشون بمونه ماتزرون دله وشون نیشته
گا آمل شهر بیه. آمل نوم اول آمرد بیه ئو کم کم که آمردون شه زبون ره یات بکردنه ئو
ایرانیج زبون ئون ره گنش کردنه اینتا نوم هم امروزی جور دربمو. بعد ایکه آریاییون
بمونه ایران دله وشون جنگ هکردنه ئو وشون اینتا وسر که اتا کچیک طایفه این جنگ ئون
دله شکست بخردنه ئو ارمنستون، آذربایجان ئو پارس دله پخش بینه.

تپورون اتا تیره بینه که دانشمندون گنه وشون بعد ایکه آمردون ایران دله پخش بینه
بمونه مازرون دله. وشون اتا جنگجو تیره بینه ئو ایران سپاه دله همیشک شاه گت
موحافظون بینه. همینتا سر وشون نوم تاریخ دله بمونسه مازرون ره قدیم دله وشون نوم
جا اشناسینه. مازرون شه کوهن نوم ره وشون جا بیته که تپورستون هسه. اینتا نوم
فارسکی زبون دله "تاپورستان" ئو عربی زبون دله "طبرستان" هسه. مازرونی زبون ره هم
کوهن دورون دله تپوری یا تبری زبون گتنه. تپورون هم مونند آمردون اتا ایرانی تیره
نینه ئو وشون هم اتا آسیانی تیره بینه. اتا پژوهش که چند سال پیش تهرون دله انجوم
بیه اینتا هارشا ره اثبات کننه.

بعد آریاییون بموئن وشون تپورستون ره اتا ایرانیکی بخش کننه. ولی تپورون ویشتر شه
بزرگون جا فرمونبورداری کردنه تا حاکمونی که ایران دولت وشون وسر راهی کرده.
همینتاوسر ویشتر موقع مازرون دله محلی فرمونرووئون دینه ئو همینتا مازرون تاریخ ره
اینهمه پور ماجرا هکرده. کوهن دوره مازرون ئو گیلون ره اتا سرزمین دونسنه ئو وره
"فرشوارگر" یا "پتیسخوارگر" گتنه. اینتا وسر که هم وشون طبیعی هارشا هم فرهنگی
هارشا جا خله همدیگه ره مونسنه. استرابو که اتا یونانی تاریخ نویس بیه اینتا سرزمین
ره "پرخواترس" نوم النه. بیستون کتیبه دله هم اتا سرزمین ره که ایران شمال دله
آذربایجان ئو خوارسان میون دیه ره "پتشوواریس" نوم بشتنه.دتا از مازرون بومی
فرمونروئون نوم باستون کتیبه ئون دله بموکه اتا اتوفرادات بیه که اشکانیون شون دوره
مازرون فرمونروا بیه. اتا دیگه نوم هم گوشنسف یا جوشنسف بیه که وه ساسانیون شون
دوره دیه. ولی ۱۵۰۰ سال پیش تا ۵۰۰ سال پیش مازرون اتا نیمه موستقل سرزمین بیه که
ونه دله چندتا محلی سلسله حوکومت کردنه.

گشنسف زمون اردشیر ۱۱۹م. بی‌یه ئو تبرستون ئو گیلون ئو رویان ئو دماوند دله شائئ
کرده ونه پی‏یِرئون از زمون اسکِندر ۳۳۰ق.م. فرمونروائ مازرون بینه ئو اینتا شائئ
وشون دله پی‌یِر وچگی بی‌یه تا ۵۲۹م. کیوس مازرون شاء بیّه.

فرمونروائی اینتا کَس‌ئو‎خشون(سلسله) ۱۱۰سال تبرستون دله طول بکشیه ئو ونه ابّلین
شاء که زرمهر بی‎یه، زمون انوشیروان «۵۳۱ - ۵۸۷ میلادی» شروء بیّه. وشون آخری شاء
آذر ولاش بی‌یه که سنه۶۸۵م. گاوباریون جه شیکست بخارده.

خوسروشیروون اتا از ساسانیون شاهون 1500 سال پیش اتا از پارس بزرگون که ونه نوم
کارن بیه ره مازرون فرمونروا کنه ئو اینتا مقام ره ونه نسل دله موروثی کنه.کارن شه
سوخرا ( اتا از پارس بزرگون) ریکا بیه. وه مازرون دله کارندیون سلسله ره درست کنه
که مازرون تاریخ اولی شاهی سلسله هسه. کارن تخت هنیشتن مازرون دله تبری تقویم مبدا
هسه. ولی بعضی بوتنه که کارن شاهی سروع بین مازرون دله 50 سال پیش هجرت حضرت ممد جا
بیه. اینتا سلسله گت شاهون نوم بیه: کارن سوخرا ریکا، وندادهورموز فرخان ریکا،
مازیار کارن( وندادهورموز) ریکا ریکا.وختی گیل جاماسب اینتا سلسله شاء بیه ایران ره
عربئون بیتنه. ولی وشون نتونسنه که مازرون ره اینتا وسر که البرزکوئون وره ایران جا
سیوا کرده تصروف هکنن.اینتا سلسله وندادهورموز دوره شه گتی ره مازرون دله دس جا دنه
ئو چندتا سلسله دیگه هم اینتا سرزمین دله درست بونه ئو کارندیون قلمروو خله کم
بونه. اینتا سلسله 1200 سال پیش عباسیون جا خار بونه ئو ولی مازیار کم کم شه میونه
ره با اینتا دولت بد کنه. مازیار ایسلام پیش بوردن جلو ره مازرون دله گیرنه ئو
عباسی دولت ره باج ندنه تا ایکه عباسیون مازرون ره لشکر کشنه ئو مازیار دستگیر ئو
بکوشت بونه ونه سلسله هم نابود بونه. اینتا ایتفاق مازرونی 351 سال دله.اینتا سلسله
قلمروو مازرون کوهستون بیه.

اینتا سلسله بونیانگوذار نوم گاوباره بیه. وه اینتا سلسله ره مازرونی 172 سال دله
بونیان بشته. اینتا سلسله قلمروو ویشتر مازرون دشت ئو گورگان بیه. اینتا سلسله
درباره خله چیز ندومی ولی ونه گت شاهون نوم ایناهسه:دابویهگاوباره ریکا،سارویهگت
فرخان ریکا،ایسپهبودخورشیددازمیرریکا.اینتاسلسله مازرونی ۲۸۳ سال دله مونقرض بیه.

اینتا سلسله اتا شاخه گاوباریون جا بیه. ونه بونیانگوذار پادوسبان بیه. اونجوری که
تاریخ نشون دنه پادوسبان دابویه برار ئو گاوباره ریکا بیه. اینتا سلسله مازرونی 172
سال پا بیته. وشون قلمروو ویشتر مازرون غرب دله دیه کوجور، نور ئو لاریجان ره شامل
بیه. وشون نیشته گا همون نور بیه. وشون دروه نور ره "رستمدار"، کوجور ره "رویان"
گتنه. وشون 960 سال مازرون دله حوکومت هکردنه. وشون گت شاهون نوم بیه: پادوسبان
گاوباره ریکا، شهریار پادوسبان ریکا، بهمن کیومرث ریکا.اینتا سلسله مازرونی ۹۹۶ سال
دله با بکوشت بین کیومرث که وشون آخری شا بیه مونقرض بینه ولی وشون بمونسون تا شاه
عباس دوره مازرون دله دینه.

باوندیون اتا دیگه از مازرون شاهی شلشله ئون بینه. وشون قلمروو مازرون کوهستون (
ونه جنوب دله) بیه. وشون ره همینتا وسر کوهون شاه گتنه. وشون ۷۰۰ سال مازرون دله
حوکومت هکردنه ئو اینتا مودت دله سه ابر مونقرض بینه. وشون حوکومت خله فرازئو نشیب
داشته. ولی ویشتر موقع وشون شه قودرت ره کوهستون دله حفظ کردنه. اینتا دودمان باو
نسل جا بینه. وه کاووس وچه بیه ئو که اینتا هم شیروون برار بیه. وه موقعی که عربون
ایران ره گیتنه بمو تبرستون ئو مازرونی 183سال دله مازرون جنوب مردمون وره شه شا
هکردنه. وشون سه تا شاخه هسنه که ای سه تا شاخه نوم هسه: اولی شاخه:کاووسیه، دوومی
شاخه:ایسپهبدونیه، سوومی شاخه:کینخواریه. کاووسیه گت شاهون بدون بشمارسن باو اینا
بینه:شروین سرخاب ریکا، شهریار شروین ریکا بینه. مزربون رستم ریکا ئو شروین .چه زا
هم اتا دیگه از اینتا سلسله شاهون هسه که وه "مرزبون نومه" کیتاب ره
بنویشته.کاووسیون با زیاریون بموئن نابود بینه ئو ولی اتی باوندیون بمونسون کوهستون
دله مونتظر بینه تا دباره شه حوکومت ره بیارن ( مازرونی 535 سال دله). دوومی شاخه
باوندیون گت شاهون نوم اینا بیه: حسامودوله شهریار قران ریکا، شاغازی رستم علی
ریکا. اینتا سلسله بعد ایکه بتونسنه زیاریون ره تبرستون دله دربکنن مازرونی مازرونی
767 سال دله درست بیه ئو تا مازرونی 1051 سال دله وختی که سلطون ممد خوارزمشا
مازرون ره بیته نابود بیه. باوندیون سوومی شاخه نوم هم کینخواریه بیه. اینتا سلسله
همون موقع که موغولون مازرون ره حمله هکردنه پا بیته ( مازرونی 1092 سال دله).اینتا
سلسله گت شاهون نوم بیه: حساموادوله اردشیرابولمولوک ئو تاجودوله یزدجرد.وشون آخری
شا نوم فخرودوله حسن علی ریکا بیه که ونه دوره باوندیون سپهسالار افراسیاب جلاویه
وره کشنه ئو باوندوین سلسله ره مونقرض کنه. باوندیون شه اول کار زرتوشتی دین ره په
روو بینه ولی اتا از باوندیون شاهون که ونه نوم قارن شهریار ریکا بیه موسلمون بیه
ئو ایسلام ره شه قلمروو دله رسمی دین هکرده.

تا دویست سال بعد ایکه ایسلام ایران دله بمو مازرون حلا اتا زرتوشتی کشور بیه. ولی
کم کم مازرون مردم موسلمون بینه. ویشتر مازرون مردم شیعه بینه. اینتا وسر که اتا
خله سیدون عراق ئو ایران جا بمونه مازرون ئو ونه مردمون ره اینتا دین ئو مذهب جا
آشنا کردنه. ایسلامی سلسله ئون که مازرون دله حوکمت هکردنه ره با عباسیون ره جیر
خوننی.

وشون گت‌ترین ئو نخوستین ایسلامی سلسله مازرون دله بینه. بعد ایکه علویون ره
عباسیون عراق ئو ایران دله خله سخت شکست هدانه اتا دسته وشون جا بمون مازرون ئو
اونجه ایسلا م دین با شیعه مذهب ره تبلیغ هکردنه. تا ایکه آمل مردم طاهریون حاکم
دست جا داد در بمونه. وشون حسن زید ریکا جا بخواسنه تا وشون شا بوو وه هم قبول
هکرده. حسن مازرون دله علویون سلسله ره درست هکرده. وشون بتونسنه که طاهریون ئو
صفاریون ئو عباسیون جلو دووم بیارن. وشون دیلمستون ره هم شه قلمروو سر بشتنه. اون
زمون اتی علویون بوردنه دیلمیون ئو وشن ره شیعه هکردنه. بعد ایکه تبرستون دله
علویون دولت درست بیه وشون هم بخواسنه که اینتا دولت جا اطاعت هکنن که وشون هم دین
ئو همزبون بیه. اینتا دولت دله بعد بمردن حسن دیلمیون سردارون قودرت بیتنه ئو وشون
اختلاف باعث بیه که اینتا دولت ضعیف بوو ئو سامانیون حمله جا از بین بوره. اینتا
دولت مازرونی ۳۸۲ سال دله درست بیه ئو مازرونی ۴۴۶ سال دله نابود بیه. وشون نخوستین
بار مازرون دله مدرسه درست هکردنه ئو مازرونیون ئو دیلمیون ره موسلمون هکردنه. وشون
تشیع وسر ایران دله خله زحمت بکشینه.

وشون اتا کچیک سلسله بینه که هزار جریب بخش دله دینه. وشون قلمروو نکا شهرستون جنوب
بیه. وشون اتا از حوسینی سادات بینه.

مرعشیون شون اتا سلسله بینه که بعد باوندیون مازرون دله پا بیتنه. اینتا سلسله
بونیانگوذرا نوم سید قوامودین مرعشی بیه. وه ۸۷۷ مازرونی سال دله اینتا سلسله ره
درست هکرده. اینتا سلسله ره بونه بوتن که سربدارون نهضت شاخه بیه مازرون دله. از
اونجه ای که شیخ خلیفه سربدارون رهبر آملی بیه وشون عقاید خله زود مازرون دله
هوادار پیدا هکرده. اون زمون مازرون دله وضع خله خار نیه افراسیاب جلاویه باوندیون
سلسله ره مونقرض هکرده ئو شه اتا دولت مازرون دله درست هکرده. ولی مردم وشون جا
ناراضی بینه. همینتا وسر وختی که سید قوامودین قیا هکرده مردم ونه پشت در بمونه ئو
وه بتونسه که اتا سپاه شه وسر جور هکنه. مرعشیون ئو جلاوین سپاه بارفروش نزدیکی
همدیگه جا جنگ هکردنه ئو اینتا جنگ دله مرعشیون پیروز بینه. وشون بتونسنه ساری ره
هم بییرن ئو افراسیاب بکوشت بیه. اینجوری مازرون مرعشیون دست دکته. مرعشیون پایتخت
آمل شهر بیه. وشون بعد امیر تی مور گورکانی حمله ونه جا جنگ هکردنه ولی شکست بخردنه
ئو امیر وشون ره به ماورائونهر تبعید هکرده. اینجوری وشون دوره هم مازرون دله توم
بیه.

مازرون از ۵۰۰ سال پیش تا اسا اتا از ایران اوستانون هسه. شا اسمیل ئو شا عباس
بتونسه محلی سلسله ئون ره مازرون دله از میون بوره ئو اینتا سرزمین ره ایران خاک
ضمیمه هکنن. مازرون ای دورون دله همیشه روسیه هارشا زیر دیه. وشون خواسنه تا مازرون
ره بیرن ئو ایجه جا ایران سایر جائون ره هم اشغال هکنن. مازرون قاجارون اولی قلمروو
بیه. آقاممدخان ئو ونه پرممدحسن خان هردتا مازرون حاکمون بینه. مازرونینون وشون ره
خله کومک هکردنه تا ایران دله قودرت بیرن. قاجار اتا از گت وزیرون هم مازرونی بیه
که ونه نوم میرزا شفیع مازرونی بیه. ونه دوره وه سعی هکرده تا مازرون ره آباد تر
هکنه. مازرون مردم مشروطه اینقلاب دله با گیلکون سپا درست هکردنه اتا ئو ونه جا
تهرون فتح دله موشارکت داشتنه.ممد ولی خان تنکابونی اینتا سپا فرمونده بیه. وه بعد
اینقلاب ایران نخوست وزیر بیه. ولی اون دوره ئون دله مازرون دله ایتفاقونی دکته که
دتا شون خله موهم بینه.

بعد ایکه باب دستگیر بیه ونه په روون تموم کشور دله شئرش هکردنه. بابیونی که مازرون
دله دینه هم بوردنه شیخ طبرسی قله ره بیتنه ئو ونه دور ئو بر روستائون مردم ره زور
کردنه تا وشون ره اتا چی هدن. وختی که خور دولت گوش برسیه مازرون حاکم ره فرمون هدا
که وشون ره سرکوب هکنن ولی وشون مازرونی سربازون ره شکست هدانه ئو دولت تهرون جا
سرباز راهی هکردنه تا وشون ره سرکوب هکنن. وشون هم بتونسنه که بابیون ره اونجه شکست
هدن ئو وشون ره سرکوب هکنن.

ایران دولت خله مازرون ئو گیلون جا نرسیه ئو ایجاهان دله روسیه خله نفوذ داشته.
روسون هم ایجاهان خانون جا مونند ممدولی خان تنکابونی جا پشتیبونی کردنه تا وشون
روسیه منافع ره ایران شمال دله حفظ هکنن. وختی که جهانی اول جنگ سر بیته روسون
گیلون ئو مازرون ره دکلسنه. ولی تهرون دولت هیچ کاری نکرده همینا وسر میرزا کچیک
خان جنگلی اتا از مشروطه اینقلاب موبارزون اتا حزب درست هکرده که ونه نوم جنگل نهضت
بیه. اینتا حزب اتا نظامی شاخه داشته که ونه جا بتونسه روسون جا جنگ هکنه اتی مودت
که بیه روسیه دله کومنیستی اینقلاب بیه. ئو روسیه دولت شه ارتش ره ایران شمال دله
در بورده. جنگلیون هم گیلون ئو مازرون غرب ره شه دس دله بیتنه . وشون اونجاهان دله
اتا جه موری که ونه نوم گیلون جه موری بیه درست هکردنه.ولی بعدن وشون میون اختلاف
دکته ئو رضاخان که ایران سربازون فرمونده بیه وشون ره سرکوب هکرده. رضاخان شه اتا
مازرونی بیه وه بعدن ایران شاه بیه. بعد جنگلیون سرکوب هکردن اتا از مازرون گت
آدمون که ونه نوم امیر موید سوادکوهی بیه مازرون دله اتا گوروه که ونه نوم تبرستون
انجومن بیه درست هکرده ئو قیام هکرده ولی رضاخان ونه قیام ره هم سرکوب هکرده.



https://mzn.wikipedia.org/wiki/%D9%85%D8%A7%D8%B2%D8%B1%D9%88%D9%86%DB%8C_%D9%81%D8%B1%D9%86%DA%AF

مازرون از فرنگ ئو تمدون بسیار کوهن ئو اصیل آریایی برخوردار هسته ئو به دلیل داشتن
این تمدن باستونی ئو دیرینه مراسمون باستونی ئو به دلیل علاقه به دین ئو مذهب مراسم
مذهبی با شکوئی در این دیار کوهن برگوذار وانه، پس از بوردن مردمون اینجه به
ایسلام، برخی از مراسم باستونی بسته به فرنگ مردمون موختلف مازرونی با آداب ایسلامی
در آمیجشته ئو بنا براین شیوه اجرای وه در هر روستا با روستای دیگر متفاوت هسته.

نوروز خونون معمولا" پونزده روز قبل از برسین عید نوروز روستائون دله انه ئو با
بخوندسن شهرائی در مدح ایمامون ترانه‌ئون محلی، طلیعه سال نو ره به وشون مژده دنه.
نوروز خونون چن نفر هسنه که اتا نفر اشعار ره خوندنه، اتا نفر ساز زنده، نفر دیگر
که به وه کوله کش گانه به در سره ‌ئون مردمون شونه ئو خوندنه:

زمون تحویل سال افراد خانواده دور سفره ۷سین که با ظرافت ئو سلیقه خانوم خنه بچیه
بیه ئو در حالیکه پیـِر خونواده دعای تحویل خوندنه مونتظر سال نو وانه. در گوذشته
که ایمکانات ایرتیباطی میثل رادیو ئو تلویزیون دنی بیه با تیراندازی یا بائوتن اذان
سال جدید ره به همه ایعلام کاردنه گالشون هم گاتنه هر زمون ماهی شه دم ره تکون هاده
عید وانه. بعد از این که سال نو بیه کسی که به عونوان مادرمه اینتیخاب بیه با مجمعی
که ون دله قورآن، آیینه، او، سبزه ئو شاخه‌ئون سبز جوون قرار دانه سره دله انه
چارگوشه اوتاقون ره او شننه قورآن ره کنار سفره هف سین یلنه ئو شاخه‌ئون سبز (هَلی
دار) ره به این نیت که سال سرسبز ئو خِش ئو خورمی برای خونواده بائه، جلوی در اوتاق
آویزون یا روی طاقچه اوتاق یلنه. دراین روز مارِسره (مادر)، غذای عید، سبزی پلا با
کرک یا گوشت درست کانده. علاوه بر وه غذایی به عونوان خیرات برای اموات پجنّه ئو
بین مردمون پخش کانه. در غروب شو ابّـِل سال به این ایعتیقاد که چراغ خنه وشون
همیشه روشن ئو نورانی بائه، به سر در خانه‌ئون شمع یا تش آویزون کاننه.

از دیگر مراسمون سونتی ئو رسمی مازرون تیرماه سیزده هسته. البته روایات موختلف در
مورد تیرماه سیزده وجود دانه. گانه که شو تولد ایمام علی هسته. گانه پیروزی کاوه
آهنگرون بر ضحاک ئو آرش کمانگیر ئو جشن مهرگون هسته.

این شو دله همه خونواده کنار هم جمع وانه ئو تا نصف شو تنقلات خارنه ئو گتون قصه‌ها
ره گوش دنه جوونون هم با در دس داشتن ترکه‌ای بلند که کیسه‌ای به ته وه دوستوئه.
همراه وچون به در سره ئون بورده ئو با سر ئو صدا ئو بزوئن چو به در سره ئون و لال
بازی از صاحب سره تقاضای هدیه کانه به وشون پیل، میوه، شیرینی هدا وانه.هنگومی که
لال به همراه گروه خادش در کوچه‌ئون شروء به حرکت کانده این اشعار ره خوندنه:



https://mzn.wikipedia.org/wiki/%D9%84%DB%8C%D8%A8%D8%B1%D8%A7%D9%84%DB%8C%D8%B3%D9%85

لیبرالیسم (انگلیسی جه: Liberalism) واژه‌نومه‌ئون دله آزادی خائی معنی ره دِنه.
اصطلاحاً ایده‌ها و تئوریونی که خانّه دولت «شخصی آزادیون» ره شه مهم‌ترین سیاسی
هدف قِرار هاده و «برابر ِفرصتون» و «آزادی» ره لازم بدونه، ره لیبرالیسم گانه. کسی
که لیبرالیسم ِطرفدار بائه ره گانّه لیبرال.

لیبرالون معتقد هستنه که اتا جامعه دله ونه همه‌یِ آدِمون حقوق و فرصت برابر دارِن.
البته «برابری» ِمعنی لیبرالیسم و سوسیالیسم دله اتا معنی نَدِنّه. لیبرالون گانّه
که دِتا چلیک وَچه وقتی که دنیا بمونه - و حتی قبل از اون - هِدی جه کاملاً حقوق
مساوی دارنه و قانون وشون‌ها وسّه اتا حُکم دانّه. هچکی قانون جه مستثنی نی‌یه و
همه ونه اتا قانون بـِن زندگی هاکنن.

لیبرالیسم دله «آزادی» اینتی معنی وانه که هرکسی آزاد هسته هر کاری که ونه دِل ونه
ره انجام هاده تا جایی که هچکی ره ضرر نزنه. این ضرر بتونده جانی، مالی و... بائه.
یا اگه بخائیم ساده‌ته بائیم: «شِما بتوندی شه دَس ره هرچَنده که شمه دِل وِنه ویاز
هادین؛ مگر این که شمه انگوس بوره ات‌نفر چـِش درون»

اکثر لیبرالون آزادی بیان، مطبوعات و... ره لازم دونّه و دموکراسی طرفدار هستنه.
وشون‌ها گانّه دولتون ونه پچیک بائِن، مقامات پاسخگو بائِن و مردم هم نیازی ندارنه
که هچکی وشون وسّه تعین-تکلیف هاکنه. وشون مالکیت قانون ره لازم دونّه و گانّه
دولِت ونه مردمون ِجان و مال جه محافظت هاکنه. همین جور لیبرالون گانّه که اگه
طبیعی نظم ره بهم نَزنیم و بی‌یلیم که مردم شه بخاستی‌ئون ره انجام هادِن، برابری و
برادری جه رسمبی.[۱]

لیبرالیسم زمونی بساته بیّه که رنسانس گادِر اروپایِ مردِم دمبال این بوردنه که شه
شاهون ِاختیارات ره کمته هاکنن و بتونِن شه بخاستی‌ئون ره هم انجام هادِن. این تفکر
درواقع خاسته مردِم ره رأی ِحق هاده تا وشون بتونن شه قانون ره شه انتخاب هاکِنن و
حتا شاه ره برکنار هاکنن.

اولین مدرن ِدولِت که لیبرالیسم ِسَره شکل بَییته، متحده ایالات آمریکا هسته. این
کشور ِاساسی قانون همون اول تاسا این هسته که «تمام آدمون برابر دِنیا بمونه و خدا
وشون ره ات‌سری حق هِدائه، من‌جمله این حقوق: زندگی، آزادی و سعادت و خوشبختی
ِدمبال بوردِن» این جملات فی‌الواقع جان لاک ِعقاید جه بَییته وانه که این شعار ره
دائه: «زندگی، آزادی و مالکیت»

چن سال بعد فرانسه گت انقلاب اثر هاکرده. این انقلاب شعار «آزادی، برابری و برادری»
بی‌یه. فرانسه اولین کشوری بی‌یه که بائوته تموم مردها بتونّه رأی‌گیری دله شرکت
هاکنن.[۲] سال ۱۷۸۹ فرانسه دله شهروندان و مردمون ِحقوق ِاعلامیه منتشر بیّه که
لیبرالیسم ِپایه‌ئون و حتی حقوق بشر اعلامیه ونه سَر جا تأثیر بَییتنه.[۳]



https://mzn.wikipedia.org/wiki/%D8%BA%D8%B2%D9%87

غزه (عربی جه: قطاع غزة و عبری جه: רצועת עזה) اتا باریکه هسته که مدیترانه دریا
پَلی و خاورمیونه‌یِ منطقه دله دره. فلسطین ِسرزمین دِتا سِوا تیکه هسته که اتا
همین غزه هسته و اتا دیگه ره اردن رود غربی کرانه گانّه؛ وشون دِتا میون ره
ایسراییل دانّه.

نوار غزه فقط جنوب‌غربی وَر جه مصر و شمال و شرق وَر جه ایسراییل جه هم‌سامون هسته.
غزه‌ی ِمنطقه کلاً ۴۱ کیلومتر طول و بعضی هسته. این منطقه نوم ره غزه‌ی شهر جه
بَییتنه که این منطقه دله گت‌ترین شهر هسته.

سال ۲۰۱۴ی ِآمار گانّه، غزه‌ی باریکه دله حدوداً ۱ میلیون و ۸۰۰ هزار نفر زندگی
کانّه که یعنی انبس‌ترین جمعیت (=تراکم جمعیت) ره جهون دله این منطقه دانّه و
تماماً این آدِمون فلسطینی هستنه. غزه‌ی ۹۹ درصد جمعیت ره مسلمون و بقیه ره مسیحی
فلسطینی‌ئون تشکیل دنّه.

پیش از سال ۲۰۰۵، غزه ره ایسراییل اشغال داشته و ۷۷۰۰ ایسراییلی چنتا شهرک دله غزه
میون زندگی کاردنه اما عقب‌نشینی په، این شهرک‌ها تخلیه بَیینه و غزه‌ی کنترل ره
فلسطین شه‌گردون دولت بعهده بَییته. حماس سال ۲۰۰۷ جه این منطقه ره شه دَس
دانّه.[۱]



https://mzn.wikipedia.org/wiki/%D8%B9%DB%8C%D9%86_%D8%A7%D9%84%D8%B9%D8%B1%D8%A8

مختصات: ‏۱۲″ ۲۲′ ۳۸°شرقی ‏۲۴″ ۵۳′ ۳۶°شمالی﻿ / ﻿۳۸٫۳۷غرب ۳۶٫۸۹جنوب﻿ /
-۳۸٫۳۷;-۳۶٫۸۹

کوبانی، کوبان (کوردی جه: کۆبانی) یا عین العرب (عربی جه: عین العرب) اتا شهر نوم
هسته که سوریه دله دره. این شهر سال ۲۰۰۶ سرشماری گادِر، ۵۲٫۱۱۵ نفر جمعیت داشته و
حلب دله دَیی‌یه.[۱]

کوبانی سوریه کوردستون دله دره و کوردنشین مناطق جه هسته. کوبانی ِشهر ترکیه و
سوریه‌ی سامون‌سَر دَره، اینتی هسته که این شهر ِبعضی قسمت‌ها ترکیه دله دره.

سوریه دله‌یی جنگ سَره، پ‌ک‌ک ِنیروئون این شهر ره بَییتنه و سوریه‌ی ِارتش شهر ره
وِل هاکردنه و این دِتا گروه همدیگه جه همباز بَیینه تا دیگه مخالفون جه بَجِنگِن.
کوبانی ره کوردستون ِشه‌گردون حکومت جزیره‌ی ِاستان ِنیشتنگا هاكرده. پ‌ک‌ک کوبانی
دله، سوییس ِسیاسی نظام ره پیاده هاکرده، اتا کنفدراسیون که سه‌تا «کانتون» عفرین،
جزیره و کوبانی جه تقسیم وانه. [۲]

کوبانی ِشهر تا سال ژوئیه ۲۰۱۴ داعش ِدیم‎به‌دیم هِرِسّائه ولی اون گادِر که
داعشیون موصل ره بَییتنه، قوی‌ته بَیینه و بتونستنه کوبانی ِنیروئون ره شکست هادِن.
کوبانی ِمردِم، همه زنان جه بَی تا پیر-پیر ِآدِمون همه بسیج تشکیل هِدانه که وشون
جلو هِرِسِّن. داعش هم خَشِن ِشکنجه و قتل‌عام جه وشون ره سرکوب کانده. داعش این
جنگ ِدله ات‌خله وچه ره بَدِزدی‌یه.[۳][۲] [۴]



https://mzn.wikipedia.org/wiki/%D8%B9%DB%8C%D8%B1%D8%A7%D9%82

مختصات: ‏۲۰″ ۰۳′ ۴۳°شرقی ‏۳۰″ ۵۲′ ۳۲°شمالی﻿ / ﻿۴۳٫۰۵۵۵۶غرب ۳۲٫۸۷۵جنوب﻿ /
-۴۳٫۰۵۵۵۶;-۳۲٫۸۷۵

عراق یا عیراق اتا کشور نوم هسه که آسیای ِقاره و خاورمیونه دله دَره. اینتا کشور
گتی ۴۳۸۰۰۰کیلومتر مربع هسه.[۱] ونه نیشتنگا (=پایتخت) نوم هم بغداد هسه. عراق
عربستون، کویت، اردن، سوریه، ایران و ترکیه جه هم‌سامون هسته. این کشور عرب اتحادیه
دله هم عضو هسته. عراق دله دِتا روخنه، دجله و فرات نوم، دَرنه که وشون ِبین ره
بین‌النهرین گانّه. بین‌النهرین دِنیای ِقدیمی‌ترین جائون جه هسته.

اینتا کشور ۳۲٬۵۸۵٬۶۹۲ نفر جمعیت دارنه.[۲] عراق مردم ویشته عربی‌زوون جه گپ زنّه و
ایسلام دین په‌روو هسنه. ولی وشون میون اتی کورد درنه که کوردی زوون جه گپ زنّه.
عربون ۷۵٪-۸۰٪، کوردها ۱۵٪–۲۰٪، ترکمونا، آشوریون و بقیه سرجمع ۵٪ ره تشکیل
دِنّه.[۳] حدود ۶۰٪-۶۵٪ درصد تشیع، ۳۲٪-۳۷٪ درصد تسنن و ۳ درصد مسیحیت په‌روو
هستنه.

اینتا کشور حوکومت جمهوری هسه. وشون ِکشور ِپول ِیکای ِنوم دینار هسه. ونه ایقتصادی
نیشتنگا نوم بصره هسه. عیراق ِقدیمی تمدن‌ها جه بابل، آشور و سومر بینه. وه ره
«تمدن گَره‌ئون» جه دونّه. اینتا کشور شه معاصر ِدوره دله خله جنگ بَدی‌یه. این
کشور ایران، کویت، آمریکا، داعش و… جه جنگ هاکرده و ات‌خله دله‌یی جنگ هم داشته.

عراق ِمنطقه ات‌خله قدیمی تمدن و فرهنگ داشته. سومریون، اکدیون و آشوریون هزارون
سال پیش ونه بین‌النهرین و دیگه قسمتون دله دَیینه. این مناطق بعداً هخامنشیون،
سلوکیون، اشکانیون، ساسانیون و روم امپراتوری دله دَکِتنه. اسلام ِبموئن په عراق
عباسیون ِنیشتنگا بَیی‌یه و عربون این مناطق دله ساکن بَیینه تا اونکه موغولون
بمونه و بغداد ِحکومِت سقوط هاکرده. قرون دهم تا سیزدهم شمسی، عراق بارها ایران و
عثمانی میون تَب‌بَزه‌کا بی‌یه. عراق قبل جهونی جنگ اول، عثمانی دله دَیی‌یه. این
جنگ په عثمانی رِقِدبورده و عراق ره بریتانیا بَییته شه وسّه. عراق سال ۱۹۱۹
بریتانیای ِکولونی بیّه و ۱۹۳۲ اتا سیوا کشور بیّه.

عراق ِاستقلال په، اتا پادشائی وه ره کنترل کارده. 14 ژوئیه 1958 عبدالکریم قاسم
اتا کودتا جه جمهوری بساته و شائون ره کنار بَزوئه. اَی په‌یی‌ته عبدالسلام عارف و
بعدش عبدالرحمان عارف هِدی سَر کودتا هاکردنه و سرآخر بعثیون، بتونستنه کشور ره شه
میس دله بَیرِن.

بعث حزب عراق دله صدام حسین ره رییس‌جمهور بنومسته و صدام ایران جه هشت سال جنگ
هاکرده. وه کویت ره هم حمله هاکرده و این جنگ‌ها په متحده ایالات آمریکا وه ره
محکوم هاکرده که نَوِسته کشتارجمعی سلاح جه استفاده هاکنه و همینسه ونه حکومت ره
حمله هاکرده و جورج بوش گادِر وه ره بَکاشتنه. ونه بوردِن په چندین سال آمریکا
دَیی‌یه القاعده و بعثیون ِباقی‌بموندسته‌ئون جه جنگسته.

ژوئن ۲۰۰۳ میلادی که هَنتا متحده ایالات آمریکا دَر القاعده و صدام حسین جه جنگ
کارده، موقتی دولت عراق ِکنترل سَر تشکیل بیّه. این دولت اساسی قانون بنویشته و وه
ره مردِم اتا رفراندوم دله قبول هاکردنه. اولین دولِت هم مردم ِرأی پِشتی انتخاب
بَیینه و نوری المالکی که اتا شیعی حزب جه بی‌یه، حکومِت سَر قِرار بَییته.[۴]

عراق دله عربون، کوردون، ترکمونون، آشوریون، کلدانیون، منداییون و صابئین و...
دَرنه. کوردون گتترین اقلیت هستنه و عراق ِشمال و شمال‌شرقی دله زندگی کانّه. وشون
سال ۱۹۹۱ تاسا شه وسّه اتا سیوا دولت دارنه که ونه نوم کوردستون اقلیم هسته. عراق
مرکزی قسمتون سُنّی عربون، ونه جنوبی شهرون شیعیون دَرنه. غیر این سه‌تا قِسمِت
پچوک‌پچوک ِاقوام و ادیان هم دَرنه که وشون ِدله‌دله دَرنه.[۵] اکثراً کوردها سُنی
هستنه و فقط «فیلی کوردها» این میون شیعه هستنه.[۶]

عراق دله اتا شه‌گردون (=خودمختار) ِحکومِت دَره که وه ره کوردستون اقلیم گانّه.
این کشور پارلمونی جمهوری هسته و ونه دله نخست‌وزیر اصلی قدرت ره دانّه ولی وشون
اتا رییس‌جمهور هم ونه دارِن. وشون اتا قانون بی‌یشتنه که نخست‌وزیر حتماً ونه شیعه
بائه و رییس‌جمهورون این کشور دله سنی هستنه. مجلِس ِرییس هم ونه کوردی بائه.



https://mzn.wikipedia.org/wiki/%D8%B9%D9%88%D8%AB%D9%85%D8%A7%D9%86%DB%8C

عوثمانی أتا کشور نوم بیه که قدیم دله أمروزی تیرکیا جا ره داشته.بونه بأوتن که
اینتا نوم تیرکیا کوهنه نوم بیه.عوثمانی ایمپراتوری خوارس میون ره سر گیته.وشون اتی
دوره هم بالکان جزیره مونا شه دس دله داشته‌نه.اینتا ایمپراتوری بعد ایکه جهانی اول
جنگ دله شه‌که‌ست بخرده تجزیه بیه ئو تیرکیا ونه جانشیر بیه.

بعد ایکه تورکون ئیران دله کارسر به‌مونه بیزانس ایمپراتوری شرق ور ره بیته‌نه.وشون
أتا خله تورکون ره بعد اینتا کار بأوردنه اونجه تا اونجه سامون ره به‌سپرن.بعد ایکه
ئیران دله تورکون ضعیف بینه اونجه تورکون عوثمان رهبری جا عوثمانی دولت درس هکردنه.

اینتا ایمپراتوری کم کم خله گت بیه ئو به‌تونه‌سه أتا خله شر خوارس میون ئو بالکان
ره بیره.اینتا ایمپراتوری ئوروپائی دولتون جا خله جنگ هکرده ئو اول ای جنگون ره
بأورده ولی بعدن شه‌که‌ست بخرده ئو ئوروپائیون وره بالکان دله در بکردنه.اینتا
ایمپراتوری په‌شتی بیه که ایسلام بالکان درون پیش بورده.

عوثمانی ایمپراتوری بعد ایکه جهونی جنگ اول سر بیته آلمان و اتریش ره مولحق بیه.
اینتا کشور بعدن اینتا جنگ دله شکست بخرده و مجبور بیه شه خله خاک ره دس جا هده.



https://mzn.wikipedia.org/wiki/%D8%B9%D9%85%D8%B1%D8%A7%D9%86_%D8%AE%D8%A7%D9%86

عِمران خان‎ که ونه اصلی نوم عِمران خان نِیازی هسته، (بزائه ۲۵ نوامبر ۱۹۵۲[۱]
[۲]) اتا پاکستونی سیاستمدار هسته که سابقاً اتا معروف کریکت‌کاکَر (=بازیکن) هم
بی‌یه. وه دِ دَهه‌ی ِآخر ِقرن بیستم میلادی کریکت ره جهونی سطح دله دِمبال کارده و
بازنشسته بَیّه په، بورده سیاست دَرون. وه ضمن اینکه سیاسی‌کارون ره دِمبال کانده،
حقوق بشر ِفعالون جه هسته، کریکت ره تفسیر کانده، بردفورد ِدانشگای ِرئیس هسته و
اتا بیمارستون و تحقیقاتی مرکز هم بساته.

وه کریکت سَره پاکستون ِموفق‌ترین ِکاپیتان‌ها جه بی‌یه،[۳] وه سال ۱۹۹۲ کریکت
ِجهونی جام دله قهرمون بَیّه، پاکستون ِتیم ملی وسّه 1971 تا 1992 بازی کارده و سال
۱۹۸۲ تا ۱۹۹۲ این تیم ِکاپیتان بی‌یه.[۴] وه آخرای ِسال ِ1987 ضیاءالحق
(رییس‌جمهور) جه بخاسته که بی‌یِلِن وه وَردَگِرده تیم ملی دله و جهونی جام ۱۹۸۸
دله دَواشه. وه 39 سالگی گادِر خله خوب بتونسته بازیون دله کا هاکِنه و شه افتخارات
ره ویشته هاکِنه.[۵]

وه آوریل سال ۱۹۹۶ میلادی، پاکستون تحریک انصاف ِحزب ِپه بورده[۶] و این حزب ِرهبری
ره بَییته. وه بتونسته نوامبر 2002 جه تا اکتبر ۲۰۰۷ «پاکستون ِملی مجلس» دله
دَواشه و ۱۱ می ۲۰۱۳ دِباره انتخاب بَیی‌یه و ونه حزب مجلس دله ۳۵تا کارسی پیدا
هاکرده.[۷] [۸] [۹] سال ۲۰۱۲ وه ره آسیای ِمردِمی‌ترین شخصیت معرفی هاکِردنه.[۱۰]

سال ۲۰۱۴ وه اتا انتخابات دله رسماً شکست بخارده ولی شکست ره قبول نَکارده و مردِم
ره بائوته که نواز شریف ِپه‌روون انتخابات دله تقلب هاکردنه و نتیجه دِرو هسته. وه
شه هوادارون جه بخاسته که اعتراضات راه دِمبَدِن و پاکستون ِاستقلال روز بائوته که
خانّه شه تظاهرات ره همه‌ی ِشهرون جه بَوِرِن اسلام آباد دله. اتا سُنّی مِلّا،
طاهر القادری نوم، هم ونه پِشتی ره هاکِرده. شریف هم اعلام هاکرده که هیچ جور حاضر
نی‌یه استعفاء هاده. پاکستون ِپارلمون هم ونه پِشتی ره کانده.[۱۱]



https://mzn.wikipedia.org/wiki/%D8%B9%D9%84%DB%8C_%D8%A8%D9%86_%D8%B1%D8%A8%D9%86_%D8%B7%D8%A8%D8%B1%DB%8C

ابوالحسن علی بن سهل بن ربن طبری (کوتاه: ابن ربن طبری) دوکتور ، ریاضیدون
اخترشیناس ، موترجم ، ادیب و از دانشمندون برجسته قرن سیُّم ه . ق در حدود سنه ۱۹۲ه
. ق در تبرستون «احتمال زیاد آمل » کنار هکته. وه که استاد رازی هسته از پیشگامون
بنویشتن کیتاب در زمینه طب هم بیه. کیتاب "فردوس الحکمه " که از بنویشتئون این
دانشمند هسه، ابلین گت مجموعه از نوع خادش در ایسلامه که در سنه ۲۳۴ه . ق و در ۳۶۰
فصل بنویشته بیه. دکتر ذبیح ا. . . صفا بائوته: کیتاب فردوس الحکمه کیتاب جامعی
هسته در طب که با روش منطقی بنویشته بیه ئو این همون روش هسته که بعدأ علی بن عباس
مجوسی در کامل الصناعه و ابوعلی سینا در کیتاب قانون به کار بوردنه. ابن ربن آثار
متعدد دیگری هم دانه که موهمترین اونا به این قرارنه:الدین و الدوله فی اثبات
النبوه النبی و محمد «دین مسیحیت دله و حقانیت ایسلام» ، عیرفان الحیاه ، فی الترقی
و . . . اینتا دانشمند عالی قدر ایحتمالأ به سنه ۲۴۷ه . ق بمرده.



https://mzn.wikipedia.org/wiki/%D8%B9%D8%B1%D8%A8%DB%8C_%D8%B2%D9%88%D9%88%D9%86

عربی أتا زوون نوم هسه که آسیا قرب دله و آفریخا شه‌مال دله وه ره گپ زنه‌نه.اینتا
زوون گنش کرون ۶۵ میلیون نفر توم ویشتر هسه.عربی زوون أتا سامی زوون هسه که خله
زوونون ره دﻩنیا دله تأثیر به‌شته.اینتا زوون خله واژه‌ئون مازرونی و فارسی و دیگه
ایرانیج زوونون دله درنه.مازرونی زوون أتی ادبیات عربی کیتابونی هسه‌نه که اینتا
زوون جا دگاردندی بینه.قورآن که ایسلام موقددس کیتاب هسه اینتا زوون جا بنویشت
بیه.عربی زوون ادبیات و وﻩنه چه‌کوت خله شه‌کوفا هسه.اینتا زوون ده تا کشور ویشتر
زوون هسه.

کسایی که عربی ره شه ماری زوون سون به کار وَرنه ۱۷۴ تا ۴۴۲ میلیون نفره. عربی ۲۵تا
کشور رسمی زوون هسته که کل وشون جمعیت هم بر اساس آمار سیا ۳۲۹ میلیون نفره.[۱]

عربی زوون کوهنه‌ترین ادبیات اونائی هسه‌نه که نجد دیار دله قنائی شر بوتن جا سر
بیته‌نه و اون زمون گت ترین شرگوئون امرءالقیس بیه که بأد وه نجد مدرسه شاگردون
پیدا بینه.کوهنه شرگوئون جا تومی اینا ره نوم بوریم:عدی بن رند و امیه بن ابی
سلت.ولی عربی شر جم بین میلادی هشتوم سده دله سر بیته.جاحز شه کیتاب دله که وﻩنه
نوم البیان بیه أتی بوتن فن درباره عربی شر دله بوته.

قورآن همون قوریش زوون جا نازل بونه که أرب جزیره مونا دله گتی داشته‌ و نه نسر ره
مونه‌سه نه قبلی شرگوئون شر ره مونه‌سه.حتا داستان بوتن دله نو روشون ره ارائه هدا
و موسجئ نسر فن ره بترین گت‌ترین مرحله دله نشون هدا. همینا سر بونه بوتن که قورآن
قورآن أرب ادبیات پیش بوردن رو خله تأثیر داشته.ئو ته‌موم سه‌خن گوئون و بنویشت
کرون و شرگوئون ره سجئ و قافیه قایده جا که جاهلیت دوره دله کار شی‌یه راحت
هکرده.ولی بأد ایسلام هم بئوتونی دینه که همون پیش ایسلام وزن و قافیه جا شر
گه‌ته‌نه که چن تا وﻩشون نوم هسه:ایمام علی، خوارج رهبرون.

نسر سولیمان بن أبدالملک و ئه‌مر بن أبدلأزیز درس بیه.قسیده و قزل بوتن حجاز دله
حجازی گه‌ننش جا سر بیته.همین زمون دله بیه که سیاسی و حه‌ماسی شرون هم سر بیته.رجز
که قبلن جنگ میدون دله بخونس بیه شر شکل جا در به‌مو که اینتا فن نوبیار أجاج
بیه.بأد هم قسیدﻩئی شر عراق و الجزیره دله پیش بورده که شر پرچمدار اون منطقه‌ئون
دله جریرفرزدق و زوالرمه بینه.



https://mzn.wikipedia.org/wiki/%D8%B9%D8%AB%D9%85%D8%A7%D9%86%DB%8C

عوثمانی أتا کشور نوم بیه که قدیم دله أمروزی تیرکیا جا ره داشته.بونه بأوتن که
اینتا نوم تیرکیا کوهنه نوم بیه.عوثمانی ایمپراتوری خوارس میون ره سر گیته.وشون اتی
دوره هم بالکان جزیره مونا شه دس دله داشته‌نه.اینتا ایمپراتوری بعد ایکه جهانی اول
جنگ دله شه‌که‌ست بخرده تجزیه بیه ئو تیرکیا ونه جانشیر بیه.

بعد ایکه تورکون ئیران دله کارسر به‌مونه بیزانس ایمپراتوری شرق ور ره بیته‌نه.وشون
أتا خله تورکون ره بعد اینتا کار بأوردنه اونجه تا اونجه سامون ره به‌سپرن.بعد ایکه
ئیران دله تورکون ضعیف بینه اونجه تورکون عوثمان رهبری جا عوثمانی دولت درس هکردنه.

اینتا ایمپراتوری کم کم خله گت بیه ئو به‌تونه‌سه أتا خله شر خوارس میون ئو بالکان
ره بیره.اینتا ایمپراتوری ئوروپائی دولتون جا خله جنگ هکرده ئو اول ای جنگون ره
بأورده ولی بعدن شه‌که‌ست بخرده ئو ئوروپائیون وره بالکان دله در بکردنه.اینتا
ایمپراتوری په‌شتی بیه که ایسلام بالکان درون پیش بورده.

عوثمانی ایمپراتوری بعد ایکه جهونی جنگ اول سر بیته آلمان و اتریش ره مولحق بیه.
اینتا کشور بعدن اینتا جنگ دله شکست بخرده و مجبور بیه شه خله خاک ره دس جا هده.



https://mzn.wikipedia.org/wiki/%D8%B5%D8%A7%D9%84%D8%AD_%D9%85%D8%B3%D9%84%D9%85

صالح مسلم محمد (بزائه ۱۹۵۱ - شیران، کوبانی دله) اتا کوردی سیاست‌مداره که اسا
سوریه کوردستون دموکراتیک اتحاد حزب رهبر هسته و سوریه دله‌یی جنگ ِدرون، بشار اسد
ِنیروئون جه جنگنه.

وه شه مله دله ابتدایی دروس ره بخوندسته و عربی ره یاد بییته. درس ِپه، بورده ترکیه
و استامبول ِفنی دانشگا دله شیمی بخوندسته و فارغ‌التحصل مهندسی بیّه. سال ۱۹۷۷
ترکیه جه بورده عربستون حدود سیزّه سال اونجه دیّه. سال ۹۹۳ وردگاردسته سوریه و این
کشور دله سیاسی کارونِ په بورده.

وه گاته که اون گادِر که ترکیه دله دیّه، شه کوردی رفقون ِهمراه عراق کوردستون
خورون ره په گیته و مصطفی بارزانی ره خله دوست داشته. وقتی بارزانی ِجنبش سال 1975
شکست بخارده، وه خله ناراحت بیّه و ونه وسّه نومه برسنی‌یه و باته که خانه شه رفقون
جه بارزانی ره کومک هاکنه ولی وه ره جواب هدانه که بتتره شه درس ره دمباله بَیره.

وه سال ۲۰۰۳ سوریه کوردستون دموکراتیک اتحاد حزب ره بساته و شه ره عبدالله اوجالان
ِپه‌روو بنومسته.



https://mzn.wikipedia.org/wiki/%D8%B3%DB%8C%D9%84%D9%86%D8%AF

مختصات: ‏۵۷″ ۲۸′ ۱°شرقی ‏۴۰″ ۵۳′ ۵۱°شمالی﻿ / ﻿۱٫۴۸۲۵غرب ۵۱٫۸۹۴۴۴جنوب﻿ /
-۱٫۴۸۲۵;-۵۱٫۸۹۴۴۴

سیلند (انگلیسی جه: Principality of Sealand) اتا میکرو-کشور هسته که انگلیس ِپَلی
قِرار دانّه. این منطقه اتا هلیکوپتر ِکالی بی‌یه که بریتانیایِ ارتشی نیروئون
دریایِ وسط بِسات بینه ولی جنگِ تموم بَیّن په وه ره به امون خا وِل هاکردنه و
بوردنه، بعد اتا مَردی بورده ونه دَرون و بائوته که این هلیکوپترِ کالی دله خانه
اتا جدیدِ کشور شه وسّه بسازه و ونه نوم ره سیلند بی‌یـِشته که «دِریاکِلا» معنی
دِنه. هیچ کشور و سازمانی این ناحیه ره اتا کشور نَدونده. این ناحیه اسا حدود پنجاه
نفر جمعیت دانّه.



https://mzn.wikipedia.org/wiki/%D8%B3%D9%88%D8%B1%DB%8C%D9%87_%DA%A9%D9%88%D8%B1%D8%AF%D8%B3%D8%AA%D9%88%D9%86

سوریه کوردستون یا غربی کوردستون یا کوردستون ِغرب (کوردی جه: Rojavayê Kurdistanê،
رۆژاڤایێ کوردستانێ) که کوردها وه ره خلاصتاً روژاوا هم گانّه، اتا کوردنشین
منطقوئه که سوریه‌ی شمال‌شرقی و شمال دله دره و استانون حسکه، رقه و حلب ره شامل
وونه.[۱] خله از کوردون هم گتِ شهرون حلب و دمشق دله زندگی کانّه. اقلیتون غیرعرب
۱۹٫۷٪ سوریه جمعیت (۲۱٬۷ میلیون) ره سازنّه که وشونِ ۱۸ درصد کوردون هستنه[۲] ولی
سوریه‌ی عربی حکومتون اینان ره حساب نکانّه [۳]

قدرت بییتن حزب بعث که نظریات ضدقومیتی داشته جه، سوریه دله کوردون شه اجتماعی حقوق
جه محروم بیینه و حتی وشون کشاورزی زمین‌ئون ره هم مصادره هاکردنه. خله از کوردون
اسا شه ره سوریه دله عرب سِراق دنّه تا شه حقوق جه محروم نواشِن. [۴] کوردون وضعیت
سوریه دله همه کشورون جه بدته هسته و وشون حتی حق کوردی گپ بزوئن و بنویشتن ره
ندارنه. [۵]، [۶] [۷]



https://mzn.wikipedia.org/wiki/%D8%B3%D8%A7%D8%A6%D9%88%D8%AA%D9%88%D9%85%D9%87_%D9%88_%D9%BE%D8%B1%D9%86%D8%B3%DB%8C%D8%A8

مختصات: ‏۰″ ۴۴′ ۶°شرقی ‏۰″ ۲۰′ ۰°شمالی﻿ / ﻿۶٫۷۳۳۳۳۳غرب ۰٫۳۳۳۳۳۳جنوب﻿ /
-۶٫۷۳۳۳۳۳;-۰٫۳۳۳۳۳۳

سائوتومه و پرینسیپ یا سائوتومه و پرنسیب اتا کشور هسته که گینه خلیج دله و آفریقای
ِغربی قِسمت دَره. سائوتومه ونه نیشتنگا (=پایتخت) هسته. این کشور دِتا جزیره جه
بساته بیّه که اولی سائوتومه و دومی پرینسیپ هستنه و گابون جه ۲۲۵ کیلومتر فاصله
دارنه. سائوتومه و پرینسیپ اتا دموکراتیک ِجمهوری دانّه و ۹۵۸ کیلومتر مربع گتی و
۱۰۰۰۰۰ نفر جمعیت جه سیشل ِپه، کم‌جمعیت‌ترین کشور آفریقای ِقاره دله هسته.
همین‌جور پچوک‌ترین پرتغالی‌زوون ِکشور دِنیا دله و پرتغالی‌زوون ِکشورون ِکمیته
دله هسته.

این دِتا جزیره پیش از پرتغالی‌ها تا سال ۱۴۷۱ خالی بینه. اون سال به این وَر این
جزیره‌ئون دله پرتغال شه وسِّه پایگا بِساته. سائوتومه و پرینسیپ تا سال ۱۹۷۵
مستعمره بینه. [۱] وشون ۱۲ ژوئیه ۱۹۷۵ پرتغال جه سیوا بَیینه و وشون ِاساسی قانون
ره ۵ نوامبر ۱۹۷۵ بنویشتنه و ۱۵ دسامبر ۱۹۸۲ وه ره تصویب هاکردنه.

این کشورِ رسمی زوون پرتغالی و ونه مردمونِ دین مسیحیت هسته و 71.9% کاتولیکنه.
مردمون ِتِبار هم اقوام سرویکایس، تونگاس، فوروس، انکولارس، مس تیکوس و اروپائیون
جه هسته. این کشور دله دانشگا ندانّه و سرجمع ۹۰۰ نفر ونه دله نظامی هستنه.

سائوتومه و پرینسیپ ِپولِ یکا دوپارا هسته. وشون اقتصاد کشاورزی جه بَنده و زمین‌ها
اکثراً دولِتِ شِنه و کاکائو تولید کانّه.



https://mzn.wikipedia.org/wiki/%D8%B1%D9%88%D8%A7%D9%86_%D8%B4%D9%86%D8%A7%D8%B3%DB%8C

روان‌شناسی، علم کاربردی مطالعه رفتار و فرایندای ذهنی بر پایه یافتای علمی و تحقیق
شده هسه. رفتار به فعالیتا و اعمالی اشاره دارنه که قابل بدیئن و قابل اندازه‌گیری
هسنه، مانند گپ بزوئن و راه بوردن، اما فرایندای ذهنی به اعمال و فرایندایی اشاره
دارنه که به صورت مستقیم قابل بئدیئن و درک هکردن نیه و نمود اونا رِ تومی در رفتار
و دیگر فرایندا مشاهدهکردن، مانند تفکر و یا هیجان و ترس. امروزه، روان شناسی از
سنین خردسالی و نوجوانی گذشته و پا به مرحله جوانی و بزرگسالی بشته بیه و به
درجه‌ای از ثبات و استحکام برسیه [۱]. روان شناسی با در نظربیتن نیازای طبیعی انسان
و درک روح زمان، به عنوان پرچمدار مطالعه پیچیدگیای بشر امروز هسه. در اتا تعریف
ساختارشکن از روان‌شناسی، «روان‌شناسی عبارت از کشف دروغایی که به خد گمی و همچنین
تعیین حد و مرز راستیا هسه» در اینتا تعریف انسان موجودی هسه که نخست ونه شِ خد رِ
فتح هکنه. در نتیجه صداقت تمام‌عیار با شِ خد پایه روان‌شناسی هسه. اینتا تعریف
روان‌شناسی رِ با خودشناسی پیوند زننه[۲]. روان‌شناسی امروز به حدود ۵۴ رشته و شاخه
متفاوت از قبیل روان‌شناسی بالینی، روان‌شناسی کودکان و کودکان استثنائی،
روان‌شناسی صنعتی و سازمانی، روان‌سنجی، روان‌کاوی، روان‌شناسی مهندسی، روان‌شناسی
فیزیولوژیک, روان‌شناسی ورزش, روان‌شناسی مدیریت و... تقسیم بیه. روان‌شناسی به
مطالعه مفاهیمی مانند هوش، رفتار، هیجانا (احساسات)، روابط درونی و روابط اجتماعی و
شخصیتی فرد پردازنه.[۳]

ايتا تعريف معمولاً هم شامل مطالعه رفتار حيونا بيه و هم رفتار آدمون،با اينتا فرض
ها كه: 1-اطلاعات حاصل از آزمايش با حيونا قابل تعميم به آدمون هسه. 2-رفتار حيونا
في نفسه شايان توجه هسه. از سال 1930 تا 1960 در خله از كتاب ها درسي روان شناسي
همينتا تعريف ارائه بيه.اما با توسعه روان شناسي پديدار شناختي و روان شناسي شناختي
دوباره به تعريف قبلي برسيمي و در حال حاضر در تعاريف روان شناسي هم به رفتار اشاره
بونه و هم به فرايند هاي ذهني. از نظر اما روان شناسي ره تومي چنين تعريف
هكنيم:مطالعه علمي رفتار و فرايند هاي رواني.اينتا تعريف هم توجه روان شناسي ره به
مطالعه عيني رفتار قابل مشاهده نمايون سازنه. و هم به فهم و درك فرايند هاي ذهني كه
مستقيماً قابل مشاهده نيه و بر اساس داده هاي رفتاري و عصب-زيست شناختي قابل
استنباط هسه،عنايت دارنه.[۴]



https://mzn.wikipedia.org/wiki/%D8%B1%D8%A7%D9%81%D8%A7%D8%A6%D9%84

رافائل سانتسیو (به ایتالیایی:Raffaello Sanzio)[۱] (بزائه ۶ آوریل ۱۴۸۳ - بمرده ۶
آوریل ۱۵۲۰)[۲] که ویشته خورد اسم جا رافائل بشناسه وونه، نقاش و معمار ایتالیایی
دوران اوج رنسانس هسته. وه به همراه میکل‌آنژ و لئوناردو داوینچی، سه‌گانه گت
استادون شه دوران ره سازنّه.[۳]

رافائل هنرمند پرکاری بی‌یه که گت کارگاهی ره مدیریت کارده و علی‌رغم زود بمردن ۳۷
سالگی دله، اسا تعداد زیادی از آثارش بموندسته. بنشنه مثال وسّه به دیوارنگاره‌ئون
رافائل ِاتاق‌ئون واتیکان دله اشاره هاکردن که ونه اصلی‌ترین و گت‌ترین اثر هنری
بی‌یه علی‌رغم اون‌که زمون بمردن ناتموم بموندسته. پس از سال‌های ابتدایی زندگی روم
دله، اکثر آثار رافائل طراحی و به طور گسترده ونه کارگاهش دله بساته بینه که این
باعث کم بیّن کیفیت بی‌یه. رافائل شه زمون، نقاش خله تاثیرگذاری بی‌یه اگرچه خارج
از روم وه ره اغلب با آثار مشترکش اشناسینه. پس از بمردن رافائل، تاثیر رقیبش
میکل‌آنژ هنر اروپا سَره تا قرن‌های هیودهوم و هیژدهوم میلادی فراگیر بی‌یه، اون
گادر که کیفیت هارمونیک و ات‌تی آثار رافائل بار دیگه به عنوان سبکی برتر مورد توجه
قرار بَییته.

جورجیو واساری نقاش و تاریخ‌نگار ایتالیایی، رافائل ِهنری دوران ره به سه بخش و سه
سبک مجزا طبقه‌بندی هاکرده: سالای اولی زندگی آمبریا دله، چار ساله سَره (از ۱۵۰۴
تا ۱۵۰۸ میلادی) مربوط به جذب هنری سنتای فلورانس و در نهایت، دوازده سال آخر عمر
روم دله که سال‌ئونی خله پرکار و همراه با موفقیت رافائل وسّه بی‌یه زمونی که وه
دِتا پاپ و ونه فامیلای نزدی وسّه کار کارده.[۴]



https://mzn.wikipedia.org/wiki/%D8%AF%DB%8C%DA%AF%D9%88_%DA%A9%D8%A7%D8%B3%D8%AA%D8%A7

دیگو دا سیلوا کاستا (انگلیسی جه: Diego da Silva Costa) (بزائه ۷ اکتبر ۱۹۸۸،
لاگارتو) برزیلی فوتوالیست هسته که اسا اتلتیکو مادرید فوتوال تیم دله دره.

کاستا ره اولین بار فیلیپه اسکولاری ۵ مارس ۲۰۱۳ برزیل تیم ملی وسّه دعوت هاکرده.
وه دِتا رفقونه بازی دله هم بازی هاکرده. ونه اولین ملی بازی ایتالیای تیم ملی جلو
و دومین بازی روسیه تیم ملی دیم‌به‌دیم بی‌یه.

کاستا ره اولین بار ویسنته دل بوسکه ۲۸ فوریه ۲۰۱۴ ایسپانیا تیم ملی وسّه دعوت
هاکرده. ونه اولین ملی بازی ایسپانیا وسّه ۵ مارس ۲۰۱۴ ایتالیا تیم ملی جه بی‌یه.
وه ۹۰ دَیقه فیکس تیم دله دَیی‌یه و این بازی ره ۱-۰ ایسپانیا بَورده.



https://mzn.wikipedia.org/wiki/%D8%AF%D9%88%D8%A8%DB%8C

دوبی یا دبی (عربی جه: دُبیّ) اتا شِخ‌هِنیشت ِشهر هسته که عربی متحده امارات
ِهفت‌تا امارِت میون قِرار دانّه. این شهر فارس دریامونا پَلی و عربستون جزیره‌مونا
دله کَته. دوبی ویشترین جمعیت ره امارات دله دانه و بعد ابوظبی گتترین شهر هسته.

اولین بار دوبی جه سال ۱۰۹۵ میلادی تاریخ دله اشاره هاکردنه و اولین شهرسازیون ره
سال ۱۷۹۹ جه انجام هِدانه. دوبی ره سال ۱۸۳۳ شیخ مکتوم بن بطی بن سهیل آل مکتوم
رسماً اتا «شهر» بِنومِسته. قرن بیستم دله این شهر اتا مهم ِبندر بَواشه. سال ۱۹۶۶
دوبی دله نفت کشف هاکردنه و دوبی و قطر تصمیم بَییتنه اتا جدید ِپول که ونه نوم
«خیلج ِروپیه» بائه ره بسازِن. نفت ِکشف باعث بیّه اتخله مهاجر بِئِن این کشور دله
و چن وقت که بگذشته این شهر ِجمعیت جه ۳۰۰ درصد اضافه بیّه. دوبی سال ۱۹۷۱ بریتانیا
جه مستقل بیّه و این زمون، دوبی و ابوظبی و ۴تا دیگه شِخ‌هِنیشت عربی متحده امارات
ره بساتنه. سال بعد رأس‌الخیمه امارات جه اضافه بیّه ولی قطر و بحرین تصمیم بَییتنه
که اتا مستقل کشور بائِن. سال ۱۹۷۳ درهم این کشور ِرسمی پول بیّه و همینسه دوبی و
امارات شه مشترک ِپولی یکا ره منحل هاکردنه.

اسا دوبی اتا شهر هسته که جهونی اقتصاد و تجارت دله ات مهم موقعیت دانّه. این شهر
توریسم و تجارت جه خله رُشد هاکرده.



https://mzn.wikipedia.org/wiki/%D8%AF%D8%B4%D9%88

دِشو ات‌تی مازرونی بخاردنی‌ئه که انواع مختلفی دانّه. ونه مهم‌ترین و معروفترین
نوع خرمادی دِشو (یا خرمندی دشو) هسته که کلسیم و ویتامین A دانّه و آدِم سلامتی
وسّه خله خاره. دِشو ره بنشنه سه یا کاندس و انجیر جه هم بَپتِن.

اتا لوه دله ئو کانّه و انده هم زنّه تا خرمادی ِهسته ونه گوشت جا سِوا بوو. بعد وه
ره لَوه سر جه گرنه و ونه دله سرد ِئو شنِنّه. وه ره فشار دِنّه و اَی دِواره وه ره
یِلنه کِله سَر تا گرم بوو. بعد وه ره لوه دله جه گرنه و پرزو کشنّه. پرزو بکشی‌یه
په، وه ره 8 تا 10 ساعت پَجنّه. این گادِر ونه مواظب بوئن که تَه نَیره و وه ره ونه
هم بزوئن. هرگادِر تا بکشی‌یه، وه ره کِله سر جه گیرنه و استفاده کانّه [۱]



https://mzn.wikipedia.org/wiki/%D8%AF%D8%B1%DB%8C%D8%A7%DB%8C_%DA%A9%D8%A7%D8%B3%D9%BE%DB%8C%D9%86

شرقی‌°۵۱ شمالی‌°۴۰﻿ / ﻿°۵۱شرقی °۴۰شمالی﻿ / ۵۱;۴۰مختصات: شرقی‌°۵۱ شمالی‌°۴۰﻿ /
﻿°۵۱شرقی °۴۰شمالی﻿ / ۵۱;۴۰

مازرون دریا یا کاسپین دریا اتا گت ِدریاچه هسته که جنوب‌وَر جه ایران ره، شمال‌وَر
جه روسیه و قزاقستون ره، غرب‌وَر جه آذربایجون و شرق‌وَر جه ترکمنستون جه محدود
بونه. چون کاسپین، جهون ِگت‌ترین دریاچه هسته وِ رِه دریو هم گانّه.

ایران دولت اتا بخشنومه دله مردم ره مجبور هاکرده که اینتا دریای نوم ره خزر بوّن.
خزر اَتّا وحشی قوم نوم هسّه که ساسانیون دوران به ایران سامون ره حمله کردِنِه و
رومیون جه یعنی ایران دشمن جه هم‌پیمون بینه. این وحشی قوم زرد نژاد جه بینه که
کاسپین دریای پلی چادر بزو بینه و صحراگردی و تاراج کردنه و ویشته كورا درکا
اییَمونه. انوشیروان و قباد، دِتا ایرانی شاه، وشون جه جنگ هکردِنه. چونکه این وحشی
قوم ایران سامون سر قتل و غارت کردنه. جنگ این وحشی قوم جه به نفع ایران تموم
بَیّه[۱].

خزران خاسسنه ابريشم راه ره زير نظر بئيرن تا اينتا رهگذر جه بازرگاني روابط دله
بیزانس جه اتا خله سود بورن. سبب اتحاد خزران تركون جه همينتا بيئه. بعدا روزگار
خسروانوشيروان اول دله و هرمز چاروم، خسرو دوم و كواذ دوم تا پايان شاهنشاهي
ساساني، خزران دوش به دوش تركان و روميان با سپاه ساساني پيكار هكردنه و اتا خله
ظلم بر مردم قفقاز روا داشتنه[۲]

جنوب ور به ایران شمال ور به قزاقستان شمال ور به روسیه غرب ور به آذربایجان شرق ور
به تركمنستان

همه جهان اینتا دریا ره به عنوان دریای کاسپین اشناسنّنه.کاسپین خودش از اسم قوم
کاسپی (یا کاسی) بَیته بیّه که اول کرانه ی غربی تا جنوب غربی اینتا دریا ساکن بینه
و کم‌کم بیَمونه (جایی که اِما گامبی گیلان ) . پژوهش‌های جدیدی که دربارهٔ ژنتیک
مردم ساکن جنوب این دریا بیّه، گواهی به این ادعا هسته که مازرونی‌ها و گیلانیا (که
جوامع مردِم‌شیناسی جهان وشون ره کاسپین اشناسنّه) از نوادگان مردمی هستنه که از
غرب این دریا ی ور بیَمونه. کاسی‌ها که به نوعی مارٍقوم مردم جنوبی و غربی این دریا
محسوب بونه، خودشون به دو دستهٔ کاس‌سی‌ها و کاسپین تقسیم بونّنه.

دریای مازرون یا تپورستان (تبرستان): اسنادی که از مؤسسات تاریخ شناسی روسیه بدست
بیموئه که نوجین زیس قرن دوازدهم بنویشته که ایرانیان این دریا ره قرنا دریای
تبرستان گتنه، ولی چون واژهٔ مازرون میان مردم تبرستان جادَکِته ، وه ره مازرون
دریا گنّه، همینتی میان دانشمندای قرون بعد از اسلام مازرون دریا به روی نقشه‌ها
ثبت بیّه، گذشته از اون اسم دریای تبرستان به دلیل مجاورت دولت تبرستان به اون
بی‌یه، نام‌های ساری ، خراسون ، گرگان ، گیلان که زمانی روی این دریا بیه، همگی به
مناطقی از تبرستان باستانی برگردنه. به اعتقاد عنایت‌الله رضا، اصلاً سرزمین شمال
ایران، در طول تاریخ اسم مازرون نداشته، بلکه اول «تپوران» و بعداً در دوره اسلامی
«طبرستان» اسم‌ داشته. در حالی که مازرون اتا منطقه توی سیستان منطقه بی‌یه. نظر
عنايت الله رضا در مورد اينكه مازندران منطقه اي در سيستان بيه درست نيه.اگه كسي
شاهنامه ره بخونّه متوجه بونه كه مازندران شاهنامه مازندران فعلي هسّه.چونكه در
شاهنامه اسم شهرهاي آمل و ساري به طور روشن اشاره بيه[۳]

در آغاز سده هفتم ميلادي دو تا گت قوم در شمال قفقاز سكني داشتنه.اتا از اينتا قوم
بلغارون بينه.قوم ديگه خزران بينه كه دشتاي سفلاي روخنه تِرِكْ و روخنه ولگا وشون
جا بيه. [۴].اینتا قوم وحشی خزر از نژاد زرد بینه که در کنار دریای کاسپین چادر
بزّونه بینه و به صحراگردی و تاخت و تاز در کشورهای همجوار اشتغال داشتنه و اغلب به
طرف روخنه کورا(کوروش قدیم)اییمونه.انوشیروان و قباد دو تا از شاهان ایرانی با آنها
جنگ هکردِ نه.چونکه اینتا قوم وحشی در مرزای ایران مرتکب قتل و غارت بینه.جنگ با
اینتا قوم وحشی به نفع ایران تمام بیّه[۵] در جنگايي كه به سالاي 589 و 626-630
ميلادي روي هداهه،سرنوشت خزران با سرنوشت خان آشينا پيوندي سخت نزديك پيدا هكرده.از
اينتا رو در نوشته مورخان رومي و ايراني،نوم ترك و خزر در كنار همديگه
بيئموئه.شاوان در ش نوشته خواننده ره از اينتا خطا بر حذر داشته و معتقد هسه كه
نونه اينتا دو قوم ره اتا فرض هكنيم[۶] خزرها دین یهودی ره قبول هکردِ نه. وشون
قفقاز طرفا دَیْنِه و ساسانیان دوره برای اینکه وشون حمله نکانن اتا دیوار دکشینه
که هنوز هم قفقاز دله دره به نام سد در بند.

خزران كه از دير باز دشمن ايران بينه،خواسنه راه ابريشم ره زير نظر بئيرن تا از
اينتا رهگذر در روابط بازرگاني با روم شرقي(بيزانس) اتا خله سود بورن.سبب اتحاد
خزران با تركان همينتا بيئه.خزران با تموم نيرو خاناي ترك ره ياري كردنه.بعدا در
روزگار خسرو انوشيروان اول و نيز به هنگوم فرمانروايي هرمز چهارم،خسرو دوم و كواذ
دوم تا پايان شاهنشاهي ساساني،خزران دوش به دوش تركان و روميان با سپاه ساساني
پيكار هكردنه و اتا خله ظلم بر مردم قفقاز روا داشتنه[۷]

بنابر گزارش ها،پنجم ژوئیه ی سال 527 میلادی که بر پایه ی برابر گذاری های
گاهشماری،همان 14 تیر ماه خورشیدی هسه،قباد ساسانی بتونسه قوم خزر ره که به خاک
ایران زمین وارد بينه،تا آنسوی رودخانه ولگاه بيرون هكنه.در چنین روزی قباد
ساسانی،فرمان هدا تا شهر دربند و دژ دربند بازسازی بوه.این دژ شهر که هنوز نوم
پهلوی بر خود دارنه و در روسیه واقع هسه شمالی ترین مرزبانی ایران در زمون ساسانیان
بيه،جائی میان دریای کاسپین و کوه های قفقاز در میونه اتا تنگه.بنابر کتیبه پهلوی
که بر دیوارهای سنگی اینتا شهر نصب هسه،دژ دربند به فرمون خسرو انوشیروان،بساته بيه
تا جلوی تركتازي اقوام شمالی بيته بوه و قباد،ريكاي خسرو انوشیروان،پس از واپس
راندن خزر ها،در پیروز نامه ای که بر سنگ های شهر دربند نقش هسه داستان اینتا
پیروزی و فرمونش به بازسازی ره نقل هکرده .خزر ها اتا از حکومت هائی هسنه که در
شمال قفقاز نزدیک به 500 تا 600 سال همسایه تاریخی ایران بينه.از اقوام آلتائی
هسنه.خزر ها بازمانده قوم هون هسنه که از شمال چین اتا گت حرکت ره آغاز هکردنه تا
به قلب اروپا برسینه.خزر ها بخشی از قوم هون هسنه که در اینتا گت حرکت در قفقاز
شمالی یا جنوب روسیه امروزی ماندگار بينه.اینتا قوم مهاجم و هم مرز با ایران همواره
پدید آور در گیری های مرزی بينه.دژ دربند دژ سنگی و استوار در بند تنها برای
پیشگیری از چنین تازش هائی بساته بيه.دژدربند اتا جایگاه استراتژیک بیه برای
مهاجمان.شهری ایرانی که اتا از زیباترین شهر های تاریخی جهان به شمار اِنه.آن
اندازه زیبا که توسط روس ها به عنوان میراث معنوی و فرهنگی به ثبت جهانی برسیه.هنوز
هم تومی خنه هایی به دیرنگی 700 و 800 و حتا هزار سال ره در اینتا شهر بدین و هنوز
هم هرچند شمارشان رو به کاهش بشته اما مردمون شهر پهلوی زوون هسنه.تا سالیان پیش
تات ها ویشترین جمعیت اینتا شهر ره در بر داشتنه.تات های پهلوی زوون که زوون شمال
باختری ایران ره داشتنه و اینتا بدان معنا هسه که پس از گذشت چیزی نذدیک به هزار و
چهارصد سال اونا ها زوون ایرانی خد ره پاس داشتنه.این روز ها از کتاب های درسی بیته
تا رادیو و تلویزیون دریای شمال ایران ره خزر گننه.واژه خزر بر اینتا دریا که مالکش
دست کم تا پیش از پیمون نامه های ننگین ترکمان چای و گلستان ایران بیه آیا تعبیری
جز قوم مهاجم خزر داینه؟قومی که برای جلوگیری از تاخت و تازشان بر میهن،جلویشون
دیوار دکشیمی ،زنجیر دوسیمی،جنگ هکردیمی،و کشته هدامی.واژه خزر هیج معنایی جز یاد
آوری قوم مهاجم خزر نداینه.نمونه آن دریای شمال ایران هسه که همواره به نوم مردمون
ایرانی که در کنارش زندگی کردنه،دریای مازندران،دریای کاسپین،دریای تبرستان،دریای
تپورستان، دریای وهرکانه، دریای هیرکانی و دریای گرگان خوانده بیه.اصلا واژه خزر
هیچ پیشینه تاریخی نداینه.بی گمون باشید که باستان شناسان،تاریخ دانان،زبان شناسان
و دیگر کار آمدان اینتا سرزمین،بر اینتا باورنه که خزر نه تنها ایرانی نیه بلکه
تاریخی هم نیه.نوم کاسپین ایرانی ره که همه جهان به رسمیت بشناسه کشور ایران به
رسمیت نشناسه .اداره یکسان سازی نام های جغرافیایی کشور ایران چند سال پیش نوم خزر
غیر ایرانی ره برای نم بوردن اینتا دریا تصویب هکرده.جالبه بدونین که بر سکه های
پنج تومانی قدیمی نوم دریای شمال ایران مازندران ضرب بیه بیئه.[۸] [۱۱]

دریای کشوین (قزوین): به پایهٔ دیدگاهی دیگه قزوین و کاسپین به ترتیب عربی‌بیّه و
یونانی‌بیّهٔ اسم باستانی وه ، کشوین هستنه. این اسم امروزه از سوی کشورهای عربی به
شکل بحر القزوین به کار شونه. در زبان اردو در پاکستان هم این دریا ره بحیره قزوین
گنّه.

آيا دوننّني در ديگر كشور ها اينتا دريا ره چه شي گنّنه؟در زبان آفريكانس كه در
آفريقاي جنوبي استفاده بونه گنّنه كاسپيس،در كشورهاي عربي بحر قزوين(قزوين عربي
بيّهِ كاسپين هسّه)،در زبان كاتالا كاسپيا،در آلمانی کاسپیشن،در دانماركي
كاسپيسكه،در انگليسي كاسپين،در زبان اسپرانتو كاسپيو،در اسپانيايي كاسپيو،در اِستي
كاسپيا،در فرانسوي كاسپين،در لاتين كاسپيوم،در پاكستان قزوين،در سومالي
كاسپين/قزوين،در پرتقالي كاسپيو،در پنجابي كيسپيئن،در گيلكي كاسپين دريا،در
مازندراني درياي مازندران،در كوردي درياي مازندران،در تركمنستان خزر،در تركيه
خزر،در جمهوري آذربايجان خزر،[۹]در ايران با توجه به بخشنامه دولت ايران در مكاتبات
داخلي خزر و در مكاتبات خارجي كاسپين.اگه توجه هكنيم در تمام جهان اينتا دريا ره
كاسپين گنّنه و تنها در چند كشور ترك زوون از جمله تركيه و تركمنستان و آذربايجان و
متأسفانه ايران دله خزر گنّنه.اگه به تاريخ رجوع هكنيم قوم خزر ترك تبار بينه به
همين خاطر چند كشور ترك زوون اينتا دريا ره خزر نام ورنّه.اينجه اين سوال پيش انه
كه چِه در ايران بجاي درياي كاسپين ايراني از خزر تركي استفاده بونه؟جاي تعجب
نيّه؟ما چه ارتباطي با تركان دايمي؟

اینتا دریاچه گت‌ترین دریاچه ی دِنیا هسته. هر چی شمال ور اِنی به جنوب اینتا دریای
عمق ویشته وانه. بخش جنوبی مازرون دریا و روخنه هائی که ون دله شندنّه یعنی سواحل
مربوط به ایران ، ۷۸ گونه و زیرگونه ماهی پیدا وانه. از مهمترین روخنه‌هائی که این
دریا دله شننده وانه سپیدرود و پیلورود (گت رود) و هراز ره وانه نوم بوردن. مازرون
دریا اتا از بوم‌ شناخت های جهان هسته که محیطی مناسب برای زندگی و رشد مرغوب‌ترین
ماهیای خاویاری جهان هسته. ۹۰ درصد صید ماهیای خاویاری مخصوص به این دریا هسته.

مازرون دریا دارای ذخایر گاز، نفت و خاویار هسته. کل ذخایر اثبات بَئی نفت این دریا
۵۰ میلیارد بشکه هسته و این یعنی حدود ۴ درصد از کل ذخایر نفت جهان. همینتی ۹۰ درصد
خاویار جهان این دریا جه صید وانه. اما صید بی رویه این ماهی باعث بیّه که بنا به
گفتة دانشمندان ۹۰ درصد از تعداد این ماهیان در قرن اخیر دله کم بوّه. اگه این روند
دمباله پیدا هکنه تا ۱۰ سال آینده به کلّی این دریا منقرض وونه.



https://mzn.wikipedia.org/wiki/%D8%AF%D8%A7%D8%B9%D8%B4

عراق و شام ِاسلامی دولت (عربی جه: الدولة الاسلامیة فی العراق والشام) که داعش
ِنوم جه معروف هسته، اتا شورشی گروهه که عراق و سوریه دله فعالیت کانده و شه ره اتا
مستقل ِکشور دونده و سوریهٔ ِشمال و عراق ِبعضی قسمت‌ها ره تصرف‌هاکِرد دانّه. این
گروه رهبری ره ابوبکر بغدادی که قبلاً القاعده دله دیّه، انجام دِنه.

داعش خله افراطی و سخت‌گیر هسته و دیگه گروه‌ئون که ونه واری سلفی هستنه، من‌جمله
جبهه النصره، كه القاعده ِشنه، جه هم درگیر وانه. فوریه ۲۰۱۴ ایمن الظواهری،
القاعده ِرهبر، وشون ره شه دِشمن بخوندسته.[۱] داعش سوریه دله جبهه النصره جه شکست
بخارده اما ژوئن ۲۰۱۴ موصل، عراق ِدومین شهر ره بَییته.[۲]



https://mzn.wikipedia.org/wiki/%D8%AD%D8%B3%D9%86_%D8%AD%D8%B3%D9%86%E2%80%8C%D8%B2%D8%A7%D8%AF%D9%87_%D8%A2%D9%85%D9%84%DB%8C

حسن حسن‌زاده طبری آملی مشهور به حسن حسن‌زاده آملی و علامه حسن‌زاده (عبدالله وچه)
(بزائه‌ی ۱۳۰۷ - ایرا) ملا، مجتهد و طبیب و ریاضیدون و حوزه‌ی استاد هسته.

شیش سالگی گادِر، مکتبخنه بورده و بخوندستن و بنویشتن ره یاد بیته. تعدادی از جزوات
متداول مکتبخنه‌ئون اون گادِر ره بخوندسته و همون وچگی زمون تموم قورآن ره یادبیته.
ای دورهٔ ابتدایی دروس حوزوی ره بخونسته. زمون ورود وه به حوزهٔ علمیه مهرماه سال
۱۳۲۳ هجری شمسی بی‌یه.

متون ابتدائی درس حوزه ره آمل دله ممد غروی و عزیزالله طبرسی و شیخ احمد اعتمادی و
عبدالله اشراقی و ابوالقاسم رجائی و آیت‌الله فرسیو و... یادهایته و آمل دله شروع
هاکرده به درس‌هدائن چنتا کتاب مقدماتی.

در سال ۱۳۴۲هجری شمسی به قصد اقامت قم، تهران ره ول هاکرده و پس از اون بورده قم،
شروع هاکرده به تدریس معارف حوزوی و فنون ریاضی.



https://mzn.wikipedia.org/wiki/%D8%AC%D9%88%DB%8C%D8%A8%D8%A7%D8%B1

جویبار یا جوبار (شابلون:تلفظ) مازرون اوستان ِاتا شهر هسته که جویبار شهرستون
ِمرکز هسته. جویبار ِجمعیت سال ۱۳۸۵ دله ۲۷٬۱۱۷ نفر بی‌یه.[۳] این شهر قدیم «باغلو»
نوم داشته و گیل‌خوران ِدهستان دله مرکز بی‌یه و قائمشهر شهرستون دله قرار گیته.

جوبار ِخجیر جائون جه امامزاده‌ئون مهدی میرهادی و صادق رضا، چیکرود ِساحل، آزان
پل، خشت‌پل و کردکلایِ تـَکّه هستنه.[۴]

ع. پاشایی گانه جوبار دِ تا کلمه‌ی جو (از غلات) و بار بساته بیّه که فارسی ونه
معنی «بار ِجو» وانه که ونه تبدیل نوم به فارسی ِکتابی ی ونه میون اضافه بیّه و
جویبار بگردسته.[۷]

جویبار قدیم فقط دِتا خیابون بی‌یه که میدون کشتی میدون تا امام (سپاه) جه بی‌یه و
اتا دیگه اونجه جه تا آتش‌نشونی بی‌یه.[۸]

جویبار ِبازار (=شهر) ات‌خله پچوک مَله‌ی جمع بیّن جه بساته بیّه. من‌جمله
کلاگرمحله، سراجکلا، بالامحله، فقیه‌محله، جوان‌محله، تازه‌آباد، کردمحله و
باغبان‌محله.[۸] حدود ۲۷ درصد جویبار بافت فرسوده هسته.[۹]

جویبار ره «پایتخت کشتی» جه اشناسنّه و این شهر همه دوره ایران تیم ملی دله ات‌خله
کاکَر دانّه. مثلاً این اواخر جویباری کاکرها جه حسن و رضا یزدانی، مسعود
اسماعیل‌پور، کمیل قاسمی و... المپیک دله شرکت هاکردنه.



https://mzn.wikipedia.org/wiki/%D8%AC%D9%88%D8%B1%D8%AC_%D8%A7%D8%B1%D9%88%D9%84

مختصات: ‏۳۰″ ۴۱′ ۵°غربی ‏۳۹″ ۰۶′ ۵۶°شمالی﻿ / ﻿عبارتون خطا: < ِعملگر اَمه وسّه
آشنا نی‌یه ۵۶٫۱۱۰۸۳جنوب﻿ / عبارتی خطا: این کلمه ره نشناسمبی «w»;-۵۶٫۱۱۰۸۳

اریک آرتور بلر (انگلیسی جه: Eric Arthur Blair) با موستعار اسم جورج اورول (به
انگلیسی: George Orwell) (بزائهٔ ۱۹۰۳ - بمردهٔ ۱۹۵۰) اتا انگلیسی نویسنده و
روزنومه‌نویس بی‌یه.

وه که خله فقر جه بَد داشته، اتا سوسیالیست بی‌یه که کمونیستی دولِتون جه بَدِش
اِمو. ونه کتابون دله بَنشِنه این موضوع ره بفهمستن. ونه سبک نویسندگی دله «ضد
اَرمون شهر» نوم دانّه که یعنی وه نَخاش‌ترین اوضاعی که دِنیا بتونده داره ره وصف
کانده.

اریک بلر سال ۱۹۰۳ بیهار ِموتیهاری دله هند ِکشور درون دنیا بموئه. همون اوایل شه
خانواده همراهی بورده انگلیس. سال ۱۹۲۲ تا ۱۹۲۷ میانمار ِپلیس وسّه کار کرده.
طبقاتی اختلافاتی که این کشورون دله دی‌یه، فقر ِمعنی ره ونه وسّه روشِند هاکرده و
همین مسئله ونه وسّه مهمترین موضوعی هسته که کتابون دله یارده. وه که خاسته فقیری
جه ویشته بدونه، ات‌که وشون دله زندگی هاکرده و شه خاطرات ره اتا رمان دله بنویشته
که آس و پاس‌ها کتاب درون دَره.

اورول خله از نویسندئون و روشنفکرون چپگرای شه زمون واری، دهه ۱۹۳۰ بورده ایسپانیا
تا فاشیستون (ژنرال فرانکو) جه ایسپانیای دله یی جنگ سره بجنگه. وه این جنگ دله
مجروح بیّه و هیچ‌گادر کاملا خار نیّه و همین زخم به همراه مریضی سِل بینه که
آخرسری وه ره بکوشتنه. وه اون جنگ اوضاع و احوال ره اتا کتاب دله بنویشته که ونه
نوم ویوا کاتالونیا هسته.

ونه معروفترین کتابون جه حیوانات مزرعه هسته که ونه دله اتا کامل ِتوصیف ره شوروی
جه بیارده و این کتاب چن سالی بریتانیا دله سانسور بی‌یه. وه وصیت هاکرده که ونه
لاش ره بَسِّنِن و ونه کِلین ره اتا دور ِدهات دله چال هاکنِن که هِچکی وه ره
نِشناسه.



https://mzn.wikipedia.org/wiki/%D8%AC%D8%A6%D9%88%D8%B1_%D8%AF%D9%87

مختصات: ‏۲۸″ ۲۸′ ۵۰°شرقی ‏۲۰″ ۵۱′ ۳۶°شمالی﻿ / ﻿۵۰٫۴۷۴۴۴غرب ۳۶٫۸۵۵۵۶جنوب﻿ /
-۵۰٫۴۷۴۴۴;-۳۶٫۸۵۵۵۶

جواهرده (به گویش گیلکی: جئوَر ده) یکی از روستاهای شهرستان رامسر در استان
مازندران است. این روستا در فاصله ۲۷ کیلومتری رامسر در دهستان سخت‌سر و در
ارتفاعات ۲۰۰۰ متری البرز قرار دارد. جمعیت روستای جواهرده بر اساس سرشماری سال
۱۳۹۰ حدود ۹۸۰۰ نفر (۲۴۷۰ خانوار) است[۲]. البته این جمعیت هرگز در تمامی طول سال
ساکن این روستای مدرن نیستند؛ چرا که تنها چهار ماه از سال در این روستا مردم زندگی
می کنند و در ماه های دیگر سال جز چند نفر نگهبان و سریدار کسی در آن جا ساکن نیست.
مردم روستا به دامداری، کشاورزی و باغداری مشغول اند و صنایع دستی آن شامل نمدمالی،
سفال، آهنگری و مسگری است. تنها راه ارتباطی جواهرده به رامسر منتهی می‌شود و از
راه کوهستان با قزوین نیز مرتبط است.

امروز آب آشامیدنی منطقه نیز از چشمه‌های متعددی چون «سلیمان»، «برشی» و «کوه کین»
تأمین می‌شود که در گذشته افراد خیرخواه، آب چشمه‌ها را تا نزدیکی ده هدایت
کرده‌اند. «جواهرده» ۱۲ محله قدیمی دارد که «جولاخیل» بزرگ‌ترین محله ده و بعد از
آن «اوشیان سر»، «سید محله»، «برشی محله»، «آموسی خیل»، «صیقل محله»، «چاک دشت»،
«سراب یا کربلا بنه»، «رمک محله»، «تنگدره»، «فتوک محله»، «کهنه تنگدره» و «شل
محله» از دیگر بخش‌های این ده به شمار می‌روند. در داخل گورهای باستانی جواهرده
حفاری‌های غیر مجاز زیادی انجام می‌شود.

در مورد نام این روستا عقاید مختلفی وجود دارد. یکی از کهن‌ترین اشاره‌ها به نام
این روستا در کتاب «تاریخ گیلان و دیلمستان» از سیدظهیرالدین مرعشی است که نوشتهٔ
سدهٔ ۹ هجری قمری می‌باشد و ضمن بازگویی رویدادهای سال ۸۸۸ هجری قمری از این روستا
با نام «جئورده» یاد میکند.[۳][۴] در گذشته و در گویش محلی نام این روستا بصورت
«جئوردی» یا «جئورده» یاد شده است.[۵]

برخی پژوهشگران اطلاق نام جواهرده بر این روستا را نادرست می‌دانند. چراکه اینگونه
استدلال میکنند که «جئوَرده» به معنی ده بالا (زِبَر ده)[۶] در مقابل جیرده یعنی ده
پایین (زیر ده) می‌باشد. همچنین باید توجه داشت که در استان گيلان چندین محل و
روستا با نام‌هایی که از مشتقات جئور یا جیر باشند وجود دارند.[۷] به همین دلیل نام
«جواهرده» را از این رو که با واژهٔ «جواهر» بستگی دارد نادرست می‌دانند.[۸]

در نقطهٔ مقابل برخی پژوهشگران نیز با در نظر گرفتن رسم دیرینهٔ دفن مردگان در
بلندی‌ها و درون دخمه‌ها همراه با لوازم زینتی (جواهرات) توسط زرتشتیان و رایج بودن
این عمل از دوران ساسانیان تا پیش از دوران آل بویه در این منطقه[۹]، اینگونه
استدلال می‌کنند که چون رسم نامگذاری مکان‌ها به دو گروه غربی و شرقی، و سفلی و
علیا امری متأخر بوده و مربوط به دوران نظام خانی و خان‌زادگی و ملوک الطوایفی
است[۱۰]، پس نام «جئورده» نمی‌تواند به معنی ده بالا باشد، و همان گوهر و جواهر
منظور بوده، و «جواهرده» نام درست این روستا می‌باشد.[۸] بر این پایه، اینان به
دلیل به دست آمدن آثار قیمتی، طلا و جواهرات از این روستا آن را همان «جواهرده»
می‌نامند.[۱۱] یک استدلال دیگر نیز این است که وجود نام «جواهردشت» در رودسر نیز
خود تائیدی است بر تصادفی نبودن نام «جواهرده» بر این روستا که در رامسر واقع شده
است. یعنی اگر قرار بود جئور در یک جا به اشتباه جواهر تعبیر شود، دیگر اینکه
بگوییم در دو جای متفاوت، در هر دو به اشتباه به جواهر تعبیر شده، امری دور از واقع
به نظر میرسد.[۱۲]

برخی نیز چون این روستا زمانی آکنده از کشتزارهای گندم و جو بوده، نام جواهرده را
تغییریافتهٔ «جَوادَهار» به معنی گندم‌زار میان شکاف دو کوه می‌دانند.[۸] در اوستا
جاوا به معنی گندم، و در پهلوی جاو به معنی جو است.[۸] دهار نیز به معنی شکاف کوه
است.[۸]

فرضیهٔ دیگر آنست که چون به اعتقاد مردمان قدیم، در روزگاران گذشته زنی به نام
جواهر حاکم این منطقه بوده، جواهرده از نام او برگرفته شده است.[۱۳]

معروف‌ترین کوه‌های آن عبارت‌اند از سرخ تله (بخش شرقی قله سماموس) واژکٰ سه براره
رژه(رجه). مرتفع‌ترین این قله‌ها، قله سرخ تله است. لپاسر با چشمه‌های معروف و
درمانی آن و سماموس و مقبره شاه یحیی کیایی بر چکاد قله سماموس که دارای یخچال‌های
دایمی است از جاهای دیدنی و جذاب آن است. جویبارهای بالادست این روستا با آبشارهای
زیبا، پارک جنگلی وسیعی در میان دره که در کنار رود صفارود جای دارد و رودخانه‌ای
با آب معدنی گازدار از جاذبه‌های گردشگری این منطقه به شمار می‌رود[۱۴].

آثار تاریخی چون مسجد آدینه که گویا در گذشته‌های دور معبد و آتشکده‌ای زرتشتی
بوده‌است و نیز گورهای گبری که در منطقه پراکنده‌است از آثار تاریخی آن به شمار
می‌آید. هر چند مسجد آدینه در سال‌های اخیر در اثر برخورد آذرخشی به درخت زبان
گنجشک کنار آن طعمه حریق شد، ولی مسجد کنونی گویا تمدن گذشته نیز است. در گذشته
مراسم گل کاری دختران دوشیزه و جشن‌های همراه آن دیدنی بود و از همه مناطق گیلان
برای شرکت در این جشن گرد می‌آمده‌اند. اولین تاریخ بنای مسجد آدینه به حدود ۷۰۰
سال و توسط شخصی به نام «شل شریف» برمی گردد که نامبرده از بزرگان جواهرده بوده است
.[۱۵].

جواهرده دارای تقویم گالشی است. در این تقویم ماه‌های سال به ترتیب عبارت‌اند از:
«اول ماه»، «مردال ماه»، «ده ماه»، «ورفه ماه»، «اسفندار ماه»، «نوروز ماه»، «کرچه
ماه»، «ارکه ماه»، «تیرماه»، «سیه ماه»، «شرر ماه» و «امیرماه».



https://mzn.wikipedia.org/wiki/%D8%AA%D9%87%D8%B1%D8%A7%D9%86_%D8%A8%DB%8C%D8%AA%D9%86

تهران بیتن اشاره دانّه به ورود نیروئون موجاهدین بختیاری و گیلون به تهران در۲۲
تیر۱۲۸۸ (۱ رجب ۱۳۲۷ ‏/۱۹ ژوئیه ۱۹۰۹ ‏) جریون انقلاب مشروطه ایران که باعیث به
نیشتاگر بیّن ممدعلی‌شاء سفارت روسیه دله و بعدأ خلع وه از سلطنت بیّه.

اولین جونبش و قیوم علیه حکومت مرکزی سال ۱۲۸۷ از اصفهان شروع بیّه. صمصام السلطنه
بختیاری با هزارون نفر سوار لر بختیاری وارد اصفهان بیّه و شهر ره تصرف هاکرده.
اقبال الدوله حِکمرون اصفهان از ترس جان کنسولگری بریتانئون دله پناهنده بیّه. همین
زمون انجومن مشروطه اصفهان دله توسط صمصام السلطنه تشکیل بیی‌یه. به دمباله سقوط
اصفهان اوضاع گیلون هم رِقِدبدا بیّه. موخالفین ممدعلی شاء موتحد بَینه و عده‌ئی از
موجاهدین قفقازی هم به وشون مولحق بَینه. یپرم خان ارمنی فرمونده موجاهدین قفقازی،
شه واحدون نیظامی دله انضباط نیظامی ره برقرار هاکرده و بعد از موتشکل هکردن این
نیرو به ارک دولتی حمله و وه ره اشغال هاکرده. معزالسلطان که از موجاهدین گیلونی
بی‌یه، آقا بالاخان حاکم رشت ره بکوشته. موجاهدین اینتی شهر رشت ره تصرف هاکردنه و
در نتیجه گیلون هم سقوط هاکرده. هنوز مراسم نوروز سال ۱۲۸۸ شمسی تموم نَیبی‌یه که
موجاهدین مشروطه خواه گیلون به فرموندئی یپرم خان ارمنی وارد قزوین بَینه و بین
وشون و قوای دولتی جنگ شروع بیّه. آخرسری موجاهدین شهر ره بیتنه و قاسم خان امیر
تومان فرمونده قشون دولتی و چن نفر دیگه دار بزه بَینه. هم‌زمون با این اتفاق عین
الدوله از موحاصره تبریز خسته بیّه و به سورعت از آذربایجون وردگردسته. ممدعلی شاء
با بدی‌ین این وضعیت مشیر السلطنه رئیس الوزرای دورون استبداد صغیر ره (بعد از
گوذشت کمتر از یکسال) از کار برکنار هاکرده.

ممدعلی شاء بعد از برکیناری مشیرالسلطنه برای راضی داشتن مردمون دستور دِباره وا
بَیّـِن مجلس شورای ملی ره هدائه و عده‌ئی ره مامور هکرده تا عمارت بهارستون ره
دِرِس هاکنن. به دمبال این فعالیتون؛ فرمون صدارت عظما ره به ایسم کامرون میرزا؛
نایب السلطنه، شه عمو و زن‌پی‌یر صادر هکرده. صدراعظمی نایب السلطنه قاجار میون
رفیقون و دِشمنای ممدعلی شاء سود نداشته. مشروطه خوائون وه ره اتا مستبد و کم‌سواد
ِمرد دونستنه و از کارای وه اون زمون ناصرالدین شاء و واقعه رژی خاطرات بدی داشتنه.
همینتی وزیر مختار روسیه و وزیر مختار بریتانئون تصمیم به شاء ِتصمیم اعتراض هاکردن
و بائوتنه این کار به صلاح شاء نی‌یه. آخرسری سه روز بعد از این انتصاب و به‌دمبال
مولاقات وزرای مختار روسیه و بریتانئون با ممدعلی شاء ( که باغشاء دله ساکن بی‌یه)،
شاء کامران میرزا ره از رئیس الوزرایی برکنار هاکرده.

به دمبال صدور حوکم رئیس الوزرایی سعدالدوله وقایعی ایران دله اتفاق دکته که کسی
فکرش ره نکارده. روسیه‌ی ارتش تبریز ره بییت بینه و حکومت‌نیظامی راه دمبداء بینه.
ساختمونای دولتی اشغال بیّه و دستگیری و زندونی هاکردن گت آدمون شروع بَیبی‌یه. از
سوی دیگه ات خله از مشروطه خوائون که حرم حضرت عبدالعظیم نیشتاگر(متحصن) بینه نیشتن
ره وِل هاکردنه و همه تفنگ به دست بَینه و اینتا شروع زد و خورد موسلحانه میون قوای
دولتی و قوای مشروطه خائون بی‌یه. قزوین و اصفهان و شیراز دله درگیریای زیادی شروع
بیّه و از شروع قیوام موسلحانه علیه شاءه و دولت حکایت داشته. سعدالدوله تنونسته
موقاومت هاکنه و همراه شه وزیرون استعفاء هدائه؛ ولی ونه استعفاء پذیروفته نیّه.
این زمون جمعی از مِلّائون ساکن نجف، کربلا و سامراء تلگرام توندی علیه شاء مونتشر
هکردنه و کارای وه ره خلاف شرع بدونستنه و اضافه هاکردنه که از هیچ نوع اقدامی علیه
وه دست نکشِنّه. به‌دمبال این واقعه سعدالدوله شاء ره وادار هاکرده تا با برگوزاری
سریع انتخابات موافقت هاکنه. هیاتی بیست نفره مشغول تنظیم نیظام‌نومه انتخابات
بَینه. این هیات و هیات وزیرون چندین جلسه موشترک داشتنه. عده‌یی هم تحت عونوان
«هیات آشتی» دولت ره یاری کاردنه. گرداننده این هیات صنیع الدوله و ونه برارون
بینِه. آخرسری نیظامنومه انتخابات تکمیل و با تایید شاء مونتشر بَیّه. ستارخان که
مثل خله از مشروطه خوائون از این عمل شاد بَیبی‌یه؛ از تبریز برای ممدعلی شاء پیغوم
تشکور رسنی‌یه. ولی همین زمون که شاء و دولت شتاب تَجِستنه که انتخابات ره برگوزار
هاکنن، قوای بختیاری به فرماندهی سردار اسعد بختیاری اصفهان جه و موجاهدین گیلون به
رهبری ممدولی خان تونکابنی به همراهی موجاهدین قفقازی که یپرم خان ارمنی دست دَینه،
راه دَکتنه تا تهران ره بَیرِن.

با شروع تیرماه ۱۲۸۸ شمسی، قوای سردار اسعد به قم و قوای ممدولی‌خان به ینگی امام
بَرسینه. در موقابل سعدالدوله قوایی به فرموندهی امیر مفخم بختیاری به سمت کرج
بَرِسِنی‌یه. شاء با گرو بی‌یِشتِن جواهرات سلطنتی مبلغ پنجاه هیزار تومان "بانک
استقراضی روس" جه وام بَیته و قسمتی از حقوق عقب‌دکته‌ی سربازا ره هدائه. قوای
نیظامی دِ طرف آماده جنگ بَینه ولی سعدالدوله تلاش کارده موذاکره جه قضیه ره حل
هاکنه. همینتا وسّه ممدولی‌خان و امیراسعد جه بخاسته که شه نیماینده‌ئون ره
بَرِسِنن؛ ولی سعدالدوله به نتیجه نَرِسی‌یه و ونه همکارون ونجه سِوا بَینه. روز ۲۲
تیرماه ۱۲۸۸ شمسی ارتش سردار اسعد و سپهدار نزدیکی تهران به هم‌دیگه بَرِسینه و
بادامک دله اردو بزونه. جنگ میون قزاقون دولتی و سربازای مشروطه خائون شروع بیّه و
عصر روز ۲۴ تیرماه جنگ به نفع مشروطه خوائون تموم بَیّه. فردای اون روز ممدعلی شاء
و ونه کَل‌سِمِلون به سفارت روسیه و سعدالدوله به سفارت بریتانئون پناه بیاردنه.

بعد از پنج روز درگیری؛ آخرسری قوای موشروطه بتونستنه کونترل کامل تهران ره به دست
بَیرِن. این میون سران این قوا عمارت بهارستان دله ساکن بَینه و تهران ِاوضاع ره
بدست بَییتنه. بعد از پناه بَیتن ممدعلی شاء سفارت روسیه دله؛ نمایندگون روسیه و
بریتانئون عمارت بهارستان دله با دِتا زعیم مشروطه دیدار هاکردنه. آخرسری بعد از
گپ‌بزوئن ممدعلی شاء از سلطنت کناره بَیته و شاء جدید (احمد شاء) حکومت ره بَیته و
عضدالملک نایب السلطنه بیّه. تموم این تغییرات تحت لوای هیاتی به ایسم «مجلس عالی»
که اعضای وه نزدیک به ۳۰ نفر بینه و از معتمدین سردار اسعد و سپهدار بشناسی‌یه بینه
صورت بَیته. همین «مجلس عالی» هیات وزیرونی به شرح زیر انتخاب و معرفی هکرده:
سپهدار اعظم وزیر جنگ، سردار اسعد وزیر داخله، ناصرالملک وزیرخارجه، مستوفی الممالک
وزیر مالیه، فرمانفرما وزیر عدلیه، سردار منصور رشتی وزیر پست و تلگراف و صنیع
الدوله وزیر معارف. ولی سپهدار چون از حیث سن و مقوم و سوابق خدمات اوستانداری و
وزارت و امارت سردار اسعد جه گت‌ته بی‌یه، عملاً سرپرست کشور بَیّه.

این اولین کابینه بعد از استبداد صغیر که فاتحون تهران تعیین هکردنه، دِنفر از
وزیرون کابینه داماد مظفرالدین شاء بینه، یعنی دِنفر از شوهر خاخِرون ممدعلی شاء،
شاء مخلوع. این دِتا فرمانفرما و صنیع الدوله بینه. این کابینه دله ناصرالملک که
اون زمون لندن دله دیی‌یه وزارت خارجه انتخاب بیّه؛ اما به ایران نموئه. کابینه
جدید که به سرپرستی سپهدار و مشورت سردار اسعد امور جاری کشور ره نظم دائه، یپرم
خان ارمنی ره به ریاست شهربونی، صمصام السلطنه ره به حکومت اصفهان و مخبرالسلطنه ره
به حکومت آذربایجون تعیین هاکرده و اتا دادگاه انقلابی برای موحاکمه طرفدارون
ممدعلی میرزا تشکیل هدائه. به حوکم این دادگاه شیخ فضل‌الله نوری، صنیع حضرت،
موقرالسلطنه، مفاخر الملک و میر هاشم دار بزه بَینه. این زمون انتخابات دوره دوم
مجلس به طریق دِ درجه‌یی انجام بیّه و همین زمون بی‌یه که ممدعلی میرزا ایران ره
تَرک هاکرده. آخرسری بعد از انجام ات سری اقدامات، عضدالملک نایب السلطنه قاجارون،
رسما سپهدار تونکابنی ره به عونوان رئیس الوزرایی موعرفی هاکرده (مهر ماه ۱۲۸۸).



https://mzn.wikipedia.org/wiki/%D8%AA%D8%B1%DA%A9%D9%85%D9%88%D9%86%D8%B3%D8%AA%D9%88%D9%86

تِرکِمونِستون یا ترکمنستون (ترکمونی جه: Türkmenistan) اتا کشور میونی آسیا دله
هسته. اینتا کشور تا سال ۱۹۹۱ شوروی ِجماهیر جه بی‌یه. ترکمونستون جنوب جه
افغانستون و ایران، شومال جه ازبکستون و قزاقستون و غرب جه مازرون دریا ره وَر
خانّه و اینتا دریا جه بتونده آذربایجون و روسیه ره وصل بَواشه. این کشور مردمون
ویشته ترکمون هستنه و ترکمونی زوون جه گپ زنّه.

۸۰٪ درصد ترکمونستون ِبنه ره قره قوم ِصحرا تشکیل دِنه که ونه هوا خاشک هسته ولی
کپه داغ ِناحیه که جنوب دَره، مناسب هوا دانه و عشق آباد و سایر شهرون این ناحیه
درنه. ترکمونستون ِگاز ِمنابع خار هستنه و این کشور ِدرآمد ره تشکیل دِنّه.

ترکمونستون ِرییس‌جمهور این کشور ِهمه‌کاره هسته. این کشور ِاستقلال جه تا سال ۲۰۰۶
صفرمراد نیازف رییس‌جمهور بی‌یه و ونه بمردن په، اسا قوربان قلی بردی ممداف رییس
هسته. این کشور دنیای ِاتفاقات دله همیشه بی‌طرفی کانده.

ترکمون‌ها نوم ترک‌ها جه بَییته بیّه. این احتمال وجود دانّه که این نوم ره اتی
مازرونی زوون جه بَییت‌بائن. چون ترکمون‌ها اوایل کوچ‌نشین بینه و مدام تبرستون ره
حمله کاردنه و شهرون ره رِقِد دانه و ایران ِمردِم و پیی‌ته، دِنیای ِمردِم اینتی
وشون جه آشنا بَیینه. مازرونی زوون دله «مونا» پسوند دَره که وقتی اتا کلمه په اِنه
یعنی اون چی ره موندنه؛ پس «ترکمونا» یعنی «ترک ِواری» یا «ترک ِسون» یا «ترک
ِدستوری».

ترکمون‌ها ساسانیون ِزمون جه همینتی دائم تبرستون ره حمله کاردنه و همینسه تمیشه
نزدیکی مردِم گرگان ِسرخ ِدیفار ره بسات‌بینه تا وشون دَم ره بَیرِن. وشون بعد
اون‌که مغولون بتونستنه خارزمشاهیون ره شکست هادِن، بمونه و مازرون دریا پَلی، بعضی
تبری شهرون ره قتل‌عام و پاکسازی هاکردنه و این مناطق دله مستقر بَیینه، اتی که
دَهِستان ِبقایا که اتا قدیمی شهر تبرستون ِتاریخ دله هسته، اسا این کشور ِخاک دله
دَره.

ترکمونستون طبق آخال ِپیمون سال ۱۸۸۱ میلادی، ناصرالدین شاه گادِر، رسماً ایران جه
سِوا بیّه و تزاری ِروسیه استان بیّه. ترکمونستون سیپتامبر ۲۰۰۵ رسماً همسود مستقل
کشورون جه خارج بیه.

صفرمراد، ترکمونستون ِقبلی رییس، گاته هر چی که مازرون استان جه عمل بئه ره
خریدارمی ولی زمستون 1387 شمسی بی‌یه مازرون گاز ره قطع هاکرده. ایران ِرییس‌جمهور
آخِر مجبور بیّه قبول هاکنه که اتی باج هاده تا گاز ره وصل هاکنِن و هیچ گادِر
نائوتنه چنده پول این کار وسّه هِدانه.

۸۰ درصد کشور ترکمونستون ره صحرای قره قوم تشکیل دنه که دارای او و هوای خاشک هسته.
ولی ناحیه رشته کوه کپه داغ در جنوب کشور و نزدیکی سامون ایران او و هوای موناسبی
دانه و عشق آباد و ویشته شهرون موهم این ناحیه دله درنه.

ایسلام مذهب ویشته مردمون کشور هسته. ۸۹٪ ترکومنون موسلمون (ویشته پیرو مکتب حنفی
از مذهب اهل سنت) و ۹٪ پیرو کلیسای ارتدوکس روسیه هستنه.



https://mzn.wikipedia.org/wiki/%D8%AA%D8%B1%D9%88%D8%A7_%D8%A7%D8%B3%D8%A8

تروی اسب (تروا اسب یا تراوآ اسب) داستانی از تروآ جنگ بی‌یه، که انه‌اید، حماسی
شعر دله لاتین زوون جه بائوته بیی‌یه. وه اتتی جنگی استراژی بی‌یه که آخرسری
یونانی‌ها بتونستنه ونجه تروی شهر دله بوردنه و جنگ ره بَوردنه.

پس از محاصرهٔ تروی شهر، یونانی‌ها وقتی بدینه نتونه جنگ ره بَورن، اتا گت موجستمه
بساتنه که اسب واری بی‌یه و ونه دله چن‌تا گت پهلوون بی‌یشتنه. یونانی‌ها اینتی
وانمود هاکردنه که اونجه جه بوردنه و تروجان‌ها اسب ره به عنوان نشون پیروزی
بَوردنه شه شهر دله. اون شو یونانی نیروئون اسب دله جه دربمونه و شهر دروازه‌ئون ره
باقی ارتش که تاریکی دله وردگرست‌بینه وسّه، وا هاکردنه. یونانی ارتشی‌ئون هم
بوردنه شهر دله و اونجه ره بییتنه.

کاهن لائوکوئون طرح ره حدس بزه‌بی‌یه و تروجان‌ها ره بائوت بی‌یه، وه گانه «حتی اگه
یونانی‌ئون امسه هدیه بیارن وشون جه ترسمبه»، اما پوزئیدون باعث ونه بستا بیّن
بیّه. کاساندرا (پریاموس شاء ِکیجا)، ترویِ پیشگو هم اصرار کارده که اسب باعث شهر
ِرِقِدبوردن وونه، اما وه ره هم بستا داشتنه.



https://mzn.wikipedia.org/wiki/%D8%AA%D8%AA%D9%84%D9%88

امیرحسین مقصودلو ملقب به تتلو یا امیر تتلو (بزائه ۳۰ شهریور ۱۳۶۲ تهران دله) اتا
فارسی خوننده‌ئون هسته ریتم و بلوز جه خوندنه.[۱]. تتلو اتا آلبوم «زیرِ همکف» نوم
جه سال ۲۰۱۲ گادِر منتشر هاکرده. [۱]

وه ایران انتخابات (۱۳۸۸) دله، میرحسین موسوی پشت بی‌یه. [۲] وه سال ۱۳۸۲ شه کار ره
شروع هاکرده و اتا وبلاگ جه شه کارها ره انتشار دائه و کم کم اینتی معروف بیّه. سال
۲۰۱۲ تتلو شه اولین آلبوم ره «زیر همکف» نوم جه منتشر هاکرده. وه البوم «تتلیتی» ره
هم سال ۲۰۱۳ بازار دله درهاکرده و بعد اونکه بخوندستن ره کنار بی‌یشته، دِباره
پشیمون بیّه و وردگردسته[۱] وه ره روز ۱۲ آذر ۹۲ پلیس امنیت اخلاقی بازداشت
هاکرده.وه در آبان ١٣٩٥ بعد از اینکه از زندان دله آزاد بیه ؛ آهنگ قهرمان رو
بخونسته و اینترنت دله منشر هکرده و ونه فالوورا دباره ونه اینستاگرام صفحه غوغا به
پا هکردنه.[۳][۴]



https://mzn.wikipedia.org/wiki/%D8%A8%D9%88%D8%B3%D9%86%DB%8C_%D9%88_%D9%87%D8%B1%D8%B2%DA%AF%D9%88%D9%88%DB%8C%D9%86

بوسنی و هرزگوین (بوسنیایی جه: Bosna i Hercegovina؛ صربی جه: Босна и Херцеговина)
اتا کشور هسته که اروپای ِجنوب شرقی دله و بالکان ِمنطقه دَرون دَره. ونه نیشتنگا
(=پایتخت) نوم سارایوو هسته. بوسنی قبلاً یوگوسلاوی دله دَیی‌یه.

جهونی جنگ اول بوسنی و هرزگووین ِنیشتنگا (سارایوو) جه شروع بیّه. این جنگ ِدلیل
آرشی‌دوک فرانتس فردیناند (اتریش ِولیعهد) ِترور بی‌یه که سارایوو دله اتفاق
دَکِته.

جهونی جنگ دوم که تموم بیّه په، یوگوسلاوی اینجه که اسا بوسنی دَره ره بَییته و اتا
فدرال ایالت هاکِرده. سرد جنگ دوره هم یوگوسلاوی شرقی بلوک جمع دله دَکِته و اینتی
بوسنی و هرزگوین اتا سیوسیالیستی ایالت بَیی‌یه.

وقتی یوگوسلاوی دَپاشِنی‌یه بیّه و رِقِدبورده، بوسنی و هرزگوین جمهوری اتا
رفراندوم په،سال ۱۹۹۲ اعلان استقلال هاکرده. این اتفاق باعث بیّه بوسنی جنگ شروع
بَواشه. چون بوسنی دله اتی صرب زندگی کاردنه که وشون رفراندوم ره تحریم هاکرد بینه
و وقتی رفراندوم انجام بیّه، فقط ۶۷٪ مردمون که ویشته بوسنیایی بینه شرکِت داشتنه.
اینسه رفراندوم نتیجه ۹۸٪ مثبت بی‌یه.[۱]

صربون که صربستون و مونته‌نگروی ِکشور وشون پـِشتی ره کارده، بوسنی صرب جمهوری ره
تشکیل هِدانه و خاستنه بوسنی و هرزگوین ره دِتا کشور هاکِنِن تا صرب‌هِنیشت مناطق و
صربستون ِکشور اتا «گت ِصربستون» ره بِسازِن. بوسنی دله کروات‌ها هم دَیینه که وقتی
بَدینه وضعیت چـِتی قارش‌میش بیّه، کرواسی ِپِشتی جه، بوسنی و هرزگوین کروات جمهوری
ره تشکیل هِدانه.

مارس ۱۹۹۴، واشینگتن پیمون دله کروات‌ها قبول هاکردنه که بوسنیایی‌ها جه اتی بوون و
«بوسنی و هرزگوین ِفدراسیون» ره تشکیل هادِن و اینتی صربون ِدشمِنون متحد بَیینه.
۲۱ نوامبر ۱۹۹۵ بالاخره دِ طرف راضی بَیینه «دیتون ِپیمون» سَره، که ۱۴ دسامبر ۱۹۹۵
پاریس دله امضا بیّه، جنگ ره تموم هاکنِن. این جنگ سه سال طول بَکشی‌یه.

دیتون ِپیمون‌نومه اتی هسته که کشور ره چنتا مستقل ِبخش جه رَسِد کانده و این
بخش‌ها اصلی دولت سَر اختیاراتی دارنه. این سیاسی ساختار که فدرالیسم جه نشأت
گینّه، صربون ره اجازه دِنه که صربی‌هِنیشت مناطق دَرون شه وسّه اتا سِواءِ حکومِت
دارِن. سال ۱۹۹۵-۱۹۹۶، اتا نیروی ۶۰٫۰۰۰ نفری ناتو جه بورده بوسنی دله تا مُخبِر
بائِن که هِچکی پیمون ره نِشکِنه. دسامبر ۲۰۰۴ دله ناتو منطقه جه دَر بورده و ونه
جا ره اروپای اتحادیه‌ی ِصلحبون ِنیروها (EUFOR) بَییتنه.

«علی عزت بگوویچ» که سه سال جنگ دله بوسنی و هرزگوین ِمسلمونای رهبری ره بعهده
داشته، اولین رئیس جمهور این کشور تا سال ۲۰۰۰ میلادی بی‌یه. اسا قانون ات‌جور
بَیی‌یه که رییس‌جمهور هر ۸ ماه ات‌بار عوض وانه و ات‌درمیون ونه صرب، بوسنیایی و
کروات بائه. این کشور ِنخست‌وزیر نیکولا اسپیریک هسته که سال ۲۰۰۷ این مقوم ره
بَییته.

بوسنی و هرزگوین بالکان دله قرار دانّه و کرواسی، صربستون و مونته نگرو جه هم‌سامون
هسته. این کشور دِتا ناحیهٔ بوسنی (شمال) و هرزگوین (جنوب) جه تشکیل بیی‌یه. این
کشور ۲۲ کیلومتر دریویی سامون هم دانّه که اینتی اوقیانوس‌ها جه وصل وانه.

این کشور جمعیت ۳٬۹۸۱٬۲۳۹ نفر هسته که وشون سنّ ِمیونگین ۳۹ ساله. ٪۴۸ مردمون
بوسنیایی، ۳۷٪ صرب و ۱۴٪ کروات هستنه که این میون ۴۰ درصد مسلمون، ۳۱ درصد ارتودوکس
و ۱۵ درصد کاتولیکنه. سه‌تا زوون بوسنیایی، کرواتی و صربی هم این کشور دله کاربرد
دانّه.



https://mzn.wikipedia.org/wiki/%D8%A8%D9%86%D8%AF%D8%B1_%DA%AF%D8%B2

اینجه شاه اسماعیل صفوی گادِر بصورت اتا پچیک مَله وجود داشته و ونه نوم «کناره»
بی‌یه. بعدها زندیون گادِر، که روسیه شه نیروها رسنی‌یه این منطقه، گز مهم بگردسته
چون دریو کنار دیّه و کشتی‌ها تونستنه اینجه پَلی بَوون. ات‌سری مَله‌ئون اطراف جه
مردم جمع بَینه این شهر دله و وه ره «بندر گز» بنومستنه.

قاجارون گادِر این شهر دله روسی مردمون و ارمنیون ساکن بَینه و چون پولدار بینه،
شهر دکته وشون دَس. اتی که سال ۱۳۰۵ (رضا شاه گادِر) اتا ارمنی بندرگزِ نماینده
پارلمون دله بی‌یه. ارمنون و روس‌ها این شهرِ اقتصاد ره خار هاکردنه و ترکمون‌ها و
استرآبادی‌ها امونه اونجه و تجارت کاردنه.

سال ۱۳۰۶ قطار برسی‌یه گز دله و شهر شه نقطه اوج جه برسی‌یه ولی کم‌کم دریویِ ئو پس
هنیشته و بندر ترکمن هم تأسیس بیّه که باعث بَیینه بندر گزِ اقتصاد رقد بوره و مردم
مجبور بَوون کشاورزی ره رو بیارن.

بندر گز اسا گلستانِ اوستانِ غربی‌ترین شهرها جه هسته و ونه مردمون مازرونی/گِلِکی
جه گپ زنّه. این شهر ره دِتا بخش شمالی و جنوبی جه رَسِد هاکردنه که شمالی بخش اتا
اسکله داشته و جنوبی قسمتِ مردمون کشاورزی جه زندگی کانّه.



https://mzn.wikipedia.org/wiki/%D8%A8%D9%84%DB%8C%D8%B2

بلز یا بلیز (انگلیسی جه: Belize)‌ اتا پچوک کشور هسته که میونی آمریکا دله قرار
دانّه و مکزیک و گواتمالا وسط کته. این کشور بریتانیا کولونی دله دیّه و هَنتا
تشریفاتاً این امپراتوری ِدَس بـِن دَره و مشترک‌المنافع کشورون اتحادیه دله عضو
هسته و ونه رسمی زوون انگلیسی هسته.

بلیز دله اکثراً مسیحی هستنه ولی هیچ مذهبی نصف جمعیت ره شامل نوونه. رم کاتولیک
کلیسا حدود چل درصد و پروتستان سی درصد به یور په‌روو دارنه. حدود پونزه درصد هم
بی‌دین هستنه.

این کشور ِرسمی زوون اون گادر که بریتانیا کولونی بی‌یه تاسا انگلیسی هسته ولی
اقلیتون دیگه هم شه زوون ره دارنه. من‌جمله ایسپانیولی ِگنشکرون.



https://mzn.wikipedia.org/wiki/%D8%A8%D9%84%D8%AC%DB%8C%DA%A9

بلژیک یا بلجیک (فرانسوی جه: Belgique)‏ اتا کشور هسته که اروپای ِغرب دَره و
اروپای اتحادیه‌ی ِاولین اعضا جه بی‌یه. بلژیک ِنیشتنگا (=پایتخت) بروکسل هسته.

بلژیک شمال جه هلند، شرق جه آلمان، جنوب‌شرقی جهلوکزامبورگ، جنوب جه فرانسه و
شمال‌غربی جه شمال دریای ِمجاور هسته. بلژیک دله ژرمن‌ها و رومی‌زوونون ِسامون سِوا
وانه.

بلژیک ۶۰٪ ِمناطق دله هلندی ره فلاندری ِگِنِش (=گویش) جه گپ زَنّه. فرانسوی ره هم
۴۰٪ ِمناطق که ویشته جنوب دَرنه، والونی واری، گِنِش کانّه و بروکسل (نیشتنگا) دله
هر دِتا زوون دولتی نهادون دله استفاده وانه. حدوداً ۱٪ هم بلژیک دله آلمانی‌زوون
جه گپ زنّه و شرقی شهرون دله زندگی کانّه.

بلژیک ِنوم ره «گاولیا بلژیکا» (اتا لاتینی ِکلمه) سَر جه بَییتنه که گـُل ِسرزمین
دله استفاده بی‌یه. این لاتین ِنوم ره اتی سلتی قبایل سَر جه بَییت‌بینه که بلژ نوم
داشتنه. بلژیک ِمنطقه ره هلند و لوکزامبورگ هم بعضی دوره‌ئون داشتنه و پیش‌ته
بنلوکس ِکشورون ره بلژیک چن دوره شه سامون دله بَییت‌بی‌یه.

بلژیک میونی قرون ِاواخر جه تا قرن ۷ام، اتا تجاری و فرهنگی مرکز بی‌یه. قرن شونزهم
جه تا بلژیک انقلاب (۱۸۳۰) این کشور ِاسایی سامون دله ات‌سره جنگ بی‌یه و مختلف
ِکشورون وه ره شه میون دَس‌به‌دَس کاردنه. بلژیک جهونی جنگ دوم ِتموم بَیّن په،
چنتا دیگه کشور هِمراهی اروپای اتحادیه ره بساته و ات‌خله بین‌المللی سازمان ونه
دله شه مَقِر ره بِساتنه. (ناتو واری)

دو هزار سال پیش، اینجه که اسا ونه نوم بلژیک هسته، خله جمعیت داشته و ونه دله
فرهنگی و سیاسی درگیری‌ئون زیاد بی‌یه. قرن اول میلادی، اولین کسایی که دومبی بلژیک
ِمنطقه ره شه سامون دله بَییتنه، رومیون بینه و په‌یی‌ته قرن پنجم گادِر آلمانی‌ها،
فرانک‌ها این منطقه ره داشتنه. فرانکون مروونژیون ِحکومِت ره بساتنه و در قرن هشتم
ونه نوم ره کارولنژیون بی‌یِشتنه. قرون وسطی دله این منطقه اتی ملوک‌الطوایفی
سرزمین بیّه و ات‌خله فئودالی خاندان ونه دله پِر بَیینه. قرون چاردهم و پونزهم
برگندی خاندان وشون سَر ره جمع هاکِرده و هلند ِمتحد ِکشور ره بِساته. قرن پونزهم
این ایالات ِاستقلال ویشته بیّه و اون گادِر جه وشون ره هیوده ایالات نومِستنه.

بلژیک ِتاریخ قرن شونزهم دله اسکاندیناوی جه سِوا بَیّه. هشتاد ساله جنگون
(۱۶۴۸-۱۵۶۸) ِپه هیودَه ایالات رِقِد بوردنه و هلند متحد ایالات و هلند جنوبی
ایالات ره بِساتنه. قرون هیودَه و هیژدَه گادِر فرانسه این مناطق وسّه ایسپانیا و
آستوریا جه جنگ کارده. نهایتاً سال ۱۷۹۴ فرانسه ایسپانیایی‌ها و استریایی‌ها ره
منطقه دله جه دَر هاکرده ولی وقتی فرانسه اولین امپراتوری سال ۱۸۱۵ رِقِد بورده،
اسکاندیناوی و هلند ِمتحده ایالات متحد بَیینه.

سال ۱۸۳۰ بلژیک دله انقلاب بیّه کاتولیکون استقلال پیدا هاکِردنه و بلژیک موقتاً
این گادِر اتا بی‌طرف حکومِت بساته. سال ۱۸۳۱ میلادی لئوپولد اول بلژیک ِشا بیی‌یه
و این کشور دله اساسی قانون ره بَنویشتنه و پارلمون ره دموکراسی جه دِرِس هاکِردنه.
بلژیک ره جهونی جنگ دوم سَره نازی آلمان بَییته و بلژیکی حاکمون فرار هاکِردنه و
بوردنه آمریکا دله. وشون ِضعیف بَیّن په کنگو، روآندا و بوروندی، که بلژیک ِمستعمره
بینه، ونجه سِوا بَیینه.

بلژیک دله هَنتا سیاسی نظام سلطنتی هسته و مجلس ِراه جه دموکراسی وجود اِنه. وشون
پارلمونی سیستم دارنه که اتا سِنا و اتا ملی مجلس ِشؤرا جه تشکیل وانه. رأی هِدائِن
بلژیک دله زوری و اجباری‌ئه و همینسه وشون ِرای‌دهنده‌ئون ِآمار همیشه بالائه.

دهه‌ئون ۱۹۷۰ و ۱۹۸۰ میلادی، بلژیک ِاساسی قانون اصلاح بیّه و سه‌ردیف سیاسی گروه
کشور ِکنترل سَره قِرار بَییتنه: فدرالیسم، زوون‌شناختی ِانجمن و منطقه‌یی دولتون،
زوونی اختلافات ِصلح‌کَرون. این فدرالی دولتون اسا ملّی پارلمون و سِنا و... جه
ویشته قدرت دارنه ولی هَنتا ملّی دولت همه‌چیمالکیت ره دانّه، زوون‌شناختی ِانجمن و
منطقه‌یی دولِتون دله ۸۰ درصد ِدارایی‌ئون ملّی دولِت شِنه و تأمین اجتماعی کاملاً
دولت ِدَس اداره وانه.

فدرال ِدولت ره رسماً شاه معرفی کانده ولی دولِت که نخست‌وزیر ِدستور جه اداره
وانه، ونه مجلس ِشورا جه اعتماد ِرای ره بَییره. هلندی و فرانسوی زوون ِوزیرون ونه
همدیگه جه مساوی بائِن.[۱] شاه کشور ِرهبر هسته ولی عملاً نخست‌وزیر و دولِت کشور
ره کنترل کانّه و شاه اتا تشریفاتی مقوم هَسته.

جهونی جنگ دوم ِتموم بَیّن په بلژیک ناتو دله عضو بیّه و هلند و لوگزامبورگ هِمراهی
جه اتا اتحادیه بساته که ونه نوم بنلوکس بیّه. وشون سه‌تا کشور، سه‌تا کشور دیگه جه
سال ۱۹۵۱ تصمیم بَییتنه إغالسنگ ِاتحادیه ره بساجِن و هِدی مشوروت جه «اروپای
ِاقتصادی اتحادیه» ره سال ۱۹۵۷ و «اروپای ِاتمی انرژی ِاتحادیه» ره بِساتنه. ناتوی
ِمَقِر، اروپای ِهیئت، اروپای ِاتحادیه‎ی ِشورا و اروپای پارلمون ِضروری جلسات اسا
بلژیک دله هستنه.

بلژیک دله دِتا ناحیه دَره که اتا نوم «فلاندر» هسته و ونه مردِم هلندی جه گپ زنّه
و اتا دیگه نوم «والونی» هَسته و ونه مردِمون فرانسوی‌نه. هر ناحیه شه وسّه چنتا
استان دانّه.

بلژیک ِجمعیت ِانبسی (=تراکم) ۳۴۲ نفر هر کیلومترمربع دله هسته که انبس‌ترین جائون
جه هسته و اروپا دله فقط هلند و موناکو ونجه انبس‌ته هستنه. سال ۲۰۰۵ ِآمار
فلاندریون ِناحیه‌ی ِجمعیت ره حدوداً ۶۰۴۳۱۶۱، والونی ره ۳۳۹۵۹۴۲ و بروکسل ره
۱۰۰۶۷۴۹ سِراق دِنه.

والونیایی ِزوون هم این کشور دله دَره که دیگه فقط پیر-پیر ِآدِمون ونجه گَپ زَنّه.
پیکاردیایی یا لیمبورخی ِگِنِش‌ئون هم ونه واری هستنه[۲]

حدوداً ۸۶٪ بلژیک دله بلژیکی ملیت دارنه. ۹٪ ایتالیایی، مراکشی، فرانسوی، ترکی یا
هلندی هستنه و ۵٪ دیگه بقیه‌ی ِملیتون جه هَستنه.

ویکی‌پدیای کارورون، «Belgium»، انگلیسی ویکی‌پدیا، آزاد دانشنومه، دله. (هارشی‌یه
بَیی ۸ آوریل ۲۰۱۱).



https://mzn.wikipedia.org/wiki/%D8%A8%D8%B1%D8%AF%D9%85%D9%86

بردمن یا پرنده‌مونا (انگلیسی جه: Birdman) اتا فیلم ِنوم کمدی-درام ژانر دله و
کارگردانی، تهیه‌کنندگی و نویسندگی آلخاندرو گونزالز اینیاریتو جه هسته که ۱۷ اکتبر
۲۰۱۴ اکران بیّه. مایکل کیتون، زک گالیفیاناکیس، ادوارد نورتون، آندره‌آ ریسبرو،
امی رایان، اما استون و نائومی واتس این فیلم دله نقش دارنه. کیتون ِنقش این فیلم
دله اتا هالیوودی بازیگر هسته که مدت‌ها پیش اتا ابرقهرمونی نقش جه شهرت پیدا
هاکرده و اسا خانه اتا تیاتر جه دِباره مشهور بَواشه.

این فیلم بیش از ۵۹ میلیون دلار بَروته بیّه. اوسکار جایزه سَره، این فیلم ۹ بخش
دله د گرند بوداپست هتل ِهمراهی ویشترین اوسکارون ره بَییتنه.[۶]



https://mzn.wikipedia.org/wiki/%D8%A8%D8%B1%D8%AC_%D9%85%DB%8C%D9%84%D8%A7%D8%AF

برج میلاد اسم آسمون‌خراشی چندمنظوره هسته که شومال‌غربی تهران دله دره. برج میلاد
بلندترین برج ایران، چارومین برج مخابراتی و نوزدهمین[۲] برج بلند جهان است.[۳][۴]
این برج با ۱۳ هزار متر زیربنا از نظر وسعت کاروری سازهٔ رأس برج میون تمومی
برج‌ئون دنیا مقوم اول ره دانّه.[۵] این سازه به خاطر ارتفاع بلند و شکل ظاهری
متفاوتش، تقریباً از همه جای تهران معلوم هسته و از این رو، اتا از نمادون پایتخت
ایران به شمار انه.

برج میلاد و مجموعه یادمان بخش پچیکی هستنه از اتا گت طرح شهستون پهلوی که پیش از
انقلاب اسلامی طراحی بیّه و در دست احداث بی‌یه.[۶]

کلنگ بساتن این برج سال ۱۳۷۶ به مناسبت صدمین زادروز خمینی با اسم میلاد به زمین
بزه بیّه.[۷] بساتن این برج ۱۱ سال طول بکشی‌یه. ۸ سال اول فقط ۴۰درصد از برج تکمیل
بیّه، اما با سرعت بَیتن پروژه توسط ممدباقر قالیباف، شهردار تهران، ۶۰درصد بعدی
۳۰ماه دله بساته بیّه.[۸]



https://mzn.wikipedia.org/wiki/%D8%A7%DB%8C%D9%85%D8%A7%D9%85_%D8%B9%D9%84%DB%8C

علی بن ابی‌طالب (بزائه‌ی ۱۳ رجب ۲۴ پیش از هجرت – بمرده‌ی ۲۱۲۱ رمضان ۴۰ هجری
قمری) اسلامِ چارومین خلیفه و شیعیون اولین امام هسته.

علی بن ابی‌طالب (۱۳ رجب سنه ۲۴ پیش از هجرت ، ۲۱ رمضان ۴۰ ه.ق.) عموزا دوماد و
نزدیکترین یارون محمد، (پیومبر ایسلام) و از اهل بیت پیومبر هسه. بنا بر روایات
محمد وه ره به برادری خادش اینتخاب هکرده و با وه پیمون برادری دوسه. وه از دیدگاه
اهل سنت چهارمین خلیفه مسلمونا و از نظر شیعیون بنابر وصیت و سفارش‌های محمد جانشین
پیومبر و ایمام اول هسه. دو کنیه معروف وه «ابوالحسن» و «ابو تراب» هسه و بین
گروه‌های مختلف با لقب‌های گوناگونی (به مانند امیرالمومنین، اسدالله و حیدر کرار)
خونده وانه. مدت خلافت وه ۵ سال (از ۶۵۶ م تا ۶۶۱ م.) بیه.

وه مکه دله به دنیا بموئه ون پیر ابوطالب ون مار هم فاطمه اسد کیجا بیه. در خانه
محمد گت بیه و در حالی که حدود ده سال ویشته نداشته، اولین اینسان مذکری بیه که
موسلمون بیه. علی زمانی که پیومبر در مکه ایسلام ره تبلیغ کارده و مورد آزار و اذیت
مشرکان قرار گیته یار و مددکار وه بیه. هنگام هجرت محمد، علی به جای وه ون جا بخاته
تا نقشه بکاشتن پیومبر ره خراب هاکنه و وه بتونه از مکه دربوره بعداً امونت وه ره
ادا هکرده و به همراه فاطمه زهرا، شه مار و زنی دیگر به مدینه هجرت هاکرده. در سال
دیم پس از هجرت محمد بئوته که به فرمون خدا وه ره به همسری شه دتر فاطمه در می‌آورد
که حاصل این ازدواج چند فرزند از جمله حسن و حسین بینه. در طول دورانی که پیومبر
اداره جامئه موسلمونا مدینه دله ره به عهده داشته علی وه ره یاری کارده و در تموم
جنگا به جز تبوک شرکت داشته. هم اینتی وه حامل پیغوما و دستورای وه بیه. محمد هنگام
بردگسن از آخرین حج خادش در غدیر خم، وه ره «مولای موسلمونا» معرفی هاکرده و مردمون
با وه بیعت هاکردنه و تبریک بائوتنه و این از دید شیعیون به معنی معرفی علی به
جانشینی پیومبر هسته.

پس از بمردن پیومبر در ماجرای اینتخاب جانشین پیومبر بین وه و ابوبکر اختلاف رخ
هدائه.وه تا شش ماه از بیعت با ابوبکر سرباز بزو و مدتی پس از درگذشت فاطمه زهرا به
ظاهر با وه بیعت هاکرده اما همچنون بر غصب خلافت از جانب وی هارشا داشته. علی در
دوران خلافت سه خلیفه اول جز در انتخاب خلیفه سوم فعالیت سیاستون نداشته و در جنگا
شرکت نکارده و تنها در امور دینی و قضایی و سیاستون به خلفا مشورت دائه. پس از سقط
بین عثمان ،خلیفه سوم، علی با اصرار مردمون خلافت ره بیته و از سال ۳۵ تا ۴۰ هجری
قمری این منصب ره بر عهده داشته. وه با مخالفت برخی از گتای قریش و عایشه مواجه
بیه. این امر منجر به بروز سه جنگ جمل ، صفین و نهروان در دوران خلافتش بیه. نهایتا
ابن ملجم مرادی یکی از بازماندگان خوراج نهروان در مسجد کوفه به هنگام نماز صبح با
شمشیر زهرآلود فرق وه ره بشکافته و ۲ روز پس از وه در ۲۱ مارمضون سال ۴۰ هجری
دربگذشته.

علی(ع) پس از بمردنش نیز تأثیر زیادی بر جامئه مسلمونا داشته. از وه احادیث،
سخنرانیا، پیغوما، اشعار و دعاهای فراوانی به جابموند‌سه که در کتابای مختلف نظیر
نهج البلاغه و غررالحکم ، به جای بموندسه‌. عموم موسلمونا وه ره گت‌ترین مفسر قرآن
و عالم‌ترین شخص به دانش فقه دونه.همین تی ویشته صوفیه برای وه مرتبه بالای ولایت
را قائل دونه. فیلسوفان شیعه وه ره بنیانگذار فلسفه الهی دونه. علاوه بر اینا
موسلمونا وه ره به جهت کوشش‌های بیدریغ و از جان گذشتگیش در راه ایسلام ارج
می‌نهندگت دونه و همینتی به خاطر شجاعت، کرم، گوذشت، ایدالت و گت بوئنش نسبت به
مردمون وه ره دوست دارنه. به همین هارشا در دانش، فرنگ و هونر موسلمونا آثار خله
زیادی در مورد وه و برای وه ایجاد هاکردنه.



https://mzn.wikipedia.org/wiki/%D8%A7%DB%8C%D8%B1%D8%A7%D9%86%DB%8C%DA%A9%D8%A7

شابلون:جعبه اطلاعات کتاب ایرانیکا دانشنومه (انگلیسی جه: Encyclopædia Iranica)
اتا از گت‌ترین طرح ایران‌شناسی هسه.[۱] کار تدوین اینتا دانشنومه در سال ۱۳۴۷
خورشیدی و به پیشنهاد احسان یارشاطر و با اختصاص ۲ میلیون دلار بودجه توسط امیرعباس
هویدا نخست وزیر وقت ایران در دوران سلطنت محمدرضا شاه پهلوی شروع بیه [۲]، اما با
شروع انقلاب ۱۳۵۷ ایران دله، بودجه اینتا دانشنومه توسط دولتمردون وقت نظام جمهوری
اسلامی قطع و ادامه تدوین اون در ایالات متحده آمریکا دنبال بیه.[۳] اینتا دانشنومه
که درباره فرهنگ و تاریخ ایران‌زمین و به زوون اینگیلیسی هسه، در بخش ایران‌شناسی
دانشگاه کلمبیا شهر نیویورک دله بنویشته بونه.

حامیون مالی اینتا دانشنومه دانشگاه کلمبیا و بنیاد ملی علوم انسانی آمریکا هسنه.
این دِ تا بنیاد پس از ده سال تامین اینتا طرح، ادامه کومک مالی ره منوط به کومک
مالی ایران دله هکردنه.[۴]

جلد اول اینتا مجموعه در سال ۱۳۶۱ (۱۹۸۲ میلادی) چاپ بیه و تا اسا ونه ۱۵ جلد منتشر
بیه.[۵] قرار هسه حجم اینتا دانشنومه به ۴۵ جلد برسه.[۶] احسان یارشاطر سر ویراستار
ایرانیکا هسه و هیأت ویراستارون (شامل افرادی مثل احمد اشرف و نیکولاس
سیمز-ویلیامز) و ویشتر از ۴۰ ویراستار (همانند ویلیام چیتیک) و ۱۶۵۰ پژوهنده، در
تکمیل اینتا گت دانشنومه مشارکت دارنه.[۷]

خاره که باریم حدوداً بیست سال پس از شروع انتشار ایرانیکا پنج مقاله (انقلاب
مشروطه، پوشاک در ایران‌زمین، ادبیات داستانی در ایران، خوشنویسی و تاریخ روابط
ایران و آلمان) از سری مقالات اینتا دانشنومه توسط انتشارات امیرکبیر ترجمه و چاپ
بیّه و در دسترس علاقه‌مندون فارسی زوون قرار بیته.[۸] ایرانیکا دانشنومه با هدف
ویشترین دسترسی خانندگون وسه سطح جهونی دله به انگلیسی زوون منتشر بونه. قرار هسه
پس از تموم و تکمیل، همهٔ بنویشته‌ئون به فارسی زوون ترجمه بون.[۹]



https://mzn.wikipedia.org/wiki/%D8%A7%DA%AF%D9%88%D9%86_%D8%B4%DB%8C%D9%84%D9%87

اگون شیله (به آلمانی زبون: Egon Schiele)‏ (۱۸۹۰ تا ۱۹۱۸) نقاش اتریشی و اتا از
شاگردون گوستاو کلیمت بی‌یه، ونه جه به عنوان اتا از نقاشون مهم فیگوراتیو اوایل
قرن بیستوم یاد وونه. خدنگاره‌ئون و بدن‌ئون پیچون اتا از مهمترین مشخصه‌ئون ونه
نقاشی هستنه که ونه جه هنرمندی اکسپرسیونیست ساجنه.[۱]

محور اصلی آثار شیله حس درونی اثر هسته. ونه مهمترین آثار پرتره‌ئونی هسته که شه جه
بساته. وه شه آثار دله بدن انسان ره وضعیت‌ئون ِناراحت و حالت‌ئون غیرعادی دله به
نمایش ینّه، به‌گونه‌ای که هراس و اضطراب ره به مخاطب منتقل کانده. خطوط ِناآرام و
کج‌ومعوج و طرح‌ئون ِناقص و بَوری‌یه و سایه‌روشن ِمخدوش ِ ونه نقاشی‌ئون پرده از
روان ِخسته و عصبی و مضطرب ِ پیکرون گنّه. پیکرون آثار شیله معمولاً لخت هستنه، اما
به‌جای اون‌که کشش جنسی ره ویشته هاکنن، بی‌پناهی و سرگشتگی رخ برملا کانه.[۲]



https://mzn.wikipedia.org/wiki/%D8%A7%DA%A9%D8%B3%D9%BE%D9%88

اکسپو یا جهونی نمایشگا(انگلیسی جه: World's Fair or Universal Expositions -
فرانسوی جه: Exposition universelle) ات‌سری نمایشگائون نوم هسته که هر چن سال
ات‌بار کشورون مختلف دله برگزار وانه. این نمایشگائون مهم‌ترین نمایشگائون برگزار
بیی جهون محسوب وانّه. این نمایشگائون تحت نظر مؤسّسه‌ای هستنه که ونه «دفتر
بین‌المللی نمایشگائون» (Le Bureau international des expositions) هسته و ونه مقر
پاریس دلوئه.[۱]

این نمایشگائون ایده فرانسویون ِفرهنگ و رسوم جه برگردنه. سال ۱۸۴۴ نمایشگائی تحت
عنوان «فرانسه صنعتی نمایشگا» (French Industrial Exposition of 1844) پاریس دله
برگزار بیّه که این نمایشگا زمینه‌ساز دمباله بییتن این قبیل نمایشگائون سطح
بین‌المللی دله بیّه. اوّلین دورهٔ اکسپو انقلاب صنعتی په هاید پارک لندن دله سال
۱۸۵۱ برگزار بیّه.[۲]



https://mzn.wikipedia.org/wiki/%D8%A7%D9%8A%D8%B1%D8%A7%D9%86%DB%8C_%D8%B2%D9%88%D9%88%D9%86

ایرانیج زوونون اتا چلّه هندوایرانی زوونون جه هسته. ایرانی زوونون تاریخی هارشا جا
سه تا رج دله تقسیم وونّه:

باستونی گِدِر که، هخامنشی ره سر تا وه ره انجوم، تقریبا بیستم سده‌ی جا تا حدود
چاروم و سوم میلاد جا پیش ره دربرگیرنه. باستونی ایرانیج زوونون جا، چارتا زوون ره
اشناس بَیینه: مادی، سکایی، اوستایی و کوهنه فارسی.

ترنه ایرانیج زوونون قفقاز، میونی آسیا،چین ترکستون، پامیر، ترکیه، سوریه، عراق و
هند قاره‌مونا دله هم گپ بزه بونّه.

فارسی زیر چلّه‌ئون سه تا گت رج ره تقسیم بوننه : ایران فارسی، دری فارسی
(افغونستون)، تاجیکی فارسی

کومزاری، مسندام ئومان جزیره‌مونا (شبه جزیره) دله گپ بزه بونه و آران تاتی،
باکی‌ئه وَر. وه ره نونه تاتی جا اشتیفا بَییرین.



https://mzn.wikipedia.org/wiki/%D8%A7%D9%86%D8%AC%DB%8C%D9%84%DB%8C

انجیلی داری هسه که جنگلای شومالی ایران دله دارنه. اینتا دار سخت چو هسه و ریشه و
ونه گلام مصرف دارویی دارنه.[۱]

انجیلی اتا دار بومی ایران هسه، که ونه علمی نوم Parrotia persica هسه. parrotia به
معنی جنس توتیه و علت اینتا نومگزاری دِ زائده تیک مانند، شبیه توتی تیک هسه که در
دِ طرف میوه در قسمت بالا قرار دارنه.(۲) همچنین در کتاب درختان و درختچه‌های ایران
از دکتر حبیب الله ثابتی بی ئموئه که اینتا دار به افتخار Parrot گیاه شناس فرانسوی
به اینتا نوم بخونسَه بونه(۱) اینتا دار از تیره خود انجیلی Hamamelidaceae هسه که
در آستارا و لنکران و در جنگلای شومال سواحل آستارا جا تا گرگان انتشار دارنه و از
جلگه‌ئون ساحلی دریای کاسپین تا ارتفاعات میونبند امتداد دارنه و کلاردشت دله تا
ارتفاع ۱۴۰۰ متر از ستح دریا بدیه بونه.(۱)

انجیلی داری هسه زیبا باقدی بلند و به ۲۵ متر رسنه. گلام انجیلی بیشترین توجه ره به
خود جلب کننه. گلام جوان بنفش مایل به سرخ هسنه بعد از اون در تابستون به رنگ سبز
تیره و درخشون تبدیل بوننه و سرانجوم در پاییز گلامای درخشون به رنگای موختلف زرد
پررنگ نارنجی بسوته و پررنگ و سرخ روشن خالص آشکار بونه و اینتا تنوع رنگ مناظر
زیبایی ره ایجاد کننه(۳) و از این حیث اینتا دار ایجاد فضای سبز وسَه و همچنین جذب
توریست در جنگلای اِما مناسب هسه.(۴) چو انجیلی خله سخت چو هسه و از این حیث زبونای
خارجی دله به چو آهن معروفه (۱)



https://mzn.wikipedia.org/wiki/%D8%A7%D9%84%DB%8C%D8%A7%D8%AA

جوگی، گودار، گُدار یا الیات که فارسی دله وشون ره کولی‌ها هم گِنّه مردمونی هستنه
که دنیا همه جا پخش بدی هسنه. وشون هزار سال پیش هند جا کوچ هکردنه بوردنه تموم
دنیا دله پخش بینه. وشون زندگی دیگه مردمون زندگی جا فرق کننه و دنیای سرتاسر درنه
و خوندنّه و سِما کانّه و اینان مسائل ِسَره مشهورنه. وشون شه مسیر دله مردِم وسّه
آواز خوندستنه، فالگیری، کف‌بینی، آهنگری و سما کاردنه و اینتی مردِم ره سرگرم
داشتنه.

بعضی مازرون شهرون دله محله‌ئونی به ایسم جوگی‌مَله دره که جوگیا انوجه دسِجمعی
زندگی کانّه. از لحاظ حقوق بشر وشون وسّه خله ضعیف هسته و وشون خله بدجوری زندگی
کانّه. اتا از گت‌ترین جوگی‌مَله‌ئون مازرون راهبند دله دره.



https://mzn.wikipedia.org/wiki/%D8%A7%D9%84%DA%A9%D8%B3%DB%8C_%D8%AF%D9%88_%D8%AA%D9%88%DA%A9%D9%88%DB%8C%D9%84

الکسی دو توکویل که ونه گت نوم الکسی شارل آنری موریس کلرل دو توکویل (به فرانسوی:
Alexis Charles-Henri-Maurice Clérel de Tocqueville) (بزائه ۲۹ ژوئیه ۱۸۰۵ پاریس،
فرانسه دله - بمرده ۱۶ آوریل ۱۸۵۹ کَن دله) فرانسه دله اتا از مهمترین متفکرون قرن
نوزدهم هسته. وه مورخ، حقوق‌دان، فیلسوف، سیاست‌مدار و اتا از موسسین جامعه‌شناسی و
علم سیاست بی‌یه. گرچه وه هم‌عصر دوره جامعه شناسون موسس بی‌یه و به تحقیق و بررسی
بدیع در مورد غرب ِگت اتفاقون پرداخته، اما کمتر وه ره به عنوان جامعه‌شناس معرفی
هاکردنه. اتا از ونه اصلی مسائل ِمورد توجه «دموکراسی» و «آزادی» فرانسه دله پس از
انقلاب و آمریکا هسته که دِتا کتاب «فرانسه انقلاب و رژیم پیش از اون» و دِ جلد
تحلیل «دموکراسی آمریکا دله» بررسی بیی‌یه.[۱]



https://mzn.wikipedia.org/wiki/%D8%A7%D9%84%D9%85%D9%88%D8%AA_%D9%82%D9%84%D8%B9%D9%87

مختصات: ‏۹٫۵۸″ ۳۵′ ۵۰°شرقی ‏۴۰٫۶۳″ ۲۶′ ۳۶°شمالی﻿ / ﻿۵۰٫۵۸۵۹۹۴۴غرب
۳۶٫۴۴۴۶۱۹۴جنوب﻿ / -۵۰٫۵۸۵۹۹۴۴;-۳۶٫۴۴۴۶۱۹۴

الموت قلعه اتا مهم قلعه ایران تاریخ وسّه هسته. این دژ ِبلندی ۲۱۶۳ متر هسته و ونه
گتی (مساحت) ۲۰۰۰۰ متر مربع‌ئه.[۱]

گانّه الموت معنی گیلکی زوون دله «جول کالی» هسته. اون موقع که خاستنه اتا دژ
بسازن، خله اتا مناسب جا دمبال گردستنه تا اینکه اتا جول بورده و اتا سی تِک هنیشته
و اون آدمون بوردنه همونجه اتا دژ بساتنه.

حمدالله مستوفی این قلعه خوری گانه که این بنا ره «داعی الی الحق حسن بن زید»
بساته.[۲] حسن صباح سال ۴۸۶ هجری قمری این قلعه ره تصرف هاکرده و اسا این دژ ره حسن
صباح ِدژ نوم جه هم اشناسنّه چون وه اسماعیلیون ِحرکت ره اینجه شروع هاکرده.[۳]



https://mzn.wikipedia.org/wiki/%D8%A7%D8%B9%D8%AA%D9%8A%D8%A7%D8%AF

اعتیاد اتا مریضی روانی، اجتماعی و اقتصادی[۱] هسه که از مصرف غیرطبیعی و غیرمجاز
برخی مواد مانند الکل، تریاک، حشیش و... ناشی بونه و باعث وابستگی روانی یا
فیزیولوژیک فرد مبتلا (معتاد) به اینتا مواد بونه و در عملکرد جسمی، روانی و
اجتماعی وی تأثیرات نامطلوب بر جای الننه.[۲] بررسی پدیده اعتیاد در قالب علوم
پزشکی، روان‌شناسی و جامعه‌شناسی صورت گینه. از سال ۱۹۶۴ میلادی، سازمان بهداشت
جهونی استفاده از عبارت وابستگی دارویی یا وابستگی به دارو ره به جای اصطلاح اعتیاد
توصیه هکرده، اما استفاده از اصطلاح اعتیاد هنوز رایج هسه.[۳]

اعتیاد پاسخ فیزیولوژیک بدن هسه به مصرف مکرر مواد اعتیادآور.[۴] اینتا وابستگی از
طرفی باعث تسکین و آرامش موقت و گاهی تحریک و نشاط گذرا برای فرد بونه و از طرف
دیگر بعد از تموم بین اینتا اثرات سبب جستجوی فرد برای پیدا هکردن دوباره ماده و
وابستگی مداوم به آن بونه.[۲] در اینتا حالت فرد هم از لحاظ جسمی و هم از لحاظ
روانی به ماده مخدر وابستگی پیدا کننه و مجبور هسه به تدریج مقدار ماده مصرفی ره
افزایش هده.[۵]

اعتیاد مجاز، شامل مصرف مداوم موادی هسه که به‌ عنوان دوا بشناسی‌یه وانه. اینتا
مواد دارویی ممکنه طبیعی یا مصنوعی باشن و با تجویز پزشک و یا به ‌صورت خودسرانه
مصرف بون. اعتیاد به موادی مانند تنباکو و سیگار هم که از نظر روانی وابستگی ایجاد
کنه و باعث تداوم مصرف بونه، ردیف اعتیاد مجاز دله طبقه‌بندی بونه. [۶]

وابستگی فرد به مصرف همیشگی مواد مخدر و به‌گونه‌ای که قوانین کشور یا بین‌المللی
وه ره غیرقانونی بشناسی‌یه، اعتیاد غیر مجاز گانّه.[۶]

سازمان بهداشت جهونی مواد اعتیادآور ره از جهت تأثیر وشون بر انسان به ۸ دسته کلی
تقسیم کنه، که عبارتنه از:

اعتیاد به مواد مخدر افزون بر زیان‌هایی که به طور مستقیم برای مصرف‌کنندهٔ اون
دارنه و هیچ فایده و سودی برای استفادهٔ آن تأیید نییه،[۹] اتا از عوامل اصلی گسترش
بیماری‌هایی چون ایدز و هپاتیت هسه و همچنین زیان‌ئون اجتماعی و اقتصادی درخوری
برای جامعه دارنه که از اون میون تومی به از بین بوردن بخشی از نیرو و مغز فعال
جامعه اشاره هکردن.[۱۰]

به تازگی، برخی با مدل‌سازی اعتیاد با به کارگیری دانش اقتصاد نشون هدانه که درآمد
و مصرف امروز مواد مخدر به چه میزان بر تقاضای مواد مخدر در آینده تأثیر خانه
بله.[۱۱]

اتا از آزمایش‌ئون سنتی اعتیاد آزمایش ادرار هسه که روشی حتمی و دقیق نیه و فرد
تونه با استفاده از مصرف مواد شیمیایی ویژه‌ای نتیجهٔ آزمایش ره تغییر هده هرچند که
روش‌ئون دیگری برای آزمایش اعتیاد وجود دارنه که با اطمینان بسیار بالا تومی از
اونا بهره بیریم.[۱۲]

هم اکنون بیش از ۲۲۰ میلیون مصرف کننده مواد اعتیادآور در جهون وجود دارنه. ۱۵۰
میلیون نفر معتاد به مواد توهم زایی مانند حشیش، ۱۵ تا ۲۰ میلیون نفر معتاد به ماده
محرک کوکایین و مشتقات آن، ۱۵ تا ۲۱ میلیون نفر معتاد به هروئین و سایر مواد مخدر و
سایرین نیز انواع مواد اعتیاد آور روانگردان و شیمیایی ره مورد سوء استفاده قرار
دننه.[۱۳]



https://mzn.wikipedia.org/wiki/%D8%A7%D8%B3%D9%84%D9%88%D9%88%D9%86%DB%8C

اسلونی یا اسلوونی (اسلونیایی جه: Slovenija) اتا کشور مرکزی اروپای ِجنوب دله
هسته. ونه نیشتنگا (=پایتخت) و گتترین شهر نوم لیوبلیانا هسته. پول ِیکا اسلونی دله
یورو و رسمی زوون اسلونیایی هسته. اسلونی اروپای اتحادیه و ناتو دله عضو هسته.

این کشور ِگـَتی (=مساحت) ۲۰،۲۷۳ کیلومتر مربع هسته. این کشور ایتالیا، اتریش،
کرواسی و مجارستون جه سامون دانّه. اسلونی اتا پارلمونی جمهوری هسته و ونه اقتصاد و
اجتماعی وضعیت خاره. ۶۱ درصد اسلونی دله مسیحی هستنه.

این کشور تا سال ۱۹۹۱ میلادی یوگوسلاوی ِدله دَیّه و بعداً مستقل بیّه. اسلونی
یوگوسلاوی ِشمالی‌ترین بخش بی‌یه و سال ۱۹۹۱ زمونی که صربستون جه درگیر بَیینه شه
استقلال ره اعلان هاکرده.



https://mzn.wikipedia.org/wiki/%D8%A7%D8%B3%D8%B1%D8%A7%DB%8C%DB%8C%D9%84

اسرائیل (که ونه نوم مازرونی دله تلفظ بونه ائیسرائیل) اتا اختلاف‌دار ِکشور نوم
هسه که آسیا قاره و خاورمیونه دله دره.

اینتا کشور گتی۲۰۷۰۰کیلومترموربع هسه. اینتا کشور ۴ میلیون نفر جمعیت دارنه. ونه
نیشتنگا نوم تل آویو هسه.

ونه مردم ویشتر عبری زوون جه گپ زنّه و یهود دین ره پیروو هسنه ولی وشون میون اتی
عرب درنه که ایسلام دین ره قبول دارنه. همینتی خله‌ئون هم بابی و بهایینه. وشون
رسمی زوون عبری و عربی‌نه. وشون کشور دله مهاجرون خله دکلستونه.

اینتا کشور حوکومت جمهوری هسه و سکولاریست محسوب وانه. اسرائیل ایقتصادی نیشتنگا
نوم حیفا هسه. این کشور نخست‌وزیر اسا بنیامین نتانیاهو هسته.

اینتا کشور بعد اینکه اتا خله یهودون دنیا تموم جا بمونه فلسطین دله، با قِد و جنگ
درست بیه و مازرونی ۱۴۶۱ سال دله بریتانیا و موتحده ایالات پشتی اتا سیوا کشور حساب
بیه.



https://mzn.wikipedia.org/wiki/%D8%A7%D8%B3%D8%AA%DB%8C%D9%88_%D8%AC%D8%A7%D8%A8%D8%B2

استیون پاول جابز (انگلیسی جه: Steven Paul Jobs) (بزائه ۲۴ فوریه ۱۹۵۵- بمرده ۵
اکتبر ۲۰۱۱)[۴][۵][۶] کارساج، مخترع، بنیانگوذار و مودیر ارشد اجرایی شرکت
رایانه‌ای شرکت اپل و اتا از چهره‌ئون پیشرو صنعت رایانه بی‌یه. [۷] [۸] [۹]

جابز به همراه استیو وزنیاک با تاسیس شرکت اپل سال ۱۹۷۶ و ارائهٔ رایانهٔ اپل II،
به مورد پسند عام قرار بیتن مفهوم رایانهٔ خنه‌یی کومک زیادی هاکرده. بعدها، وه اتا
از اولین افرادی بی‌یه که به ارزش تجاری بالقوهٔ واسط گرافیکی کارور و ماوسی که
مرکز تحقیقات شرکت زیراکس پالوآلتو دله بساته بی بی‌یه، آگاه بیّه و با بی‌یشتن این
فناوری‌ئون نوین به رایانه‌ٔ اپل مکینتاش نظارت هاکرده. [۱۰] [۱۱] سال ۱۹۸۵ شرکت جه
کناره بورده و شرکت نکست ره تاسیس هاکرده. [۱۲] [۱۳] همچنین وه نائب‌رئیس و مودیر
عامل استودیوی پویانمایی پیکسار و به عنوان عضو هیئت مودیره والت دیزنی هم بی‌یه.
شرکت پیکسار اتا از شرکت‌ئون پیشرو زمینه‌ٔ تولید محصولات سینمایی‌ای سر هسته که از
پویانمایی رایانه‌ای استفاده کانده. پس از ادغام پیکسار و والت دیزنی استیو تهیه
کنندگی داستان اسباب‌بازی (۱۹۹۵) ره بر عهده بیته. [۱۴] [۱۵] ۲۴ ژانویه ۲۰۰۶، شرکت
والت دیزنی تمومی سهام شرکت پیکسار ره به مبلغ ۷٫۴ میلیارد دلار (به شکل سهام دیزنی
دله) بخریه. [۱۶] [۱۷] [۱۸]

والتر آیزاکسون: مه یاد انه در باغچه ونه خانه هنیشت بیمی و داشتمی راجع به خدا حرف
زومی. استیو بته: «بعضی وقت‌ها فکر کمه خدا دره. بعضی وقت‌ها هم گمه دنیه. مه نظر
پنجاه پنجاه هسه. اما از وقتی بفهمسمه سرطان دارمه ویشتر به خدا فکر کمه. احساس کمه
مه دل خوانه بیشتر باور دارم که خدا دره. فکر کمه اتا جورهایی خوامه شه خودره
بقبولنم که دنیای بعد از مرگ هم دره. یعنی وقتی ‌میرنی همه چیز تمام نبونه. آن
دانشی که انباشته‌ای... اتا جورهایی از بین نشونه.» اندکی مکث هکرده و بتّه: «اره.
ولی بعضی وقت‌ها هم فکر کمه زندگی کلید روشن و خاموش دارنه. کلید ره ‌زنّی و شونی.»
مکث دوباره‌ای هکرده و بتّه: ‌«برای همین هم دوست ندارمه دستگاه‌های اپل کلید خاموش
و روشن داشته باشن.» [۱۹]



https://mzn.wikipedia.org/wiki/%D8%A7%D8%B1%D9%88%D9%BE%D8%A7_%D8%A7%D8%AA%D8%AD%D8%A7%D8%AF%DB%8C%D9%87

اروپایِ اتحادیه اتا اقتصادی-سیاسی کنفدراسیون هسته که ۲۸ تا اروپایی کشور جه بسات
بَئی‌یه. اروپای اتحادیه‌یِ منشا اروپای اقتصادی جامعه جه گِردِنه که سال ۱۹۵۷ رم
پیمون، که ۶ تا اروپایی کشور میون بَنویشت بَئی‌یه، په بسات بَئی‌یه. اون گادر جه
جدید اعضای اضافه بیّن جه، اروپای اتحادیه گت‌تر بیّه.

سال ۱۹۹۳، ماستریخت ِتوافق اِسایی اتحادیه‌ی ِقالب ره بساته. اروپای اتحادیه سال
۱۹۹۹ اتا هم‌بازی پول ره بساتنه و ونه نوم ره یورو بی‌یشتنه که اسا ۱۹تا کشور دله
ملی پول‌های جایگزین بَیی‌یه.

اروپای اتحادیه ۵۰۰ میلیون نفر شهروند جه ۳۱٪ دله‌یی ناخالص تولید ره سال ۲۰۰۷ جهون
دله تولید هاکرده. (۱۵٫۸ تریلیون دلار) [۱۰]



https://mzn.wikipedia.org/wiki/%D8%A7%D8%B1%D9%88%D9%BE%D8%A7%DB%8C%DB%8C_%D8%B3%D9%88%D8%B3%DB%8C%D8%A7%D9%84%DB%8C%D8%B3%D8%AA%D9%88%D9%86_%D8%AD%D8%B2%D8%A8

اروپایی سوسیالیستون ِحزب (اختصاراً PES) اتا سوسیال دموکراسی حزب هسته که اروپا
دله سیاسی فعالیت دانّه.[۳] این حزب شه شامل اتخله احزاب وانه که هرکامین شه اروپا
اتحادیه (EU) و یا سایر اروپایی کشورون دله فعالیت دارنه.

PE دله بعضی احزاب خله شه کشور دله قوی هستنه که بعضی‌شون ایتالیای دموکراتیک حزب
(PD)، بریتانیای کارگر حزب، فرانسه‌یِ سوسیالیست حزب (PS)، آلمان سوسیال دموکرات
حزب (SPD)، اسپانیایِ سوسیالیست کارگرون حزب (PSOE) هستنه. البته بعضی حزبون هم
کشورهایی دله دَرنه که اروپایِ اتحادیه جزء نینه که ترکیه‌یِ خلقون دموکراتیک حزب و
جمهوری‌خاه خلق حزب اینان دسته جه هستنه.

اون گادِر که اروپایِ ذغال‌سنگ و فولادِ مشترک جامعه تأسیس بیّه، این حزب ره بساتنه
و هَنتا اروپا دله فعال‌ترین گروه‌ها جه هسته. این گروهِ ایدئولوژی سوسیال دموکراسی
په‌روو هسته و ونه اعضایِ هدف اتا جدیدِ اجتماعی اروپایِ بساتِن هسته.

این گروهِ طرفدارون همیشه اروپایِ کانسرواتیستون (= محافظه‌کارون) ره متهم کانّه که
رکود ره باعِث وانّه چون اونان آزادِ بازارون ره جه خله تأکید دارنه. [۴]

بیست و هشت کشور دَرنه که وشون دله حزب یا احزابی وجود دانّه که اروپایِ
سوسیالیستونِ حزب ِزیرمجموعه بائه. این بیست و هشت کشور دله فقط نروژ هسته که هَنتا
اروپا اتحادیه دله عضو نیّه و الباقی این اتحادیه دله دَرنه.

آخرین سری هم کشورونی هستنه که وشون دله حزبونی دَواشِن که اروپایِ سوسیالیستونِ
حزب ِناظر ِعضو بائِن. اینان کشورها یا خله پچوک هستنه (آندورا و سن مارینو واری)
یا اصلاً اروپا دله دَنینه و آسیا و آفریقا شِنه‌نه (مصر و اسراییل واری)

این کمیسیون دله هشت نفر این حزب جه هستنه. البته این کمیسیون ِاعضا همه مستقل
بنومِسته وانّه و اونجه که شونّه، بعنوان اتا حزب ِنماینده نینه.[۶]

کشورونی که وشون ِرهبری ره اتا سوسیال-دموکرات ِنماینده بعهده دانّه، اینان هستنه:
اتریش (ورنر فایمن)، کرواسی (زوران میلانویچ)، چک (بوهوسلاو سوبوتکا)، دانمارک (هله
تورنینگ-اشمیت)، فرانسه (فرانسوا اولاند)، ایتالیا (ماتئو رنتسی)، لیتوانی
(Algirdas Butkevičius)، مالت (جوزف موسکات)، رومانی (ویکتور پونتا)، اسلواکی
(رابرت فیکو) و سوئد (استفان لوفون).



https://mzn.wikipedia.org/wiki/%D8%A7%D8%AE%D8%AA%D9%84%D8%A7%D9%84_%D9%87%D8%A7%DB%8C_%D8%B3%D9%88%D8%A1_%D9%85%D8%B5%D8%B1%D9%81_%D9%85%D9%88%D8%A7%D8%AF

سوء مصرف مواد ره هنگامی تومی به کاربوریم که مصرف مواد با کارکرد اجتماعی یا شوغلی
فرد تداخل هکنه. هرگدر فردی سراسر روز ره به مستی بگذرانه یا نتونه شه مصرف ره کاهش
هده یا هرگدر الگوی مصرف به رفتار ناموتعدل، تکانشی یا پرخاشگرانه مونجر بوه، وه ره
تومی به عونوان مصرف کننده سوء الکول در نظر بیتن.[۱]

مصرف مواد هنگامی به وابستگی به مواد تبدیل بونه که اینتا الگوی مصرف، نه تنها با
کارکرد اجتماعی و شوغلی تداخل کنه، بلکه همچنین به واکنشای جسمانی تحمل مواد(نیاز
به مواد ویشتر برای برسین به همون اثر اولیه) یا نشونه‌های ترک(واکنشای جسمانی که
هر گدر مصرف دارو قطع بوه، بروز کننه) مونجر بوه[۲].



https://mzn.wikipedia.org/wiki/%D8%A7%D8%AE%D8%AA%D9%84%D8%A7%D9%84%D8%A7%D8%AA_%D8%B3%D8%A7%D8%B2%DA%AF%D8%A7%D8%B1%DB%8C

سازگاری اختلال (انگلیسی جه: Adjustment disorders) طبق نظام طبقه‌بندی تشخیصی
آماری ناهنجاریون رفتار (کتاب DSM-III-R)، ات‌تی غیرانطباقی واکنش نسبت به اتا یا
چنتا استرس‌زای روانی یا اجتماعی عامل هسه که ضمناً ۳ ماه ظاهر بیّن په، تنش‌زا
عامل (استرس‌زا) پیدا بونه. سازگاری اختلال اتا بیمارمونا واکنش هسته که اتا چیز
مقابل بوئه که شخص عادی مومکن هسه اونتا ره «بدشانسی» بدونه. اینتا اختلال، تشدید
اتا اختلال روان‌پزشکی که شامل ملاکون تشخیصی دیگه بائه، نی‌یه.

تنش‌زا عامل تونه خله کچیک بائه اتا کچیک مالی ضرر سون، ولی فرد دچار حالتونی پیدا
کانده که خوءِ مشکلات، بی‌قراری، تحریک‌پذیری، عصبی بیّن، خستگی، اضطراب، تمرکز
ناشتِن و منزوی بیّن بتونّه ونجه پیدا بوّن. ونه تشخیص وسّه ونه دقت هکردن فرد
روانی بیماری دیگه‌یی ناشته بائه.



https://mzn.wikipedia.org/wiki/%D8%A7%D8%AE%D8%AA%D9%84%D8%A7%D9%84%D8%A7%D8%AA_%D8%A7%D9%81%D8%B3%D8%B1%D8%AF%DA%AF%DB%8C

اغلب اِما افسرده بومّي.رد بَيّن در اَتّا امتحان،از دست هِدائن عزيزان، و طلاق
نمونه هايي هسّه نِه كه باعث افسردگي در خَلِه از افراد بونه.[۱].

اينتا اختلال جزو اختلال هاي خلقي محسوب بونه.خلق حالت هيجاني بي وقفه اي هسّه كه
در طول اَتّا پيوستار از غمگيني تا شادي تجربه بونه.اختلال هاي خلقي با احساس
نابهنجار افسردگي يا شعف كه در بعضي موارد با ويژگي هاي روان گسستگي همراه هسّه
توصيف بَيْنِه.[۲].

اختلالات خلقي به اختلالات افسردگي يك قطبي كه طي آن شخص فقط از نشونه هاي افسردگي
رنج وَيْنه بدون اينكه به مانيا مبتلا بَوّه و اختلالات دو قطبي كه طي آن هم
افسردگي و هم مانيا روي دِنّنِه تقسيم بونه.[۳]. افسردگي به هر شكل ديده بَوّه،شيوة
ديد فرد از خود،از ديگران و از دِنيا ره تعريف كِنّه.افسردگي قدرت قضاوت ره تضعيف
كِنّه و باعث رفتارهاي نامعقول بونه.در هر يك از موردها،بيمار نتونّه زندگي روزمره
عادي دارِه.[۴].

اختلال يك قطبي نيز وره گنّنه.[۵]ويژگي اصلي اينتا اختلال يك دوره زموني حداقل دو
هفته اي هسّه كه در ضمن آن يا خلق افسرده يا بي علاقگي و يا فقدان احساس لذت
تقريباً در همه كارا وجود داينه.همچنين فرد وِنه دسّ كم چهار نشونه ديگه از جمله
تغيير در اشتها و يا وزن،خو،و كاراي رواني-حركتي،كاهش زور،احساس بي ارزشي يا
گناه،مشكل در تفكر،تمركز يا تصميم گيري،يا فكراي عود كننده در بارة مرگ و
خِدكشي،طرح نقشه و يا اقدام براي خِدكشي ره داشته باشه.[۶].

9-افكار عود كننده راجع به مرگ،انديشه پردازي خِدكشي مكرر بدون نقشه خاص،يا اقدام
به خِدكشي يا طرح نقشه خاصي براي خِدكشي.[۷].

ويژگي هاي خاص وابسته به فرهنگ:فرهنگ تونّه تجربه و درك نشونه هاي افسردگي ره تحت
تأثير قرار هَدِه.با اينتا آگاهي و هوشياري نسبت به خصايص قومي و فرهنگي در زموني
كه بيمار از دورة افسردگي عمده اظهار ناراحتي كِنّه ،تونّه از تشخيص مبهم يا تشخيص
غلط جلوگيري هكنه.براي نمونه،در بعضي فرهنگا افسردگي ممكنه به جاي غمگيني يا احساس
گِناه عمدتاً با جلوه هاي جسمي تجربه بوّه.شكايتاي مربوط به اعصاب و سردردا(در
فرهنگاي لاتين و مديترانه اي)،شكايت از ضعف،خسّگي،يا عدم تعادل(در فرهنگاي آسيايي و
چيني)،مشكلاي مربوط به قلب(در فرهنگاي خاورميونه)،يا دل بِشكسّگي(در ميون سرخپوستاي
آمريكاي شمالي)ممكنه تجربة افسردگي ره نشون هَدِن.[۸].

ويژگي وابسته به سن:اينتا اختلال در وچوناي كچيك و نوجونا يكسون هسّه.گرچه داده
هايي وجود دايْنِه كه نشون دِنه برجستگي نشونه هاي اختصاصي ممكنه همراه با سن تغيير
هكنه.در نوجونا اغلب با اختلالاي رفتار ايذايي،اختلالاي كاستي توجه،اختلالاي
اضطرابي،اختلالاي مربوط با مواد،و اختلالاي بَخِردن همراه باشه.در گتِّرا ممكنه
نشونه هاي شناختي به طور خاصي بارز باشه.[۹].

ويژگي وابسته به جنس:زنا در مقايسه با مردا در مقاطعي از شِ زندگي در معرض خطر
ويشتري براي ابتلا به دوره افسردگي اساسي هسّنه . ويشترين فرق از اين بابت در
بررسياي كه در ايالات متحده آمريكا و اروپا انجام بيته به دس بيَمو.بررسيا حاكي از
اين هسّه كه در دوره هاي افسرده كننده در زنا دو برابر مردا هسّه.[۱۰].

دوره يا سير:اينتا اختلال معمولاً در طي چن روز تا چن هفته پيدا بونه.دوره پيش
بيمارگون كه ممكنه نشونه هاي اضطراب و نشونه هاي افسردگي خفيف ره شامل بوّه
احتمالاً هقته ها تا ماه ها پيش از شروع دورة افسردگي عمدة كامل دوام
اِيايْنِه.[۱۱].

شيوع:مطالعات مربوط به اينتا اختلال نشون هدانه كه اَتّا خله گت آدمون به اينتا
اختلال دچار بَيْنِه.[۱۲].براي مثال،حداقل پانزده تا بيست برابر ويشتر از
اسكيزوفرني،و تقريباً به همون ميزون تموم اختلالاي اضطرابي در مجموع[۱۳] .خطر كلي
ابتلا به اينتا اختلال در نمونه هاي اجتماعي از ده تا بيست و پنج درصد براي زنا و
از پنج تا دوازده درصد براي مردا متغيير هسه.شيوع مقطعي اينتا اختلال در گت آدمون
در نمونه هاي اجتماعي از پنج تا نه درصد براي زنا و از دو تا سه درصد براي مردا
متغيير هسّه.[۱۴].از قرار معلوم اتفاق دَكِتن آن در چن دهة اخير ويشتر بَيّه[۱۵] .

شدت اختلال افسرده خويي كه قبلاً روان نژندي ملال انگيز وِرِه گِتِنه،كمتر از
اختلال افسردگي اساسي هسّه.[۱۶].اينتا اختلال از نظر شدت خفيف تا شديد هسّه،اما
شاخص اصلي وِ مزمن بَيّنْ وِ هسّه.[۱۷].در زنا شديدتر و متداولتر از مردا هسّه.شروع
آن كم كم هسّه.اغلب در اونايي كه داراي تاريخچة طولاني استرس يا فقدان ناگهاني
هسّنه روي دِنه.اغلب با اختلالاي روان پزشكي ديگه اي از قبيل سوء مصرف
مواد،اختلالاي شخصيتي و اختلال وسواسي اجباري همراه هسّه.عموماً شروع آن در افراد
بيست تا سي ساله هسّه.اگر چه يك نوع زود آغاز قبل از بيست و يك سالگي وجود داينه.در
ميان بستگون درجة اول با اختلال افسردگي اساسي رواج ويشتري داينه.[۱۸].

7-نشونه ها،پريشوني يا اختلال قابل ملاحظة باليني ره در كاركرد اجتماعي،كاري،يا
بقية زمينه هاي مهم كاركرد باعث بونّنه.[۱۹].

الگوي خانوادگي:اينتا اختلال در ميون فاميلاي بيوژنيك درجة اول مبتلايان به اختلال
افسردگي عمده شايعتر از كل جمعيت هسّه.[۲۰].

ويژگي وابسته به سن و جنس:در وچون كچيك ظاهراً در هر دو جنس به يك اندازه روي دنه و
اغلب به اختلال در عملكرد تحصيلي و روابط اجتماعي منجر بونه.در سن بالا،احتمال بروز
در زنانون دو تا سه بار ويشتر از مردا هسّه.[۲۱].

دوره يا سير:اينتا اختلال اغلب شروعي زود رس و ناگهاني داينه و همچنين سير وِ مزمن
هسه.[۲۲].مدت متوسط اينتا اختلال پنج سال هسّه.اما تونّه بيست سال يا ويشتر به
درازا بكشه.[۲۳].اگه اينتا اختلال مقدم بر شروع اختلال اساسي باشه احتمال خار بيّن
بي خِدي كامل دوره اي بين دوره هاي افسردگي عمده كمتر بونه و احتمال ويشتر بَيّن
فراووني بروز دوره هاي آينده ويشتر بونه.گرچه ميزون خار بيّن بي خِدي اينتا اختلال
ممكنه حدود ده درصد در سال باشه،اما شواهد نشون حاكي از اين هسّه كه با درمون فعال
نتايج بهتِري به دس بيه.[۲۴].

شيوع:شيوع كلي يا مادام العمر اينتا اختلال تقريباً شش درصد و شيوع نقطه اي يا
مقطعي تقريباً سه درصد هسّه.[۲۵].



https://mzn.wikipedia.org/wiki/%D8%A2%D9%86%D8%AF%D8%B1%D9%87_%D8%B3%D8%A7%D8%AE%D8%A7%D8%B1%D9%88%D9%81

آندره دیمیترویچ ساخاروف (به روسی: Андрей Дмитриевич Сахаров) فیزیکدون هسته‌یی[۱]
شوروی که پی‌یر بومب هسته‌یی این کشور لقب هایته.

وه ۲۱ ماه مه ۱۹۲۱ شهر مسکو دله دنیا بی‌یموئه. ونه وچگی با دورون استقرار رژیم
کومونیستی همزمون بی‌یه. وه دورون تحصیلی سختی ره نظر ایقتصادی بگذرنی‌یه، اما
بتونسته پیش از پایان تحصیل استخراج فلزات صنایع دفاعی اتا کارخنه مهمات سازی شغل
پیدا هاکنه.

وه به تئوری‌ئون فیزیک علاقه داشته و آخرسری همین رشته هم فارغ‌التحصیل بیّه. پس از
بومبارون اتمی هیروشیما و ناکازاکی بدست آمریکا ، هیاتی از طرف دولت روسیه موظف به
موطالعه این زمینه بَینه. این تحقیقات با ابتکارات ساخاروف مونجر به اختراع اولین
بومب هیدروژنی سال ۱۹۵۲ دله بیّه.

وه زمونی که به امکان کاربرد و قدرت تخریب بومب‌ئون هیدروژنی پی بَورده به موخالفت
هِرِسائه و به اتا موخالف تبدیل بیّه. این موخالفت تا آخر عمر با وه همراه بی‌یه.
وه به خاطر فعالیتاش برنده نوبل صلح جایزه سال ۱۹۷۵ بیّه[۲].

ساخاروف سال ۱۹۶۷ نومه‌یی سرگشاده به برژنف رهبر وقت شوروی بنویشته و ونه دله به
افزایش زندونیا سیاسی و نقض حقوق بشر اعتراض هاکرده.

وه به خاطر اعترضات خادش به شهر گورکی ۴۰۰ کیلومتری مسکو تبعید بیّه، و پس از ۱۰
سال ۲۱ دسامبر ۱۹۸۶ زندون جه آزاد بیّه.

وه عاقبت ۱۴ دسامبر ۱۹۸۹ سن ۶۸ سالگی دله بر اثر حمله قلبی بمرده. ساخاروف به
عونوان قهرمون دموکراسی و حقوق بشر شوروی بِشناسته وانه.

وه بعدا کتابی در مورد زندگی خادش بنویشته و ونه دله به بررسی وضع زندگی خادش روسیه
دله و اکتشافات خادش در مورد بومب‌ئون هسته‌یی پرداخت[۴].



https://mzn.wikipedia.org/wiki/%D8%A2%D9%86%D8%AA%D9%88%D9%86_%DA%86%D8%AE%D9%88%D9%81

آنتون پاولوویچ چـِخوف (۲۹ ژانویه ۱۸۶۰ (میلادی) - ۱۵ ژوئیه ۱۹۰۴) گت ِداستون‌نویس
و نیمایش‌نومه‌نویس ‌روس هسته.[۱] هرچن چخوف زندگی کوتائی داشته و همین زندگی کوتا
همراه با بیماری بی‌یه ولی ویشته از ۷۰۰ اثر ادبی بساته.[۲] وه ره موهم‌ترین خورد
داستون نویس دونّه و در زمینهٔ نیمایش‌نومه‌نویسی هم آثار برجسته‌یی از خادش به جا
بیشته. چخوف چهل و چئونر سالگی دله سِل بیته و بمرده.

چخوف ۲۹ ژانویه[۳] ‏ ۱۸۶۰ (میلادی) شهر تاگانروک دله، در جنوب روسیه، شومال قفقاز،
ساحل دریوی آزوف کینار دنیا بیموئه. گت‌پی‌یر پی‌یریش مِلک کُنت چرتکف ، کَدخِدای
اوستان وارنشسکایا بی‌یه.[۴] وه بتوونسته آزادی شه و شه خِنِوادهٍ ره بخرینه. ونه
پی‌یـِر دوکون میوه‌فروشی داشته. وه مرد مذهبی خشنی بی‌یه و شه وچون ره کاتک زوئه.
روزئون یکشه‌مبه شه ریکائون ره به زور ورده کلیسا دله و گروه همسرایونی که خادش
بسات بی‌یه دله شعر بخوندن. اگه بائوت باشن اِما نخوامبی شعر بخوندیم شیش ره گیته
وشون دمبال کارده.[۵]

همینتی وشون ره ات خله، حتا زمستان‌ئون سرد دله، شه دوکون سر کار کشیه. آنتوان ۱۸۶۷
دله در هفت سالگی تحصیلات ایبتیدایی شه ره مدرسه‌ٔ دینی یونانی دله شروء هکرده اما
دِ سال بعد کلاس ابّل مدرسهٔ عادی دله شه تحصیل ره ایدامه هدائه. چخوف ِپی‌یـِر
شیفتهٔ موسیقی بی‌یه و همین شیفتگی وه ره داد و ستد باز جه دور هکرده و به ورشکستگی
دکشنیه[۶]

و وه در سال ۱۸۷۶ از ترس طلب‌کارون شه خِنواده همراه مسکو دله دربورده و آنتوان
تنئون تاگانروک دله باقی بموندسته تا درس بخونده. وه سال‌ئون پایونی تحصیلات
موتوسطه‌ش ره تاگانروک دله به تیاتر شی‌یه و ابّلین نیمایش‌نومه‌ٔ خادش ره به
ایسمبی پی‌یـِـری[۷] و بعد کومدی آواز کرگ ِبی‌دلیل نیّه[۸] ره بنویشته. وه همین
سال‌ئون دله مجلهٔ غیررسمی و دست‌نویس الکن ره مونتشر کارده که توسط ونه گـَگَ‌ئون
مسکو دله پخش بی‌یه. ونه گت برار، آلکساندر پاولویچ چخوف سال ۱۸۷۶ دانشگاه مسکو دله
بورده رشتهٔ علوم طبیعی دانشکدهٔ ریاضی-فیزیک دله مشغول تحصیل بی‌یه و روزنومه‌ئون
طنز مسکو و پتربورگ داستون نیوشته.[۹] آنتوان هم در ۱۸۷۹ تحصیلات ایبتیدایی ره تموم
هکرده و بورده مسکو و رشتهٔ دوکتوری ِدانشگاه مسکو دله مشغول تحصیل بیّه.

چخوف نیمهٔ سال ۱۸۸۰ دله شه تحصیلات دانشگائی ره رشتهٔ پزشکی دله دانشگاه مسکو درون
شروء هکرده. همین سال دله ابلین مطلب وه چاپ بیه برای همین این سال ره مبدأ تاریخی
شروء نویسندگی چخوف دونّه. جخوف ات نامه دله فیودور باتیوشکوف[۱۰]ره گانه:«ابلین
تیکهٔ ناچیزم در ۱۰ تا ۱۵ بند نشریهٔ «دارگون فلای» دله ماه مارس یا آوریل ۱۸۸۰
میلادی بنویشته بیّه. اگه آدم بخوائه مدارا هکنه و این نوشتهٔ ناچیز ره شروءء
به‌حیساب بیاره، پس این سالگرد (بیست و پنج‌سال نویسندگی) مه زودته از ۱۹۰۵ فرا
نرسنه.»[۱۱] اون‌چه چخوف به وه ایشاره کانده در واقع داستون کوتائی هسته به ایسم
«نومهٔ ستپان ولادیمیریچ اِن، صاحب اهل دُن، به همسایهٔ دانشمندش، دوکتور فریدریخ»
که مجلهٔ سنجاقک شومارهٔ ۱۰ دله مونتشر بیّه. وه سال‌ئون ۱۸۸۰ تا ۱۸۸۴ دله علاوه به
یادبیتن پزشکی دانشگاه مسکو دله با ایسم‌ئون موستعار میثل: آنتوشا چخونته، آدم
کبدگندیده، برار ِبرارم، روور، اولیس... به بنویشتن بی‌وقفهٔ داستان و طنز توی
مجله‌ئون فوکاهی مشغول بی‌یه و دستمزد جه زندگی مار و خواخِر و برارونِش ره تامین
کارده. وه در ۱۸۸۴ به عونوان پزشک فارغ‌التحصیل بیی و شهر واسکرسنسک دله، نزدیک
مسکو، به دوکتوری را دمبدا بیّه. ابّلین مجموعه داستون‌نش با نوم قصه‌ئون ملپامن در
همین سال مونتشر بیه و ابلین نقدئون دربارهٔ وه بنویشته بیه. در دسامبر همین سال
زمونی که چخوف ۲۴ ساله بی‌یه ابلین خلط‌ئون خونی که نشون از بیماری مهلک سِل داشته
مشاهده شدمئلوم بیّه.

چخوف بعد از پایون تحصیلش رشتهٔ پزشکی دله به طور حرفه‌ئی به داستون‌نویسی و
نیمایش‌نومه‌نویسی رو بیارده. در ۱۸۸۵ همکاری شه ره با روزنومهٔ پتربورگ شروء
هکرده. سپتامبر دله قرار بوبی‌یه نیمایش‌نومهٔ وه به نام گت ِجادهٔ دله روی صحنه
بوره که کومیتهٔ سانسور ونه اجرا بیّن جه جلوگیری هکرده.[۱۲] مجموعهٔ داستان‌ئون
گل‌باقالی وه در ژانویه سال بعد مونتشر بیّه. فوریه همین سال (۱۸۸۶) با آ. سووُربن
سردبیر روزنومه عصر جدید آشنا بیه و داستون‌ئون، مراسم تدفین، دوشمن،... در این
روزنومه با نوم اصلی چخوف مونتشر بیه. بیماری سل‌ش شدت بیته و وه آوریل ۱۸۸۷ دله به
تاگانروک و کوه‌ئون مقدس بورده و تابستون باپکینا دله دیّه اوت همین سال دله
مجموعهٔ گرگ‌ومیش دله ره مونتشر هکرده و اوکتوبر دله شه گت ِنیمایش‌نومه ره با ایسم
ایوانف تیآتر کورش مسکو دله به روی صحنه بورده که ونجه ایستیقبال نیّه.

چخوف ۱۶ ژوئن ۱۹۰۴ همراه شه زنا اولگا کنیپر برای موعالجه آلمان دله بوردنه. این
کشور دله حال وه بهته بیّه اما این بهبودی زیاد طول نکشی‌یه و روز به روز حال وه
بدته بیه. اولگا کنیپر شه خاطره دله شرح دقیقی از روزون و آخرین ساعات زندگی چخوف
بنویشته. ساعت ۱۱ شو حال چخوف وخیم وانه و اولگا دوکتور موعالج وه، دوکتور شورر، ره
خَوِر کانده. اولگا شه خاطرات دله نویسنه:«دوکتور وه ره آروم هکرده. سورنگ ره بیته
و کامفور تزریق هکرده. و بعد دستور شامپاین هدائه. آنتوان ات‌دونه گیلاس پر بیته.
مزه‌مزه هکرده و لبخندی بزوئه «خله وقته شامپاین نخاردمه.»[۱۳] وه ره لاجرعه
سربکشی‌یه. آروم طرف چپ دراز دکشی‌یه و مه فخط بتونستمه ونه سو دو بیرم و ونه رو خم
بوّم و وه ره ونگ بزنم. اما وه دیگه نفس نکشی‌یه. وچه واری آروم خو بورد بی‌یه.»
این ساعات ابلیه روز 15 ژوئیه [۱۴] ۱۹۰۴بود.

تشییع جنازهٔ چخوف اتا هفته بعد از بمردن وه مسکو دله برگوزار بیّه. ماکسیم گورکی
که این مراسم دله دی‌یه بعدأ به دقت جریون برگوزاری مراسم ره گانه. ات خله آدم ونه
مراسم دله دینه. علاوه به نوسیندگون و روشنفکرون که مراسم دله دینه مردمون عادی هم
خله زیاد بینه.[۱۵] آخرسری گورستان صومعهٔ نووو-دویچی ِشهر مسکو دله وه ره چال
هکردنه.

چخوف ابلین مجموعه داستونِش ره 2 سال بعد از بیتن درجهٔ دوکتورای پیزیشکی چاپ
هکرده. سال بعد اینتیشار مجموعه داستون «زمون شام» جایزه پوشکین ره که فرهنگستون
روسیه دائه، ونه نسیب بیه . چخوف بویشته از 700 داستون کوتا بنویشته.ونه داستون‌ئون
دله معمولاً اتفاق‌ئون از خلال وجدون اتا از آدم‌ئون داستون، که کم‌وبیش با زندگی
خِنوادگی «معمول» بیگانه ئه، تعریف وانه. چخوف با شه‌داری از شرح و بسط داستون
مفهوم طرح ره هم داستون‌نویسی دله تغییر هدائه. وه شه داستونا دله به جای ارائهٔ
تغییر سعی کانده به نیمایش زندگی بپردازه. در عین حال، داستون‌ئون موفق دله وه
اتفاق‌ئون تراژیک جوزئی زندگی روزانهٔ مردمون دله داستان وه ره سازنّهو تسلط چخوف
به نیمایشنومه باعیث ویشته بین توانائی وه در خلق گپ‌ئون زیبا بی‌بییه. وه ره
«موهم‌ترین داستون کوتا‌ینویس همهٔ دوره‌ئون»[۱۶] دونّه.

ابلین نیمایش‌نومهٔ چخوف ایوانف هسته که وه ره سال ۱۸۸۷ بنویشته. اتا دِتا
نیمایش‌نومهٔ بعدئ چخوف هم موفق نی‌نه تا اینکه با ایجرای نیمایش «دریوئی کِرگ» سال
۱۸۹۷ تو سالون تیاتر هونری مسکو چخوف بهترین نیمایش نوه خادش ره بنویشته. همین
نیمایش‌نومه 2سال قبل از اون سالن تیاتر الکساندریسکی ِسنت پترزبورگ دله انده
مردمون ایستیقبال هکردنه که چخوف دیمین شوی اون نیمایش قسم بخارده دیگه نیمایش‌نومه
ننویسه. ولی همون نیمایش نومه جه گت ِبازیگرون مسکو اتا تیاتر ایجرا هکردنه که همه
داهون وا بموندسته. بعدأ با دیّن ایختیلافای میون چخوف و کنستانتین استانیسلوفسکی ـ
کارگردون نیمایش‌نومه‌ئون وه ـ پیش بموئه آثار دیگه‌ئی از چخوف ـ میثل «عمو وانیا»
(۱۸۹۹)، «سه خواخر» (۱۹۰۱) و... هم به همون صحنه به ایجرا در بموئه. عمدهٔ ایختیلاف
چخوف و استانیسلوفسکی سر چتیٔ ایجرا بیّن نیمایش‌نومه‌ئون بی‌یه. چخوف اصرار داشته
که نیمایش‌نومه‌ئون کلأّ کومدی بائن و استانیسلوفسکی دوست‌داشته نیمایش‌نومه
تراژیک‌ته بوئه.



https://mzn.wikipedia.org/wiki/%D8%A2%D9%85%D8%B1%D8%AF%D9%88%D9%86

آمردون اتا آسیانی طایفه بینه که خله سال پیش مازرون دله زندگی کردنه. وشون اول
میونی آسیا دله دینه تا ایکه مرویون وشون ره اونجه دربکردنه ئو وشون بمونه مازرون
دله. وشون ره مردون هم گنه. آمل شهر شه نوم ره وشون جا بیته. آمردون مازرونی شون
تبار هسنه. وشون شه وسر اتا بون داشتنه که بعد ایکه آریاییون ایران دله بمونه اینتا
زبون از میون بورده ئو وشون مادی زبون ره گنش کردنه.آمردون سرزمین مازرون امروزی
غرب بیه. چه کون دونون وشن درباره بنویشتنه که وشون میون تپورون ئو کادوسیون دینه.
برخی چه کوت دونون ره بوور هسه که ای مردمون پیش از ایکه تپورون بین مازرون دله
وشون اینجه دینه. چه کوت دونون ره اینتا بوور هسه که وشون اتا کمه توم بعد آریاییون
بموئن ایران دله اتی مازرون دله بمونسنه ئو باخی بوردنه ارمنستون، آذربایجان ئو
پارس. آمل واژه هم در اصل آمرد بیه ئو کم کم که اینتا مردمون زبون دگرسه آمل بیه.



https://mzn.wikipedia.org/wiki/%D8%A2%D9%84_%D9%BE%D8%A7%DA%86%DB%8C%D9%86%D9%88

آلفردو جیمز «اَل» پاچینو (زادهٔ ۲۵ آوریل ۱۹۴۰) اتا کارگردان و بازیگر آمریکایی
هسته.وِ بیشتر شه بازیگری سبک جا که متد، پر شور و برون گرا و بازی فیلم های
پدرخوانده ،بعدظهر سگی ،بوی خوش زن و صورت زخمی دله معروف بیه. وِ هشت بار اسکار
وِسه نامزد بیه که اته بار جایزه را بورده. ونه لقب سلطان هسته و تمام ادوار
بازیگری شاهکار وره دوننه.

آل پاچینو نیویورک دله دنیا بمو. ونه پر شرکت بیمه کار کرده و ونه مار رز نوم
داشته.اصیلتا اهل سیسیل ایتالیا بیه.وقتی دِ سال داشته ونه پر و مار همدیگر جا سیوا
بینه. اون گدر به بعد شه مار جا زندگی کرده. ۲۲ سالگی شه مار رِ از دست هِدا.

سال ۱۹۶۹ بازیگری ره شرو هکرده. همون سال ها جایزه تونی که جایزه تئاتر بیه ره کسب
هاکرده.فرانسیس فورد کاپولا ونه جا بازی پدر خوانده دله یسّه دعوت هاکردنه و مایکل
کرلئونه نقش ره ونه دست هِدانه. پاچینو این نقش دله کا هاکردن سّه نامزد اسکار بیه.
فیلم سرپیکو دله هم جایزه گلدن کلوب ره بیته. بعد اون هم پدرخوانده ۲،بعد از ظهر
سگی و عدالت دله همه یسّه بازی هکرده.

و این دهه فیلم های پدر خوانده ۳،وکیل مدافع شیطان، نفوذی، تالار شهر دله بازی
هکرده اما بی شک ونه بهرین فیلم، فیلم بوی خوش زن بیه که اوسکار جایزه و گلدن کلوب
ره بیته. فیلم مخمصه دله رابرت دنیرو ور هم بازی هکرده.

این دهه کم بیش کار هکرده و فیلم تازه کار ،بی خوابی ،تاجر ونیزی ، قتل عادلانه دله
و سریالفرشتگان در آمریکا دله بازی هکرده و این دهه جایزه امی و گلدن کلوب ره کسب
هکرده. از ۲۰۱۰ به این ور هم فیلم تو جک رو نمیشناسی دله بازی هکرده که ونه بهترین
کار هم بیه . در سال ۲۰۱۴ مدال هنر ره اوباما جا جایزه بیته.

تا اسا ازدواج نکرده ولی سه تا وچه دارنه. مدرسه دله همیشه ونه اسم ره غلط تلفظ
کردنه و گته تنها چیزی که مدرسه دله خار یاد بیته شه اسم بیه. شکسپیر هودار هسته و
اته نمایش که شکسپیر بنویشت بیه دله بازی هکرده.

مایکل کورلئونه سخترین نقشی بیه که بازی هکردمه و هیچ کس جز فرانسیس فورد کاپولا
این نقش سّه مره نخواسته چون مِن سبک معماگونه وره بازی کردمه. [۱]

مردم فکر کننه بین رابرت دنیرو و من رقابت وجود دارنه. و دوست خوب من هسته و نکات
مشترک زیادی با هم دارمی.من عاشق کار های کمدی وِ هستمه و او واقعا نابغه هسته. [۱]



https://mzn.wikipedia.org/wiki/%D8%A2%D9%81%D8%B1%DB%8C%D8%AE%D8%A7

آفریخا یا آفریقا که سیو قاره نوم جه معروفه، اتا قاره نوم هسته. ونه گَتی ۳۰۳۱۰۰۰۰
کیلومتر مربع وانه. وه عدن تنگه و سوئز کانال جا آسیا جا سیوا بونه. وه ره جبل
اطارق ِتنگه اوروپا جا سیوا کنه. ونه گت‌ترین قولّه کلیمانجارو هسه که ۵۸۵۹کیلومتر
ونه بلنّی هسه. ونه درازترین روخنه نیل ِرود هسه و ونه گت‌ترین دریامونا ویکتوریا
هسه.

ونه شرق دله اتا بر بمودگی دره که وه ره آفریقای شاخ گنه وه سه تا کشور ره بونه که
وشون نوم اتیوپی و جیبوتی و سومالی هستنه.

دیرین‌شناسی گانّه اوایل آدم ِجمجمه ِآناتومی مشابه به شه نزدیک بستگون بی‌یه ،
آفریقایی گت شادیون ، گوریل و شمپانزه. اما نقل و انتقال ثناوی-رجلی اتخاذ هاکردنه
و آفریقا جه اولین آدمون بمونه دنیا دله تنک بیینه.



https://mzn.wikipedia.org/wiki/%D8%A2%D8%B1%D8%AC%D8%A7%D9%86%D8%AA%DB%8C%D9%86

مختصات: غربی′۳۸°۵۳ جنوبی′۱۵°۲۶﻿ / ﻿عبارتون خطا: < ِعملگر اَمه وسّه آشنا نی‌یه
۲۶٫۲۵شومالی﻿ / عبارتی خطا: این کلمه ره نشناسمبی «w»;۲۶٫۲۵﻿ (Argentina's
easternmost continental point)

آرژانتین یا آرجانتین اتا کشور جنوبی آمریکای ِجنوبی مناطق دله هسته. این کشور
ِنیشتنگا نوم بوینس آیرس هسته. آرژانتین ِجمعیت ۴۱ میلیون نفر هسته و برزیل ِپه
دومین گت ِکشور جنوبی آمریکا دله حیساب وانه. این کشور ِاقتصاد نسبتاً لاتین
ِامریکا دله خاره.

ایسپانیاییون سال ۱۵۱۶ میلادی بمونه آرژانتین دله. وشون بِشناست‌بینه که این منطقه
دله «نقره کوه» پیدا وانه و این نوم که لاتین ِریشه دانّه (argentum)، آرژانتین
ِسَر بَموندِسته.

این کشور ِرسمی نوم آرژانتین جمهوری هسته (ایسپانیولی جه: República Argentina)‏.
ولی بعضی جائون وه ره Nación Argentina (آرژانتین ِکشور) هم گانّه. مازرونی زوون
دله آرژانتین ره آرجانتین هم گانّه.

آرژانتین قبلاً ایسپانیای ِامپراتوری ِمستعمرات جه بی‌یه و وه ره ریو دلا پلاتا
ِفرمانداری گاتِنه. سال ۱۳۲۳ ِمازرونی تقویم این کشور مستقل بیّه. اون گادِر که
آرژانتین ایسپانیا جه سیوا بیّه، دله‌یی (=داخلی) جنگون شروع بَیینه که قرن نوزهم
دله این کشور ره ضعیف هاکردنه همینسه قرن بیستم دله اتخله کودتا و سیاسی ِبی‌ثباتی
و اقتصادی بحران پیش بِمونه.

فالکلند اتا جزیروئه که آرژانتین ِفلات دله قرار دانه ولی بریتانیا وه ره صاحاب
بَیی‌یه. این جزایر باعث بَیینه که این دِتا کشور جنگ دَکفِن. آرژانتین ِارتش ۲
آوریل سال ۱۹۸۲ فالکلند ره تصرف هاکرده، اما بریتانیایی نیروها موفق بَیینه که ۲۰
مه همون سال دِباره فالکلند ره بَییرِن. این جنگ دله ۲۵۰تا بریتانیایی سرباز و
۶۵۰تا آرژانتینی سرباز بمردنه.[۱]

۹۷ درصد آرژانتین دله اروپایی‌تبار هستنه که ویشترشون ایتالیایی و ایسپانیایی ِنژاد
دارنه. ۹۲ درصد مردمون مسیحیت په‌روو هستنه و ۱٫۹ درصد مسلمون هم دارنه. ویشترین
یهودیون هم این قاره دله آرژانتین دله دَرنه.[۲] پاپ فرانسیس این کشور ِاولین آدِم
هسته که اتا پاپ ِمقوم جه بَرسی‌یه.

لاتین آمریکای ِدله آرژانتین همه جه ویشته مهاجرپذیر هسته و قرن بیستم دله ویشترین
مهاجر ره بَدی‌یه. سال ۲۰۰۱ آرژانتین ۱ میلیون مهاجر لاتینِ آمریکا جه داشته که ۳۲
درصد پاراگوئه جه بینه.[۳]

نظامی دیکتاتورها میون سال‌های ۱۹۷۶-۱۹۸۳ سیاسی قتل‌های زیادی داشتنه.[۴] خورخه
ویدلا میون سال‌های ۱۹۷۶ تا ۱۹۸۱ اتا دیکتاتوری ره کنترل کارده و وه ره متهم کانّه
که جنگون و قتل‌عامون ره باعث بی‌یه. وه ره اسا حبس ابد هِدانه. بیش از سی هزار نفر
که سوسیالیستی تفکرات داشتنه لچر جنگ دله بمردنه یا غیب بَیینه. اوا پرون اتا محبوب
و مردمی رهبر بی‌یه که فقیرون ره توجه هاکرده. [۵]

آرژانتین ِاقتصاد سال ۲۰۰۲ دَر پاشنی‌یه بی‌یه ولی نستور کیرشنر، که میون ۲۰۰۳ تا
۲۰۰۷ ریاست جمهوری ره بعهده داشته، موفق بیّه بدهیون ره، که ۹٫۵ میلیارد دلار بینه،
پس هاده.[۶]

کریستینا فرناندز د کیرشنر، نستور کیرشنر ِزنا، اولین بار سال ۲۰۰۷ میلادی
ریاست‎جمهوری ِمقوم ره بَییته. سال ۲۰۱۱ هم وه اکثریت آرا جه ابقا بیّه. وه خاسته
اساسی قانون ره عوض هاکنه تا سومین بار هم رییس‌جمهور بَواشه،[۷] ولی سال ۲۰۱۵
مائوریسیو ماکری ریاست جمهوریِ انتخابات ره، هشتاد درصد آراء جه، برنده بیّه. [۸]

آرژانتین دله خله جورواجور زیستگائون دَره همینسه این کشور توریستون جه خله درآمد
دریانّه و مکزیک ِپه دومین توریستی کشور لاتین ِآمریکا دله هسته. اتی که $4.41
بیلیون دلار سال 2013, و $4.89 بیلیون دلار هم سال 2012 این صنعت جه دربیارده.[۹]

آرژانتین دله پاتو ملی‌ورزش حیساب وانه. این ورزش خله چوگان ره موندِنه و
اسب‌سوارون ونه توپ ره سبد دله کَپِّل هاکِنِن. [۱۰]

پرطرفدارترین ورزش هم فوتوال هسته. آرژانتین ِفوتوال دله آلفردو دی استفانو، دیگو
مارادونا و لیونل مسی خله معروف هستنه و این کشور ِمعروفترین ورزشکارون حیساب
وانّه.[۱۱]

آرژانتین ۲۳ ایالت دانه (provincias) که فدرالیسم ِپه عمل کانّه و استقلال دارنه.
این کشور اتا شه‌گردون شهر هم دانّه که بوینس آیرس هسته.



https://mzn.wikipedia.org/wiki/Reza_%C5%9Ea

رضا شاه (۱۲۵۶ آلاشت، مازرون دله – ۱۳۲۳ ژوهانسبورگ، جنوبی آفریقا دله) ایران شاه
بی‌یه (میون ۱۳۰۴ تا ۱۳۲۰) و پهلویون ِسلسله‌یِ مؤسس بی‌یه. رضاشاه ِحکومِت قاجارون
ِانقراض جه شروع و جهونی جنگ دوم ِتموم بیّن گادِر توم بیّه.

رضا وچگی جه یتیم بی‌یه. ونه وچگی جه فقر دله گت بیه. نوجوونی جه نظام دله دکته و
کاتی-کاتی شه مقوم ره بالا بیارده. روز ۳ اسفند سنه ۱۲۹۹ شمسی، اتا کودتا ترتیب
هدائه و قزاقون جه تهران ره ایشغال هکرده. رضاخان اول وزیر جنگ ِمقوم جه خله از
ناآرامیون و راهزنیون ره از بین بَورده. ۳ آبان ۱۳۰۲ رضاخان احمدشاه قاجار ِدتور جه
نخست‌وزیر بیّه و اول تلاش کارده اتا جمهوری بسازه ولی سنه ۱۳۰۴ پادشائی جه
برسی‌یه. وه آخرسری سنه ۱۳۲۰ تحت فیشار بریتانیا مجبور بیّه شه مقوم ره ترک هاکنه و
سه سنه بعد ژوهانسبورگ (جنوبی آفریخا) دله بمرده.



https://mzn.wikipedia.org/wiki/%DB%8C%D9%88%D9%86%D8%B3

ِ یونس(عبری:יוֹנָה دله ونه معنی کوتر بونه) دوازده تا بنی اسرائیل پچیک پیغومبرون
میون پنجمین بیه ، امتای ریکا و زبولون وچه زائون بیه که جت‌حافر دله بزا بهیه،
رحبعام دوم پادشاهی گدر زندگی کرده و یهود قوم پیروزی ئون ره پیشگویی
هاکرده.(عهدعتیق یونس:۱۱:۴) وه خداوند فرمان جا نینوا مردمون دعوت وسه سرپیچی
هاکرده و گت ماهی دیهون دله گرفتار بهیه، اما توبه هاکرده و ماهی بتیم جا بیرون
بیمو ، وه اَی دعوت وسه به نینوا دگرسه. این کش نینوای مردمون ، یونس دعوت ره پذیرا
بهینه و وشون توبه پذیرفته بهیه.(قرآن ۳۷:۱۳۹)نینوای ویرانی په سال ۶۱۲ ق.م دله
یونس کیتاب نگاشته بهیه که اسا عهد عتیق برخی بخشون ره تشکیل دنه.



https://mzn.wikipedia.org/wiki/%DB%8C%D9%88%D9%84%DB%8C%D8%B3%DB%8C%D8%B2_%D8%B3%D8%A7%DB%8C%D9%85%D9%86_%DA%AF%D8%B1%D8%A7%D9%86%D8%AA

اولیسس سیمون گرانت متحده ایالات آمریکای ۱۸اُمین رییس‌جمهور بی‌یه که بیست‌یک و
بیست‌و دومین دوره وسّه این مقوم سَر کبّی‌یه. وه اتا جمهوری‌خاهون حزب بی‌یه که
ونه رییس‌جمهوری ۴ مارس ۱۸۶۹ تا ۴ مارس ۱۸۷۷ دمباله داشته، که این دوره‌ی سَره،
شایلر کولفاکس و هنری ویلسون ونه معاون اولی ِحکم ره داشته که حزب جمهوری‌خاه دله
دیّه.[۱]

يولسيس سايمن گرانت ۲۷ آوريل ۱۸۲۲، اوهايو ايالت ِپونت پيلاسانت دله دِنیا
بموئه.[۲] ونه پییـِر، جیس روت گرانت، اتا دباغ بی‌یه و ونه مار نوم حنا سيمپسون
بی‌یه. گرانتِ تیر و تِبار هم انگليس و اسكاتلند جه بینه.

یولیس گرانت ره دباغی و کشاورزی جه خِش نِموئه و وه ره عذاب بی‌یه که اینتی کارون
ره تن هاده. این کار ِعَوِض اسب جه علاقه داشته و اسب‌سواری ره خوب بَلِد بی‌یه.
سال ۱۹۳۹ میلادی، گرانت ِپییر وه ره مجبور هاکرده، «وست پوينت» (آمريكای ِنظامیون
ِآكادمی)، که نيويورک ِشهر ِبی‌یه، دله ثبت‌نوم هاکِنه. گرانت ِدِلِوست این نَیّه
ولی ونه پییر وه ره زور هاکرده که بوره اونجه و نظامیون جه رَفِق بَواشه.[۳]

گرانت، وست پوينت دله خله خار ِدانش‌آموز نَیّه و اتتی متوسط شاگرد بی‌یه. چن بار
هم پینه‌بَزه لباس دَکاردِن و دیر بَرسی‌ین وسّه توبیخ بَیی‌یه. ونه دِل نَوِسته که
ارتشی نظامیون میون دَواشه و وست پوینت دله درس بخونده ولی ونه رياضیات، زمين‌شناسی
و سواركاری خوب بی‌یه و همه جه این درس‌ها دله بتتر بی‌یه. سال ۱۸۴۳، گرانت
فارغ‌التحصيل بیی‌یه و ونه نمرات ۲۱ جه ۳۹ بَیّه. گرانت خِشحال بی‌یه كه
سرمايه‌دارون جه سِوا وانه. وه چار سال په، اسا خاسته وست پوینت دله جه دَر
بِئه.[۲]

گرانت جنگِ دوران شه توانايی و لياقِت ره سِراق هِدا و شه خار ِسوارکاری وسّه
«لیاقت ِنشون» ره بَییته و وه ره ستوان هاکردنه.[۳]

آمريكا و مكزيک جنگ دله، گرانت خِدمت کارده و ژنرال زكريا تيلور و اسكات وينفيلد
ِزیردست دَیی‌یه و وشون جه تاکتیکون و بجنگستن ره یاد بَییته.[۲]

گرانت مكزيکِ جنگ جه مخالف بی‌یه و این جنگ خَوری گاته: این جنگ خله ناعادلونه هسته
که اتا قدرتمند ِکشور اتا پچوک ِکشور ره حمله هاکنه و ونجه بجنگه ولی چون مِن اتا
آمریکایی هستمه ونه شه کشور ِوسّه شه جان ره هادِم و وه ره خِدمِت هاکِنِم.[۴]

۱۳ آوريل ۱۸۶۱ وقتی آمریکایِ دِله‌یی جنگ شروع بیّه، گرانت شه پییر ِدِكون سَر
دباغی کارده و این جنگ ِگادِر وه بتونسته ارتش ِکومِک جه رییس‌جمهوری مقوم جه
بَرِسه.[۵]

سال ۱۸۶۱ که جنگ شروع بیّه ارتش ِنظامیون وسّه نومه بَنویشته و وشون ره بائوته که
جنگ دله دِشمن جه وَرنه. گرانت اولين تجربه این جنگ دله ایلینویز ِپياده‌نظام ِبيست
و يكم بی‌یه که اونجه وه ره سرهنگ هاکردنه. ولی نتونسته که تا جولای ۱۸۶۱ سرتيپ
نَیّه و سپتامبر دله میسوری جنوب‌شرقی جه حمله هاکرده.[۶]

وقتی جنگ اِس هاکِرده، گرانت تصميم بَییته می‌سی‌سی‌پی ِدریا ره بَییره و شه کنترل
داره. فوريه ۱۸۶۲، گرانت فورت دونلسون (انگليسی جه: Fort Donelson) ره تنسی ایالت
دله تصرف هاکرده و این جنگ آمريكایِ اتحادیه (union) وسّه اولين گت ِپیروزی بی‌یه
چون استراتژی منطقه بی‌یه و جنگ ِدمباله بَییتِن وسّه اهمیت داشته. وقتی
کنفدراسیون‌خائون‌ ونجه مذاکره‌خا بَیینه، گرانت وشون ره بائوته: «…هيچ شرايطی قبول
نَوانه. فقط شِما ونه تسليم بَواشین…» و كنفدراسيون‌خائون اینتی تسلیم بَیینه.[۷]

این سال ِپه، گرانت تنسی ِنظامیون (Army of the Tennessee) ِعضو بَیی‌یه. گرانت
کنفدراسیون‌خائون جه «شيلوه» دله بجنگسته و این گتِ جنگ درون گرانت شه توانايي ره
مَیِّن هاکرده. وه این جنگ دله دِشمِنون ِرهبر، آلبرت سيدنی جكسون ره، بَكاشته
بیّه.

دله‌یی جنگِ زمون، می‌سی‌سی‌پی روخنه آمريكا وسّه پراهميت بی‌یه و مهم‌ترين اهميت
ره آمريكا قاره دله اقتصادی مِنظر جه داشته. وقتی کنفدراسیون‌خائون آمريكا جه سِوا
بَیینه این روخنه ره هم بَییتنه. وشون خاستنه اینتی آمریکایی اتحادیه‌خائون ِتجارت
و ارتباطی راهون ره رِقِد بَدِن. آبراهام لینکلن، آمريكا ریيس‌جمهور، گانه: «…اِما
وِنه مي‌سي‌سي‌پی روخنه‌ی ِكنترل ره بَیریم. اونجه اَمه کِلی‌تِک (=رمز) هسته.»[۸]

گرانت ويكسبورگ ِشهر ره ۴ ژوئيه ۱۸۶۳ تصرف هاکرده. این کار ِپه بتونسته دِشمنون
ِمحاصره ره می‌سی‌سی‌پس سَر جه بِشکِنه.[۹]

چیکامووگایِ جنگ ِپه، سپتامبر ۱۸۶۳ دله، «ژنرال ویلیام روسکرانس» اتحادیه‌خائون
ِرهبر اتا جنگ دله شکست بخارده.[۱۰] آبراهام لینکلن وقتی بَدی‌یه کنفدراسیون‌خائون
موفق بَیینه چیکامووگایِ جنگ درون وشون ِارتش ره شِکست هادِن، ژنرال گران، که
مي‌سي‌سي‌پی روخنه پَلی دَیّه، ره دستور هِدا ره هاپه. گرانت ره ژنرال روسکرانس جا
هِنیشنی‌یه و «ژنرال جورج توماس» ره ونه جا بَورده. و اتا مهندس که ونه نوم «ژنرال
ویلیام اسمیت» بی‌یه ره بَرسنی‌یه که چاتانوگا ره آنالیز هاکِنه و هارشه چچی وسّه
شکست بخاردنه. وه چاتانوگا جنگ دله هم شرکت هاکرده و بعد دیگه غربی مناطق جه بورده
شرق.[۱۱]

گرانت ، ژنرال شرمن ره دستور هِدا که کنفدراسیون‌خائون په بوره و شه پوتومک ِارتش
(انگلیسی: Army of the Potomac) جه بورده شمالی‌ویرجینیای ِارتش (انگلیسی: Army of
Northern Virgini) جه جنگ هاکنه. شمالی‌ویرجینیای ِارتش ِرهبری ره رابرت لی
داشته.[۱۲]

لینکلن ونجه بخاسته که اگه دِشمِنون ره شکست هِدانه، وشون ِاقتصادی تأسیسات و
راه‌آهن ره رِقِد هاده. ژنرال شرمن این گادِر آتلانتا و جورجیا په بورده و ژنرال
گرانت و ژنرال جورج مید هِدی جه، رابرت لی سو شینه تا ونجه دَکفِن. وشون بتونستنه
رابرت لی ِارتش ره شکست هادِن و جیمز روخنه (انگلیسی: James River) پَلی ره بَییرِن
و کنفدراسیون‌خائون ِنیشتنگا (=پایتخت)، ریچموند، ِاطراف و حومه ره بَییتنه.[۱۳]
اورلند عمليات دله، ژنرال گرانت آخرین گتِ حمله سَره، رابرت لی دیم‌به‌دیم
هِرِسّائه. ماه مه ۱۸۶۴ بمو په، گرانت ۱۱۸هزار سرباز ِهمراه ریچموند، مؤتلفه‌ئون
ِنیشتنگا، ره حمله هاکرده و ریچموند ره محاصره هاکرده ولی ونه سربازون دیگه مِس‌مِس
دانه و ونه سرعت جه کم کاردنه. ۵ می گرانت و رابرت لی ِارتشون دَکِتنه و دِ روز جنگ
هاکردن په، هیژده‌هزار نفر گرانت ِسربازون جه بَمِردنه. رابرت لی ِارتش هم 6000 نفر
ویشته تلفات داشته. اینتی بَیی بی‌یه که سربازون ِلاش همدیگه سَر سِوار بینه و کود
بینه کب‌بینه. اون شو گرانت شه سربازون جه گپ بزو و وشون ره بائوته که اونچی تاسا
اتفاق دَکِته ره یاد بَکانِن. وه بائوته که نِخانه موس ره دَس بَسوئه و دَس خالی
وَردِگِرده واشنگتن، وه باته ونه ریچموند ره بَیریم.[۱۴]



https://mzn.wikipedia.org/wiki/%DA%AF%D9%88%D8%B1%D8%A8%D8%A7%DA%86%D9%81

میخائیل سرگئه‌ویچ گورباچُف به روسی (Михаил Сергеевич Горбачёв) (بزای ۲ مارس
۱۹۳۱) از ۱۹۸۵ تا ۱۹۹۱ آخرین رهبر اتحاد شوروی بیه. تلاش‌ها و اصلاحات وه بائث تموم
بین جنگ سرد بیه اما هم‌زمون یگانگی سیاسی حزب کمونیست اتحاد شوروی ره نیز پایان
هدا و آخر بائث فروپاشی شوروی بیه.گورباچف در سال ۱۹۹۰ جایزهٔ صلح نوبل را دریافت
هاکرده.

میخائیل گورباچف در خانواده‌ای بی پیل در روستای پریولنویه در نزدیکی‌ استاوروپول،
متولد بیه. وه در دانشگاه مسکو در رشتهٔ حقوق تحصیل هاکرد و همونجه با همسر بعدنش
رایسا ، آشنا بیه. وشون ۲تا سپتامبر ۱۹۵۳ ازدواج هاکردنه و پس از فارغ‌التحصیلی
گورباچف در ۱۹۵۵در خانهٔ وه در منطقهٔ استاوروپول (جنوب روسیه) زندگی مشترک ره سر
بیتنه.

گورباچف در ۱۹۵۲ و در سن ۲۱ سالگی به حزب کمونیست اتحاد شوروی در بمو. وه در ۱۹۶۶ و
در سن ۳۵ سالگی از موسسه کشاورزی مدرکی به عنوان "آگرونومیست-اکونومیست" دریافت
هاکرده. در سال ۱۹۷۰ به مقام دبیر اول کشاورزی منصوب بیه و سال بعدش به عوضویت
کومیته مرکزی حزب انتخاب بیه. در سنه ۱۹۷۲ وه نمایندگی هیئتی از شوروی در سفر به
بلژیک ره به عوهده بیته و ۲ سنه بعد در ۱۹۷۴ نمایندهٔ شورای عالی و رئیس کمیسیون
ایستادهٔ مسائل جوانان بیه.

در سال ۱۹۷۹ گورباچف به دفتر سیاستی دله بورده و در اونجه از حمایت یوری آندروپوف ،
صدر وقت کا گ ب‌ (که اتفاقا وه هم از اهالی استاوروپول بیه) برخوردار بیه. در همون
زمون کوتاهی که آندروپوف رهبر شوروی بیه گورباچف بازم ارتقا بیته. آندروپوف در ۱۹۸۴
بمرده. وه با همکاری با آندروپوف بیش از ۲۰ درصد از بالاترین وزرای حکومتی و
فرمانداران منطقه‌ای ره با افراد جوانتر تعویض هاکرده. در همین دوران گریگوری
رومانوف، نیکولای ریزکوف، و ایگور لیگاچف ارتقا بیتنه که از این میان دو نفر آخر
بعدها از نزدیکان گورباچف بینه. ریزکوف در ایفتیصاد و لیگاچف در امور کارمندان از
مهم‌ترین همکاران گورباچف بینه. گورباچف در ضمن با جانشین آندروپوف، کنستانتین
چرننکو، روابط خاری داشته.

وه به عنوان یکی از مقامات حزب کمونیست سفرهای بسیاری به خارج داشته و معروف هسه که
سفرها عمیقا دیدگاه‌های سیاستی و ایجتمائی وه ره تحت تأثیر قرار هدا. در ۱۹۷۵ وه در
صدر هیئتی به آلمان غربی بورده و در ۱۹۸۳ در صدر هیئتی از شوروی برای دیدار نخست
وزیر پیر ترودو و اعضای مجلس عوام کانادا به این کشور بورده. در ۱۹۸۴ او به اینگلیس
و ایرلند شومالی سفر هاکرده و اونجه با نخست وزیر مارگارت تاچر نیز دیدار هاکرده.

پس از مرگ کنستانتین چرننکو گورباچف در ۱۱ مارس ۱۹۸۵ در حالی که ۵۴ سال داشته به
اونوان دبیر کل حزب کمونیست انتخاب بیه. وه اولین رهبر حزب بیه که در زمون انقلاب
اکتبر هنوز به دنیا نموبیه. وه به اونوان رهبر بلامنازع اتحاد شوروری شروع به
اصلاحاتی در حزب کمونیست و ایقتیصاد دولتی هاکرده و در کنگرهٔ بیست و هفتم حزب
کمونیست اتحاد شوروی در فوریه ۱۹۸۶ این اصلاحات ره در سه عنوان گلاسنوست (در روسی:
باز بین)، پروستریکا (در روسی: دباره‌بساتن)، و اسکورین (در روسی:‌ تون بین [توسعهٔ
ایقتیصادی]) عرضه هاکرده.

ابلین ایصلاحات مروف وه سنه ۱۹۸۵ دله با نوم ایصلاحات الکلی صورت بیته. این
ایصلاحات در جهت مبارزه با رواج گستردهٔ الکلی‌ها در اتحاد شوروی انجام بیه. قیمت
ودکا، شراب و آبجو افزایش بیته و فروششان محدود به شرایطی خاص بیه. اگر کسی هنگام
کار یا در اماکن عمومی مست بی باشه دستگیر بیه. مشروب‌خوری در قطارهای طولانی مسیر
و اماکن عمومی ممنوع بیه. بسیاری از معروف‌ترین شرکت‌های شراب‌سازی تعطیل بینه.
صحنه‌های نوشیدن الکل در فیلم‌ها سانسور بیه. این ایصلاحات بیش از اون‌که بر
الکلیسم در کشور تأثیر بیلن یک افتضاح ایقتیصادی به شمار شینه که با انتقال الکل به
ایقتیصاد بازار سیاه به بودجهٔ دولتی ضربه بزونه.(الکساندر یاکولف این ضربه ره بیش
از ۱۰۰ میلیارد روبل دونده). بتون بائوتن که ایصلاحات الکلی یکی از اولین اقداماتی
بیه که سلسلهٔ زنجیرواری از حوادث ره رقم بزو که نهایتا به فروپاشی اتحاد شوروی
منجر بینه.

در ژانویه ۱۹۸۷ گورباچف به دموکراتیزاسیون دس بزو. یعنی اعمال ترکیب عناصر
دموکراتیک مثل انتخابای چند کاندیدایی در روند سیاستی شوروی. در ژوئن ۱۹۸۸ در
کنگرهٔ نوزدهم حزب کمونیست اتحاد شوروی، گورباچف رفرم‌های رادیکال‌تری معرفی هاکرده
که کنترل حزب بر حکومت ره کم کارده. در دسامبر ۱۹۸۸ شورای عالی تأسیس "کنگرهٔ
نمایندگان خلق" را تصویب هاکرده. این کنگره نهاد جدید مقننه در اتحاد شوروی بیه. در
مارس و آوریل ۱۹۸۹ انتخابات کنگره در سراسر اتحاد شوروی برگزار بیه. در ۱۵ مارس
۱۹۹۰ گورباچف به عنوان اولین رئیس جمهور اتحاد شوروی انتخاب بیه.

در مسائل بین‌المللی گورباچف ویشتر سعی در افزایش ارتباطات و تجارت با غرب را
داشته. وه با بسیاری از رهبران غربی مثل مارگارت تاچر، هلموت کهل صدر اعظم وقت
آلمان غربی، و رونالد ریگان‌ (رئیس جمهور وقت آمریکا) روابط خاری برقرار هاکرده.
مروفه که تاچر بائوته :"من آقای گورباچف ره دوست دارمه تومبی با هم معامله هاکنیم".
در ۱۱ اکتبر ۱۹۸۶ گورباچف و ریگان در ریکیاویک ، نیشتنگاه ایسلند دیدار هاکردنه تا
در مورد کم بین سلاح‌های هسته‌ای میان‌برد در ئوروپا مذاکره هاکنن. این نهایتا به
امضای معاهدهٔ نیروهای هسته‌ای میان‌برد (آی ان اف) در ۱۹۸۷ تموم بیه.

در فوریه ۱۹۸۸ گورباچف شروع به بیرون بکشین نیروهای شوروی از افخانئون هاکرده و تا
سال بعد تمام نیروهایش ره بیرون بکشیه. اما جنگ داخلی در اون کشور به پیش بورده و
نهایتا مجاهدین رژیم پرو شوروی نجیب‌الله را سرنگون هاکردنه. بین سنه‌های ۱۹۷۹ و
۱۹۸۹ حدود ۱۵٬۰۰۰ نفر از مردمون شوروری در این جنگ کشته بینه.

همینتی همین سنه ۱۹۸۸ دله بیه که گورباچف اعلام هاکرده که اتحاد شوروی دیگر از
دکترین برژنف پیروی نکانده و ملل بلوک شرق آزادی تصمیم‌ بیتنه در مسائل خارجی را
دارنه. این ره تومبی از گت‌ترین ایصلاحات گورباچف در سیاست خارجی بدونستن تا جایی
که سخن‌گوی وقت وزارت خارجه، گنادی گراسیموف ، دکترین جدید ره دکترین سیناترا نوم
هدا. همین قطع دکترین برژنف بیه که در ۱۹۸۹ به ظهور انقلاباتی در اروپای شرقی انجام
بیته که به پیامد وشون تقریباً تمامی دولتای کمونیست سرنگون بینه. به غیر از رومانی
بقیهٔ این انقلابات همه انقلاباتی غیرقهر آمیز بینه که طی وشون رژیم‌های طرفدار
شوروی سقوط هاکردنه. پایان هژمونی شوروی بر اروپای شرقی عملاً جنگ سرد ره پایان
هدائه و به همین دلیل بیه که گورباچف در ۱۵ اکتبر ۱۹۹۰ برندهٔ جایزهٔ صلح نوبل بیه.
وه ۲ سال قبل در ۱۹۸۸ مرد سال مجلهٔ تایمز نیز بیی بیه.

چیتی که تلاش گورباچف به نوئی برای زنده هاکردنه سوسیالیسم در شوروی بیه اما
دموکراتیزاسیون اتحاد شوروی و اروپای شرقی عملاً قدرت حزب کمونیست و حتی خود
گورباچف ره زیر سوال بوردنه. عدم سانسور و تلاش گورباچف برای ایجاد فضای باز سیاستی
بدون این‌که خود وه بخواهه بائث نفوذ انواع جنبشای ناسیونالیستی قومی و گاهی ضد
روسی در جمهوری‌های شوروی بینه. خله از این جمهوریا خواهان استقلال عمل ویشتری از
مسکو بینه. بخصوص در جمهوری‌های بالتیک یعنی استونی ، لیتوانی و لاتویا که در ۱۹۴۰
و توسط استالین به خاک شوروی برسی بینه. همینتی جنبشای ناسیونالیستی در جمهوری‌های
شوروی از جمله گرجئون ، اوکراین،‌ ارمنئون و آذربایجون فعال بینه. گورباچف سهوا
باعث آزاد بین نیرویی بیی بیه که آخر اتحاد شوروی ره نابود هاکرده.

پاسخ گورباچف به رشد ویشتر جدایی‌طلبی در جمهوریا پیشنهاد معاهدهٔ جدیدی از اتحاد
بیه که طبق وه یک فدراسیون داوطلبانه در یک اتحاد شوروی دموکراتیزه بواشه ایجاد
بیه. جمهوریای آسیای میانه که به قدرت ایقتیصادی و بازارهای اتحاد شوروی برای رشد
نیاز داشنه شدیداٌ از معاهدهٔ جدید پشتیبانی هاکردنه. اما رفرمیست‌های رادیکال‌تر
مثل رئیس جمهور وقت جمهوری سوسیالیستی فدراتیو شوروی روسیه، بوریس یلتسین، معتقد
بینه که یک جهش ناگهانی به ایقتیصاد بازار نیاز هسه و حاضر بینه برای نیل به اهداف
خادشون اتحاد شوروری را تجزیه هاکنن.

نیروهای تندرو در کادر رهبری شوروری در ۱۹۹۱ کودتای اوت را سازمان هدانه و تلاش
هاکردنه گورباچف ره از قدرت عزل هاکنن و اجازه ندن معاهدهٔ اتحاد جدید را امضا
هاکنه. در همین موقع گورباچف سه روز ره (از ۱۹ اوت تا ۲۱ اوت) در حبس خانگی در یک
ویلا در کریمه دیه و پس از وه آزاد بیه و به قدرت بردگردسه. با این حال وی به محض
بردگردسن به قدرت متوجه بیه که نه نهادهای قدرت اتحادیه و نه روسیه به فرمونای وه
عمل نکانه و در عوض یلتسین هسه که قدرت دانه. در ضمن گورباچف مجبور بیه که بسیاری
از اعضای دفتر سیاستی ره اخراج هاکنه و بسیاری از وشون ره دستگیر هاکنه. "گروه هشت"
شامل هشت نفر رهبرون کودتا بیه که دستگیر بینه.

هدف گورباچف این بیه که حزب کمونیست اتحاد شووری را متحد نگاه داره اما وه ره ویشتر
به سوی سوسیال دموکراسی سوق هدا. اما تناقضات زیادی در این برنامه وجود داشته. وه
در عین حال از لنین تمجید کارده سیستم ایجتمایی سوئد را ستایش کارده و قصد داشته به
زور نیروهای نظامی دولت‌های بالتیک ره درون شوروی حفظ هاکنه. ولی پس از این‌که حزب
کمونیست پس از کودتای اوت ممنوع اعلام بیه گورباچف عملاً به جز نیروهای مسلح قدرتی
نداشته. یلتسین حتی آن نیروها ره نیز با وعدهٔ پیل به دور خادش جمع هاکرده. نتیجتا
در کریسمس ۱۹۹۱، ۲۵ دسامبر ۱۹۹۱، گورباچف استعفا هدا و اتحاد سوسیالیستی جماهیر
شوروی از هم بپاشیه.

گورباچف با این‌که در کودکی در کلیسای ارتدکس روسیه غسل تمعید داده بیه به خدا
اعتقاد ندانه و آتئیست است.



https://mzn.wikipedia.org/wiki/%DA%AF%D9%86%D8%A8%D8%AF_%DA%A9%D8%A7%D9%88%D9%88%D8%B3

این شهر ره قدیم «جرجان» گاتنه و این منطقه‌یِ گتترین شهرون جه بی‌یه. جرجان ابریشم
جاده سر دَیّه و اتی اقتصادی مرکزیت داشته.

زیاریون گادِر جرجان تبرستون ِنیشتنگا (=پایتخت) بی‌یه. این شهر وسط هنتاقابوس بن
وشمگیر (زیاری شاه) قَور کَته که شهرِ سمبل هسته و یونسکویِ لیست دله دره.

گنبد کاووس ترکمون‌هایِ حملات په رقد بورده و ونه مردمون یا بمردنه و یا مهاجرت
هاکردنه و بمونه مازرون ولی خادی شهر پئی‌ته ترکمون‌ها ساکن بینه و کم‌کم تبدیل به
اتا ترکمونی شهر بگردسته.

بعدها سال ۱۳۰۵ دله رضا شاه این شهر ره مدرنِ طراحی جه بازسازی هاکرده و وه ره
بافتخار قابوس بن وشمگیر «گنبد قابوس» بنومسته. شهر طراحی ره آلمانی مهندسون انجام
هدانه؛ اتی که شهر دله بن‌بست ندارنه و شهرِ مرکزیت گنبدِ مکان قرار دارنه.

بعد هامون ِخاشک هیتن ، سیستان و فارسی‌مناطق جه هم اتخله آدم دکلستنه این منطقه
دله و اسا گنبد اتی چن فرهنگی شهر هسته.

این شهرِ مردم نصف-به-نصف ترکمونی هستنه و باقی فارسی، بلوچی، سیستانی و... هستنه
که تموم مهاجر هستنه و صد سال اخیر دکلستنه شهر دله.



https://mzn.wikipedia.org/wiki/%DA%AF%D8%B1%DA%AF%D8%A7%D9%86_%D8%B3%D8%B1%D8%AE_%D8%AF%DB%8C%D9%88%D8%A7%D8%B1

گرگان ِسرخ ِدیفار یا خلاصتاً سرخ ديوار اتا تاریخی دیواری هسه که مازرون دریای
پَلی جه ناحیه گمیشان دله جه شروع بونه و تا شمال شرق کلاله ادامه پيدا کانده. اسا
تقریبا تموم اینتا دیوار از بين بورده و تنها قسمتاي کچيکی از وه که خاک سَر دیّه،
بموندسته.[۱][۲].

این دیوار دومین گتِ دیواری هسته که وجود دارنه؛ چین دیوار (شش هزار کیلومتر جه)
ونجه گتته هسته.[۳] بعضی منابع آلمان سمیز دیوار (طول ۵۴۸ کیلومتر جه) ره هم ونجه
گتته دونّه و گانّه وه سومین گت دیوار هسته.[۴].

از اونجه که اینتا دیوار در جنوب دهستان (در ترکمنستون فعلي) و شمال گمیشان آغاز
بي‌یه و از نزدیکاي گرگان و روخنه گرگان هم عبور کرده به این اسم نیز وه ره گتنه.
همچنین محمد بن نجیب بکران در جهان نامه نام اینتا دیوار ره تجنبار بنويشته[۵] و
آرنه باستان‌شناس سوئدی نیز در تپه‌های باستانی دشت گرگان به این نام اشاره دارنه.

ویشتر تاریخ‌نگاران بر این باورنه انوشیروان ساسانی این دیوار ره بنا بشته، اما
گردیزی در زین الخبار آغاز بساتن وه ره به یزدگرد اول و تموم بين وه ره به
انوشیروان نسبت دنه[۶]. مارکوارت نیز در شهرستان‌های ایران به بساتن اینتا دیوار
توسط یزدگرد و بساتن شهر دهستان توسط نرسی اشکانی و کمش تپه توسط آژی‌دهاک اشاره
کنه[۷]. سعید نفیسی هم در تاریخ تمدن ایران ساسانی از تعمیر وه توسط مازیار
فرمانروای طبرستان خبر دنه[۸].

بسیاری از کارشناسان براین باورنه دیوار تاریخی گرگان همزمون با دیوار چین ساخته
بيه و هر دوتا برای مقابله با مهاجماني به اسم هپتال‌ها که از شمال وارد بينه ساخته
بيه.[۹].

ابن اسفندیار، پر تاریخ مازندران و نویسنده کتاب تاریخ طبرستان، و رابینو، نویسنده
فرنگی دوره قاجاریه، در شِ کتب بساتن اینتا دیوار ره به فرخان بزرگ که از سلسله
دابویگان تبرستانبيه نام بوردنه.[۱۰]

اتفاق نظر دره که اینتا دیوار برای جلوگیری از ترکتازي قبيله هاي صحرانورد بساته
بيه، ابن خردادبه در مسالک و الممالک از تصرف اینتا دیوار به‌دست صول (چول) پادشاه
ترکان ‌نویسنه و ثعالبی نیز در غرور ملوک فرس و سیرهم نام دیوار ره دربند صول یا
دروازه صول ‌نویسنه[۱۱].

سرخ ديوار گرگان از ساحل کمش تپه در اترک‌روخنه ِجنوب و بندر ترکمن ِشومال شروع
بونه،اما ونه آخر به روشنی مشخص نیه. مصب گرگان ِروخنه و یا قله کوه علی آباد.

سال ۱۳۱۶ گادِر، اریک اشمیت خلبانی آمریکایی که شه بالون جه نقاط باستونی ایران جا
عکاسی ‌کارده، منطقه گرگان دله متوجه اتا دیوار سِرخ رنگ بيّه که سمت دریا جه به
طرف کوه‌ئون پیش‌کمر شی‌یه. عکس برداری‌ئون وه اسناد مهمی ره باستون‌شناسون بعدی
وسّه برجای بی‌یشته. سال۱۳۵۰ گادر، ممد یوسف کیانی باستون‌شناس ایرانی با انجام
مطالعاتی طول دیوار ره حدود ۱۷۵ کیلومتر برآورد هکرده[۱۲].

ارقام گوناگونی در مورد طول اینتا دیوار وجود دارنه، از پنج[۱۳] تا صد و هشتاد
فرسنگ[۱۴]، که ممکن هسه به دلیل نابودی بخش‌هایی از دیوار و همچنین تکه تکه بينش
باشه. در اینتا مورد نجیب بکران به دیواری که از درگز تا سرخس ادامه پيدا کنه اشاره
هکرده و گنه «معلوم نيست تا هم خود از دیوار است یا آن خود دیواری دیگر است...»[۱۵]

در مورد جنس دیوار هم حرفاي گوناگونی وجود دارنه؛ بلاذری آن ره از سنگ و سرب، ابن
فقیه از آجر و آهک، ابن خردادبه از آجر و گچ، فردوسی از سنگ و گچ، ثعالبی از سنگ
مرمر (بخشی از آن) و نجیب بکران از خشت بَپِتْ بنویشتنه. بخشی از دیوار که در
روستای گوگجه (شمال کلاله) از زیر خاک بیرون بيموئه، از گت آجر ب ساته بيه.

بررسی‌های گروه باستان شناسان ایرانی و باستان شناسان دانشگاه‌های ادینبورگ و
دورهام، نشون دنه در بساتن اینتا گت دیوار ده‌ها میلیون قالب آجر به کار بورده.اونا
اتا خله شاهد از کوره و کارگاه بساتن آجر در طول دیوار و در فواصل نزیک به اونتا
پيدا هکردنه که نشون دهنده اتا خله گت کارگاه صنعتی برایبساتن اينتا ديوار هسه. طبق
برآوردها۳۰هزار سرباز ‌تونسنه در طول دیوار مستقر بون. باستان شناسان با نمونه
برداری و آزمایش کِلِنْ و زغالای به جا بمونسه در آجرپج خنه، نشون هدانه که قدمت
دیوار به قرنای پنج و ششم میلادی ‌رسنه[۱۶].

قدمت اینتا دیوار که از گل آجر سرخ رنگ ساخته بيه به دوره ساسانی برگردنه. یک تیم
باستان‌شناسی مرکب از محققان ایرانی و بریتانیایی موفق بينه تاریخ احداث اونتا ره
سده ۵ و یا ۶ میلادی تعیین هکنن. پادشاهان ساسانی که با امپراتوری روم شرقی جنگ‌های
مداومی داشتنه از سوی شمال نیز با تهدید قوم هون (Hun) و دیگر اقوام شمالی رو به رو
بينه. بنابراین دیوار تونسه محل رخنه این اقوام ره به داخل ایران در فواصل
کوهستان‌های قفقاز و خط ساحلی دریای مازندران دونه [۱۷].

از جمله دلایل متروک بين اینتا تاسیسات دفاعی تونه نیاز به حضور سربازان ویشتر در
نبرد با امپراتوری بیزانس یا مقاومت در برابر حمله اعراب بي بو [۱۸]..

اینتا دیوار از دیوار هادریان که توسط امپراتور هادریان در مرز انگلستان و اسکاتلند
بساته بيه طولانی‌تر و از خله از بخش‌های دیوار چین، بیش از هزار سال کهن‌تر هسه.
تصور بونه که اینتا دیوار سومین گت ديوار تاریخی (بعد از دیوار چین و دیوار سمیز
آلمان) جهان و گت ترين دیوار آجری دنیا باشه. اینتا دیوار همچنین طولانی‌ترین اثر
تاریخی ایران هسه که طی ۹۰ سال بساته بيه.

بررسیهای باستان‌شناسی نشون دنه که مهندسی ایران و امپراتوری ساسانی به خوبی با
مهندسی امپراتوری روم رقابت داشتنه و یا حتی از آن پیشی بيتنه. بررسی‌های اخیر
اینتا دیوار، بینشی اروپایی مدار ره نسبت به تاریخ جهان به چالش کشنه.



https://mzn.wikipedia.org/wiki/%DA%A9%D9%88%D9%85%D9%88%D9%86%DB%8C%D8%B3%D8%AA

کمونیسم (انگلیسی جه: Communism) اتا ایدئولوژی هسته که تلاش کانده اتا جامعه بسازه
که ونه دله خصوصی مالکیت وجود نداره و همه چی سَره مردمون هم‌باز بائن ولی حکومتی
هم وجود نداره که مردمون سَر حکومِت هاکنه. کمونیسم ره سوسیالیسم ِچلّه‌ئون
(=شاخه‌ها) جه دونّه. بعضی کشورون هم، چین واری، کمونیسم ره اتا جدیدِ دین دونّه.

کمونیستی کشورون و حزبون شه دسته‌بندی‌های زیادی دارنه. مثلاً مائوئیسم، تروتئیسم،
مشورتی کمونیسم، لوگزامبورگیسم، آنارشیست کمونیسم، مسیحی کمونیسم، استالینیسم،
تروتئیسم و...

کارل مارکس گاته وقتی فقیر آدمون (= پرولتاریا) حکومت جه بَرِسِن، نتونّه
ات‌دَقِستی مالکیت ِقانون ره بِشکِنِن و شه بخاستی‌ئون ره انجام هادِن. وشون ونه
اول انقلاب هاکنن و وقتی پیروز بَیینه شه اتا جدید ِدیکتاتوری بسازِن که ونه نوم
وانه «پرولتاریایِ دیکتاتوری». مارکس گاته این دیکتاتوری ونه سعی هاکنه که جامعه ره
آماده هاکنه و ونه دله مالکیت ره لغو هاکنه تا مملکت کم‌کم «کمونیسم» جه بَرسه.
بنابرین کمونیسم مارکس ِکتاب دله «بی‌مالکیت و بی‌دولت ِکشور» ِمعنی ره دائه.

ولی بعدها وقتی شوروی اولین سوسیالیستی حکومت ره بساته، لنین شه حکومت دله اتا حزب
بساته که همه کاره بی‌یه و پرولتاریایِ دیکتاتوری ره بعهده داشته. وه این حزب ِنوم
ره بی‌یشته «کمونیست حزب» و بعضی سوسیالیستون، که وشون طرز فکر فرق داشته، جه سیوا
بیّه و هیچ وقت نتونِسته کمونیسم واقعی معنی ره اونتی که مارکس بائوت بی‌یه، اجرا
هاکنه. هیچ کشور دیگه‌یی هم این کار ره نکارده و همینسه اسا اتی بیّه که کشورونی که
سوسیالیستی اَرمون دارِن و تک‌حزبی بائِن ره کمونیست خوندنّه.



https://mzn.wikipedia.org/wiki/%DA%A9%D9%88%D8%B1%D8%AF%D8%B3%D8%AA%D9%88%D9%86_%D8%AF%D9%85%D9%88%DA%A9%D8%B1%D8%A7%D8%AA_%D8%AD%D8%B2%D8%A8

کوردستون دموکرات حزب (پارتی دموکراتی کوردستان؛ PDK) معروف به پارتی، اتا کورد
ِسیاسی حزب هسته، که عراق، ایران، ترکیه، سوریه و لبنان دله فعالیت دانّه.[۱] مصطفی
بارزانی که اتا از کوردی ملی‌گرایی جنبش ِرهبرون بی‌یه؛ ونه مؤسس بی‌یه. اینتا حزب
ره سال ۱۹۴۶ بغداد دله بساتنه. مصطفی بارزانی اون گدر مهاباد دله دیّه و أی فرار
هاکرده شوروی دله. این مدت کوردستون دموکرات حزب، مول‌مولکی اداره بی‌یه.

عبدالکریم قاسم کودتا په، سال ۱۹۵۸ این حزب عراق دله رسمی بیّه و بتونسته سال ۱۹۷۰
خودمختاری ره حکومت جه بَیره، سال ۱۹۷۵ قرارداد الجزایر په، وشون مجبور بینه بئن
ایران دله.

بعد از وه مسعود بارزانی اتا انتخابات جه حزب ِکنکره دله سازمان ِرهبر بیّه و عراق
ِکوردستون دموکرات حزب شه مبارزات ره دمباله بیته، تا بتونسته سال ۱۹۹۱ عراق
کوردستون دله اتا کوردی حکومت بساجه.[۲]



https://mzn.wikipedia.org/wiki/%DA%A9%D9%86%DA%AF%D9%88_%D8%A8%D8%B1%D8%A7%D8%B2%D8%A7%D9%88%DB%8C%D9%84

مختصات: شرقی‌″۲۲ ′۳۳ °۱۵ جنوبی‌″۲۴ ′۲۶ °۱﻿ / ﻿۱۵٫۵۵۶شرق ۱٫۴۴جنوب﻿ / ۱۵٫۵۵۶;-۱٫۴۴

کنگوی ِجمهوری یا کنگو برازاویل (فرانسوی جه: République du Congo)‏ اتا کشور میونی
آفریقا دله هسته. ونه نیشتنگا نوم برازاویل هسته. این کشور جمعیت حدود ۴ میلیون ۳۰۰
هزار نفر و ونه رسمی زبون فرانسوی هسته. این کشور گابون، کامرون، میونی آفریقا،
کنگو دموکراتیک جمهوری و آنگولا (کابیندا) جه هم‌سامون هسته.

این کشور ِاکثریت مسیحیت و پروتستان ِپه‌روو هستنه و مسیحیت ِدیگه مذاهب هم
طرفدارونی شه وسّه دارنه.

کنگو برازاویل دله رسمی زبان فرانسوی هسته، اما لینگا، کیکُنگو و تکّه هم اتخله
گِنِش‌کَر دارنه.

کنگو برازاویل ۱۲ دپارتمان (فرانسوی جه: département)‏ دانه. هر دپارتمان هم شه
چنتا بخش (communes) جه تقسیم وانه. استان‌های کنگو برازاویل عبارتند از:



https://mzn.wikipedia.org/wiki/%DA%A9%D8%A7%D9%81%D8%B1_%D9%82%D9%84%D8%B9%D9%87

این قلعه در ناحیه جنوبی روستا و در فاصله حدودا" ۷۰۰ متری از آخرین منزل مسکونی
واقع است. ارتفاع آن از سطح دره‌های اطراف ۱۲۰ متر می‌باشد و ظاهرا" آب قلعه از
دره‌های مجاور تامین می شده است . دربالای قلعه (ضلع شرقی) بر اثر حفاری غیر مجاز
آثار یک حوض به ابعاد تقریبی ۶*۳*۵ متر مشاهده گردیده است. دیوارهای اصلی این حوض
بر روی شالوده سنگی بنا شده است. آثار دیواره‌های سنگی و آجری بناهای دیگر در بالای
قلعه به وضوح نمایان است که از آجرهای ۹*۴۰*۴۰ استفاده شده است . در چیدن دیوارهای
بناها از دو نوع آجر استفاده شده است و می توان نتیجه گرفت که از آجرهای بناهایی که
قبل از این بناها در این محل بوده و این بناها بر روی آن‌ها ساخته شده اند استفاده
شده است . اسناد و کتاب هایی در این خصوص بوده است که حتی ساکنین این قلعه را معرفی
می کرده است و از این کتابها فعلا" اثری در دسترس نیست. ساکنین این قلعه گبری‌ها
بودند که قومی کافر و در علم پیشرفته بودند. مطالعاتی که روی آجرها توسط سازمان
میراث فرهنگی استان انجام گرفت نمایانگر آن است که به روایتی آثار از بین رفته در
چهار طبقه روی قلعه بنا شده است. طبقه اول:اصطبل و محل حیوانات؛طبقه دوم: آشپز خانه
و بیوتات ؛ طبقه سوم: امیر نشین و محل امرا و طبقه چهارم استخرهای آب و مراکز
تفریحی. بنا به اظهار مسئولین میراث فرهنگی، کافر قلعه از بناهای قابل نگهداریست نه
قابل بازسازی و به جهت حفاظت آن اخذ هر گونه موافقت اصولی در اطراف آن ممنوع می
باشد. ساختمان‌های کافر قلعه در حدود صد سال پیش قابل مرمت بوده اند ،زیرا آجرهایی
که درحمام امره به کار رفت از ساختمان‌های اینجا گرفته شده است. نگرنده در حدود سال
۱۳۵۳ دیوارهای بنای کافر قلعه را که حدودا" ۲ متر بوده و پلان آن قابل تشخیص بود،
به چشم دیده است و فعلا" اثری از آنان نیست. همچنین بر روی این قلعه و در دامنه‌های
آن اشیاء سفالی و سنگی زیادی موجود بوده است، که در اثر عدم اطلاع اهالی و از جمله
چوپانان شکسته و ازبین رفته است.



https://mzn.wikipedia.org/wiki/%DA%A9%D8%A7%D8%B1%D9%84_%D8%A7%D9%88%D9%84

کارل اول یا شارل فرانتس یوزف لودویگ هوبرت گئورگ اتو ماری فُن
هابسبورگ-لوترینگن(به آلمانی زبون: Karl Franz Joseph Ludwig Hubert Georg Otto
Marie von Habsburg-Lothringen)(بزائهٔ ۱۷ اوت ۱۸۸۷- بمردهٔ ۱ آوریل ۱۹۲۲) آخرین
شائ اتریش-مجارستون و آخرین امپراتور اتریش، آخرین شاء مجارستون، بوهم، کرواسی و
گالیسی و لودومری و آخرین کسی بی‌یه که سلسلهٔ هابسبورگ-لوران جه به شائی برسی‌یه.

وه سال ۱۹۱۶ اتریش-مجارستون شا بیّه و سال ۱۹۱۸ (دِسال په‌یی‌ته) دولتی امور جه
کناره‌گیری هاکرد ولی پادشاهی جه استعفا ندائه. هرتی که بی‌یه، ونه مقوم ره
لینگِ‌لو بَییتنه و وه شه زندگی ِآخرین سال‌ها ره هم صرف این هاکرده که شه مقوم ره
پس بَییره. کاتولیک کلیسا هم ونه بمردن ِپه، وه ره «متبرک» بخوندسته.



https://mzn.wikipedia.org/wiki/%DA%A9%D8%A7%D8%AA%D8%A7%D9%84%D9%88%D9%86%D9%88%D9%86

مختصات: شرقی‌″۰۰ ′۳۹ °۰ شمالی‌″۰۱ ′۳۴ °۴۰﻿ / ﻿°۰٫۶۵۰شرقی °۴۰٫۵۶۷شمالی﻿ /
۰٫۶۵۰;۴۰٫۵۶۷

کاتالونون (کاتالونی جه:Catalunya، کاتالونیا هم گانه) اتا سامون نوم هسه کی اوروپا
ره جنوب ور جا بأئیته. ونه نوم، کاتالونی‌ئون (وشونی کی ای سامون و دور و ور دله
نیشتنه) جه بیت بیه و وشون زیوون کاتالونی نوم دارنه و اتا فرهنگ جه زندگی کننه.

کاتالونیا گتی ۴۱.۰۰۰ تا چارگوش کیلومتر پلی بونه. ای سامون ره همسادون جنوب ور جه
زامون-راست‌گأرد-واری :ایسپانیا (زاراگوزا)، آندورا و فرانسه (روسیله‌ئون) هسنه. ای
سامون خوراسون وأر باله‌ریک ده‌ریو (مه‌دیته‌رانیج ئو جه) دأره. کأتالونیا ره
نیشتگا بارسلونا هسه. ونه خار اشناس شهرون ترسا، زابادلا و بالادونا هستنه.



https://mzn.wikipedia.org/wiki/%DA%98%D8%A7%D9%86_%D9%BE%D9%84_%D8%AF%D9%88%D9%85

پاپ ژان پل دوم (به لاتین: Ioannes Paulus PP. II) که کارل جوزف وتیولا اسم جه سال
۱۹۲۰ لهستون دله دنیا بموئه و ۱۶ اکتبر ۱۹۷۸ پاپ و واتیکان حاکم انتیخاب بیّه و تا
بمردن زمون ۲ آوریل سال ۲۰۰۵ این کار ره داشته. وه اولین و تینار پاپ اسلاو و
لهستونی و اولین غیرایتالیایی پاپ بعد از پاپ آدریان شیشوم هلندی ۱۵۲۲ جه بی‌یه.

ژان پل دوم اتا از پرنفوذترین رهبرون سده بیستوم میلادی بشناسی‌یه وانه. این باور
دره که وه نقش مهمی پایان کمونیسم سر شه کشور، لهستون، و به تدریج اروپا دله داشته.
وه همینتی کاتولیک کلیسا ارتباطات ره اسلام، یهودیت و شرقی ارتدکس کلیسا جه بتتر
هاکرده.

وه اولین کاتولیک پاپ بی‌یه که ۶ مه ۲۰۰۱ دمشق ِاتا مسجد دله بورده و ونه دله عبادت
هاکرده.



https://mzn.wikipedia.org/wiki/%DA%86%DB%8C%D9%86%DB%8C_%D8%B2%D9%88%D9%88%D9%86

ماندارین (Beifanghua یا Guanhua) اتا زبون هسه که چین کشور دله وره گنش کننه.
تاینتا زبون دنیا دله ویشترگنش کر ره دارنه. ونه گنش کرون چین، کوبا، سینگاپور و
تایوان دله درنه. چینی زوونون شه دِتا چله بونه که وشون نوم هسه: مالایالام و
مانداراین که اسا مالایالام ره کانتونی هم گنه. اینتا زبون اتا میلیارد گنش کر
دارنه. مانداراین ِچینی چین کشور رسمی زبون هسه و ونه گنش کرون کانتون جه توم
ویشترهسنه.

چین کوهن‌ترین ادبیات ۱۰۰۰ تا ۲۰۰ سال پیش میلاد جا ره رسنه که اونا ره کونفوسیوس
ادب گتنه و وشون گت تریم کیتاب نوم منشیوس بیه. چین اتا از کوهن‌ترین ئو گت‌ترین
کیتاب‌ئون تاوته گنج هسه. وختی که چینیون ولگ ره درست هکردنه (میلادی ۱۰۵ سال) وشون
ادبیات خله پشی بورده و شعرگوئونی مثل لی بو، توفو، انج دی و سوتنج پیدا بینه. بعد
هم واژه‌نومه کیتاب بنویشتن سر بیته که ونه اوج کانج هسی زمون (مازرونی ۱۱۷۴ سال تا
مازرونی ۱۲۳۴ سال) بیه. مینگ حکومت دروه ( مازرونی ۸۸۰ سال تا ۱۱۷۶ سال) هزارون
کیتاب بنویشت بیه. میلادی ۱۳ سده دله سه گونه کشورون چه کوت کیتاب بنویشت بیه.
میلادی نوزده سه دله مردم همه برارنه بنویشت بیه و اینگلیسی زوون هم برگردون بیه
بعد هم سرخ اِتاقون رویا که اتا طایفه سوقوط هکردن داستان بیه که ایقتصادی هارشا جا
وشون وضع خله خار بیه بنویشت بیه. میلادی بیستومی سده ئله بنویشت کرونی مثل هوشیبه
ئو لوسین دینه.



https://mzn.wikipedia.org/wiki/%DA%86%D9%84_%D8%B3%D8%A7%D9%84_%D8%B9%D8%A7%D8%B4%D9%82%DB%8C

چل سال عاشقی سومین آلبوم کیوس گوران به مازرونی هسته. چل سال عاشقی تاریخ ۷ اسفند
۱۳۸۸ انتشارات مهرآوا جه مونتشر بیّه.

این آلبوم به شکل سی‌دی‌ئون حامل مجموعهٔ آثار که همراه با کتابچه‌ای دیینه، پخش
بیّه که شامل متن ترانه‌ها و وشون ترجمه‌ئون فارسی بینه و ات‌کمه بعد هم این
مجموعه‌ی کاستی نوارون بروته بینه که البته اتا از اشعار این کاست‌ها دله
دنی‌یه.[۱] [۲] کیوس آخرسری، تموم درآمد حاصله ره به امور خیریه هدائه.

این آلبوم شامل شیشتا شعر هسته که خادی کیوس گوران وشون ره خوندنه و فواصل بین این
شیش‌تا شعر، ترانه‌ئونی درنه. این آهنگ‌ها هم توسط ارسلان طیبی بخوندسته بینه. در
کُل این آلبوم زمون ۶۵دقیقه هسته.[۳]

بین شعرون و داستان‌ها که توسط کیوس گوران بخوندسته وونه، ترانه‌ئونی به صورت
انتخابی قرار بییتنه. این موسیقی‌ئون آرشیوی، به علت ناشنوا بی‌ین ِکیوس گوران،
توسط رجب رمضانی انتخاب بینه و همگی از آثار پخش بیّه انتشارات مهرآوا هستنه. این
میون ۴تا موسیقی از آلبوم ورف سما و ۲تا موسیقی هم آلبوم مازنی خونش جه هستنه.[۴]



https://mzn.wikipedia.org/wiki/%D9%BE%DA%98%D8%A7%DA%A9

پژاک (کوردی جه: پارتی ژیانی ئازادی کوردستان‎ یا Partiya Jiyana Azad a
Kurdistanê) اتا مسلح سازمان ایران دله هسته. این سازمان هدف، بساتن اتا کورد
ِدولت، ایران ِکوردستون دله، هسته. [۲]

این حزب زمونی بساته بیّه که عبدالله اوجالان ره ترکیه دله بَییتنه و زندونی
هاکردنه. اون گادِر ایران ِکوردی شهرون دله اعتراضات پیش بمونه که سپاه اینان ره
سرکوب هاکرده ولی باعث بیّه بعضی جوون‌ها پ‌ک‌ک جه علاقه پیدا هاکِنِن.

وقتی که اوجالان بائوته اِما نخامبی گت کوردستون ِکشور ره بسازیم و فقط فدرالیسم
دِمبال دَرمی، پ‌ک‌ک ِایرانی اعضا اعتراض هاکردنه و وشون وسّه سؤال پیش بموئه که چه
ونه مبارزه هاکنن تا ترکیه اتا فدرال کشور بواشه، درحالیکه شه ترکیه‌یی نینه؛ این
گادِر بی‌یه که اتا چلّه پ‌ک‌ک وسّه بساته بیّه که ایرانی اعضا ونه دله مبارزه
کاردنه. [۳]

این گروه نوم پژاک هسته که «Partiya Jiyana Azad a Kurdistanê» مخفف هسته و
«کوردستون ِآزادِ زندگی ِحزب» ره معنی دِنه. اسا پژاک پ‌ک‌ک په‌روو هسته و این
سازمان ِایرانی چلّه حیساب وانه.[۴] این گروه کومله جه ایدئولوژی اختلاف دانّه و
مسلحونه درگیری ره دمبال کانده. [۵]



https://mzn.wikipedia.org/wiki/%D9%BE%D8%A7%D9%86%D8%AF%D9%88%D8%B1%D8%A7

پاندورا شابلون:یونانی جه، یونانی اسطوره‌ئون دله، اولین زنی بی‌یه که بموئه زمین
سر.

هفائستوس وه ره زئوس دستور جه ئو و گِل جا بساته تا پرومتئوس که آدمون جه کا کارده
ره مجازات هاکنه. خدائون هرکومتا وه ره ات‌چی هدانه؛ آفرودیته وه ره زیبایی، آپولو
وه ره موسیقی، هرمس وه ره دین و و... هدانه؛ همینسه آخرسری هرمس ونه نوم ره بی‌یشته
پاندورا یعنی «تموم نعمتون».

پرومتئوس وه ره زئوس جه قبول نکارده، اما ونه برار، اپیمتئوس، ونجه ازدواج هاکرده.
پاندروا اتا جعبه ره که بائوت‌بینه وا نکانن ره باز هاکرده و همینسه تموم مصیبتون
بنه سر تنک‌تِرو بیینه. فقط امید بموندسته تا آدمیزاد وسّه ات‌تی کومک بائه.



https://mzn.wikipedia.org/wiki/%D9%87%D9%85%D8%B3%D9%88%D8%AF_%DA%A9%D8%B4%D9%88%D8%B1%D9%88%D9%86_%D8%A7%D8%AA%D8%AD%D8%A7%D8%AF%DB%8C%D9%87

مشترک‌المنافع کشورون اتحادیه یا همسود کشورون (انگلیسی جه: Commonwealth of
Nations) اتسری کشور هستنه که به جز موزامبیک و کامرون همگی قبلاً بریتانیا مستعمره
بینه. این اتحادیه دله ۵۳تا مستقل کشور درنه. این کشورون ِکایری ِاساس سنگاپور
اعلامیه هسته که سال ۱۹۷۱ بنویشته بیّه و ونه په حقوق بشر، قانون ِحکومت، فردی
آزادیون، مساوات، دموکراسی، آزاد تجارت، جهونی صلح و... سَره همه ونه تِلاش
هاکِنِن.

ملکه الیزابت دوم این کشورون ِهمبستگی ِنماد هسته. این اتحادیه‌ی ِاعضا سیاسی پیمون
ندارنه و فقط وشون پیمون بعضی مسائل خاص په‌روو هسته. ویشته این کشورون دله ملکه
الیزابت اتا گت ِفرماندار انتخاب کانده که ونه نماینده اون کشور دله هسته و بعضی
کشورون دله این مقوم رییس‌جمهور ِاختیارات ره دانّه.[۱].



https://mzn.wikipedia.org/wiki/%D9%86%D9%88%D8%B3%D8%A7%D9%86%DA%AF%D8%B1_%DA%A9%D9%88%D9%84%D9%BE%DB%8C%D8%AA%D8%B3

نوسانگر کولپیتس اتا نوسانگر هسِّه که سال 1928 میلادی امریکا دله توسط ادوین هنری
کولپیتس ارائه بیِّه. اینتا اتا نوسانگر الکترونیکی از نوع نوسانگرهای LC هسِّه که
اتا القاکر (سیم‌پیچ) و خازن و اتا تقویت‌کننده جه بسات بونه. ویژگی متمایز اینتا
نوسانگر استفاده از پسخوراند در عنصر فعال (مثل ترانزیستور یا الکترونی لامپ و یا
اتا عملیاتی تقویت‌کرِ) که تقسیم‌کر ولتاژ خروجی جا که دِتا خازن کم ظرفیت با هم
سری دوس هسِّنه و اتا القاکر جا هم سری هسِّنه.

نوسانگر کولپیتس در واقع دِبرابر و دِتایی بیی ِاتا نوسانگر هارتلی هسِّه. نوسانگر
هارتلی دله فیدبک دتا القاکر میون جا بییت بونه که ولتاژ تقسیم‌کر هسِّنه (دتا
سیم‌پیچ).



https://mzn.wikipedia.org/wiki/%D9%86%D9%88%D8%B1

نور (وه‎نه کوهنه نوم: سولده)مازرون اتا شهرستون هسه که ونه جمعیت ۱۰۴۸۰۷ (سال ۱۳۸۵
دله) نفر هسه . نور شهرستان سه تا بخش دارنه . بلده ی بخش که سه تا دهستان دارنه
اوزرود و تتارستاق و شیخ فضل الله . چمستان بخش که سه تا دهستان دارنه لاویج و
میانرود و ناتل رستاق . مرکزی بخش که سه تا دهستان دارنه میانبند و علیا و سفلای ی
ناتل کنار . ونه دیدنی جائون شامل : بلده ی پولاد قلعه , نیما یوشیج سره , رویان
اوپری اوشار , لاویج گرم او , نارنجستان هوتل , نور زیبای جنگل و دریا . نور شهرتان
پنج تا شهر دارنه : نور (سولده) ونه جمعیت ۲۱۸۰۶ (سال ۱۳۸۵ دله) نفر , رویان
(علمده) , ایزدشهر (ایزده) , چمستان و بلده .



https://mzn.wikipedia.org/wiki/%D9%86%D8%A7%D9%BE%D9%84%D8%A6%D9%88%D9%86_%D8%A8%D9%86%D8%A7%D9%BE%D8%A7%D8%B1%D8%AA

ناپلئون یکم یا ناپلئون بناپارت (به فرانسوی: Napoléon Bonaparte) (بزائه: ۱۵ اوت
۱۷۶۹ میلادی - بمرده: ۵ مه ۱۸۲۲)، اولین فرانسه امپراتور (سال‌ئون ۱۸۰۴ تا ۱۸۱۵
میلادی) بی‌یه. وه، جزیره کرس دله اتا پرجمعیت خانواده‌ی دله دنیا بمو، سه تا خاخر
و چارتا برار داشته. زمونی که کرس توسط جوموری جنوا (حکومتی ایتالیایی) به فرانسه
واگذار بیی‌یه.[۱] در آن زمون، این جزیره، جزء حکومت جنوا (ایتالیای امروزی دله)
بی‌یه. اما بعدها به اشغال فرانسه دربمو. ناپلئون اول مارسی دله افسر ارتش بی‌یه و
۲۶ سالگی سر از سوی رهبرون انقلاب فرانسه مامور حفظ نظم و بساتن حکومت نظامی پاریس
دله بیّه. وه خله زود بر ضد جوموری‌خواهون کودتا و جوموری ره لغو هاکرده. سپس با
تاج‌گذاری شه ره امپراتور فرانسه بخوندسته و قدرت برتر اروپا بیّه. سپس به ایتالیا
حمله هاکرده و با حمایت مردم این کشور، اونجه ره از دست حکومت اتریش خارج هاکرده.
سپس مصر دله بورده و به سلطه مملوک‌ئون مصری هم پایان هدائه و سوریه ره هم ضمیمه
خاک کشور هاکرده. بازگشت سر به فرانسه با کومک دِتا از شه برارون لوسین و ژوزف مجلس
ره منحل هاکرده و شه ره امپراتور بنومسته. سپس پروس، هلند، لهستان، بلجیک و سرزمین
اتریش ره هم بییته. در جنگ دریایی با انگلیس شکست بخارده. اما ایسپانیا و پرتغال ره
هم به متصرفات ایضافه هاکرده. اون گادر روسیه بیّه و تا مسکو پیش بورده. ضمن اینکه
این دوره دله طی قرارداد فین کن اشتاین با فتعلی شاء (حاکم ایران) که با روس‌ها جنگ
داشنه همکاری هاکرده. اما بعد از اونکه اتحادیه سوم ره شکست هدائه با امپراتور
روسیه علیه بریتانیا موتحد بیّه و با قرارداد صلح تیلسیت با روسیه آشتی و به فتعلی
شاء ایرانی خیانت هاکرده.



https://mzn.wikipedia.org/wiki/%D9%85%DB%8C%D9%85%D9%88%D9%86

شادی‌ئون (فارسی جه: میمون) ات‌تی پستاندار هسته که ونه نوع جه حدود 260 جور حیوون
پیدا هاکردنه. شادی‌ئون ویشته دارسر زندگی کانّه ولی بعضی جور شادی‌ها بِنِه سَر هم
درنه. شادی کلاً ات‌تی هوشمند حیوون حیساب اِنه. شادی‌ها معمولاً دِم دارنه که
آدم‌مونائون دله اینتی نی‌یه، چن جور شادی هم درنه که دِم ندارنه و وشون اسم «بربری
شادی» هسته.

شادی‌ها پیش‌شادی‌های ِنسل جه جهش پیدا هاکردنه. شادی‌مونائون ِاولیه جنوبی آمریکا
دله نود میلیون سال په تکامل پیدا هاکردنه که قاره آمریکا مخصوص هستنه.

تا اسا پنج‌تا دولت متحده ایالات آمریکا، روسیه (شوروی)، فرانسه، آرجانتین و ایران
شادی برسینه فضا دله.[۱]



https://mzn.wikipedia.org/wiki/%D9%85%DB%8C%D8%B1%D8%B2%D8%A7_%D8%B4%D9%81%DB%8C%D8%B9_%D9%85%D8%A7%D8%B2%D8%B1%D9%88%D9%86%DB%8C

میرزا محمد شفیع بندپی یا میرزا شفیع مازرونی که اعتمادالدوله و آصف‌الدوله جه هم
شهرت داشته، بزائه‌ی ِآمل و قاجارون ِدوران ِگت مردمون جه بی‌یه که ۱۲۱۵ تا ۱۲۳۴
هجری قمری ایران ِصدراعظم (فتعلی شا دوره) بی‌یه.

محمد شفیع مازرونی اِربابون جه بی‌یه که شه ابتدایی درس‌ها ره بندپی دله بخوندسته و
بعد تهران دله شه درس ره دمبال هاکرده تا فتعلی شای ِصدارت جه برسی‌یه. وه ایران و
روسیه، فرانسه و انگلیس ِقراردادون سَر نظارت داشته. ونه دوره‌ی مهم‌ترین واقعه
ایران و روسیه جنگون و گلستون عهدنومه‌یِ دَوستِن بی‌یه که ونه وسّه ات قسمتون
ایران جه سِوا بینه.

شفیع عباس میرزا دوره خله تلاش داشته ولی ونه بمردن په، وشونا کارها هَدِر بورده و
ناپلئون هم شه قول ِزیر بزوئه.



https://mzn.wikipedia.org/wiki/%D9%85%D9%85%D8%AF_%D9%81%D8%B1%D8%AE%DB%8C_%DB%8C%D8%B2%D8%AF%DB%8C

ممد فرخی یزدی، (۱۲۶۸ یزد - ۲۵ مهر ۱۳۱۸) شاعر و [[روزنومه‌نویس آزادی‌خواء و
دموکرات صدر مشروطیت هسته. وه سردبیر ات‌خله نشریات از جومله روزنومه طوفان بی‌یه.
وه همینتی نماینده مردِم یزد دوره‌ی هفتم مجلس شورای ملی دله بی‌یه و زندان قصر دله
بمرده. معلوم هم نی‌یه کاجه ونه‌سر ره چال بَییتنه.

ونه پی‌یـِر ممدابراهیم سمسار یزدی بی‌یه. ات‌برار داشته، که ونه ایسم عبدالغفور
بی‌یه که یازده سال ونجه گت‌تر بی‌یه. فرخی علوم موقدماتی ره یزد دله یادبَیته.
ات‌کم مکتب‌خنه و ات‌کم مدرسه مرسلین انگلیسی یزد دله تحصیل هاکرده. فرخی تا سن
۱۶سالگی تحصیل کارده و فارسی و مقدمات عربی ره یادبَیته. وه حدود سن ۱۵سالگی به
دلیل اشعاری که علیه مدرسون و مدیرون مدرسه یزد گاته، مدرسه جه اخراج بیّه.[۱]

فرخی شاعری ره وچگی جه شروع هاکردبی‌یه. فرخی خادش معتقد بی‌یه که طبع شعرش؛
موطالعه اشعار سعدی به‌خصوص رباعی زیر به شعر میل هاکرده.

شعر فرخی میون شعرای متقدم، ویشته از همه مسعود سعد سلمان جه متأثر هسته.[۲] وه
علاوه بر اشعار سیاسی، غزلیات عاشقانه هم گاته:

فرخی هوادارون جدی و حقیقی حزب دموکرات شهر یزد بی‌یه. وه ات‌غزل دله آزادی جه
اینتی یادکانده:

نوروز سال۱۳۲۷ هجری قمری، فرخی(برخلاف سایر شعرای شهر که معمولاً قصیده‌یی مدح حاکم
و حکومت وقت ساتنه) ات‌شعر قالب مسمط جه بساته و مجمع آزادی‌خوائون یزد دله
بخوندسته.[۳] آخرسر ِاین مسمط ضمن یادبی‌یاردن تاریخ ایران، خطاب به ضیغم‌الدوله
قشقایی حاکم یزد اینتی بائوته:

همینسه حاکم یزد دستور هدائه ونه‌لامیزه ره نخ و سوزن جه بدوتنه و به زندون
دمبدانه. تحصن مردم یزد تلگرافخنه شهر دله و اعتراض به این کار موجب استیضاح وزیر
کشور وقت از طرف مجلس بیّه. ولی وزیر کشور به‌کلی منکر وقوع چنین واقعه‌یی بَیی‌یه.
دِ ماه بعد فرخی زندون یزد جه فرار هاکرده و شعر زیر ره با ذغال زندون دیوارسر
بنویشته:[۴]

اواخر سال ۱۳۲۸ هجری قمری، فرخی به تهران کوچ بَورده و اونجه مقالات و اشعار مهیجی
ره درباره آزادی روزنامه‌ئون وسّه نشر هاکرده. وه جریون جهونی اول جنگ دله، راهی
بغداد و کربلا بیّه، اونجه تحت پیگرد انگلیسی‌ئون قرار داشته. وه زمونی که به طور
ناشناس خاسته از طریق موصل به ایران بئه به دست سربازون روسیه مورد سوء قصد قرار
بَیته. دورون نخست وزیر وثوق‌الدوله، با قرارداد ۱۹۱۹ مخالفت هاکرده و همینسه مدتی
شهربانی ِزندون دله حبس بکشی‌یه. با راه‌دکتن کودتای سوم اسفند، همراه با بقیه
آزادی‌خائون بازهم مدتی ره باغ سردار اعتماد دله زندونی بیّه.[۵]

فرخی سال ۱۳۰۰ شمسی تهران دله روزنومه طوفان ره منتشر هاکرده. طوفان طول مدت انتشار
ویشته از پونزده‌بار توقیف و وا بیّن منتشر بَیی‌یه. ات‌کم هم زندونی بیّن فرخی
وسّه، انتشار روزنومه دچار وقفه بَیی‌یه. مواقعی که روزنومه طوفان توقیف بی‌یه،
فرخی با داشتن مجوز و امتیاز سایر روزنومه‌ئون مثل «پیکار»، «قیوم»، «طلیعه آئینه
افکار» و «اساره شرق» مقالات و اشعار خادش ره منتشر کارده.[۶] فرخی درباره
توقیف‌ئون پش‌سرهم روزنومه‌ئونش گاته:

سال ۱۳۰۷ خورشیدی، فرخی یزدی به عونوان نماینده مجلس شورای ملی دوره هفتم
قانون‌گذاری، از طرف مردم یزد انتخاب بَیی‌یه و به همراه ممرضا طلوع، تنها
نماینده‌ئون پَس‌بخارد جناح اقلیت ره تشکیل هدانه. با توجه به اینکه تموم بقیه وکلا
حامی دولت رضاشاء بینه، فرخی مرتبأ از سایر وکلا فحش اشناسته و حتی یکبار در مجلس
توسط حیدری، نماینده مهاباد مورد ضرب و شتم نیز قرار گرفت. از آن پس با اظهار اینکه
حتی در کانون عدل و داد نیز امنیت جانی ندارد، ساکن مجلس شد و پس از چند شب،
مخفیانه از تهران فرار نمود.[۷]

وه از طریق شوروی به آلمان بورده و مدتی نشریه‌یی به ایسم «پیکار» دله که
صاحب‌امتیاز وه غیرایرانی بی‌یه، افکار انقلابی خادش ره منتشر هاکرده. چنتا ملاقات
دله با عبدالحسین تیمورتاش گول ِوعده وه ره بخارده و از طریق تورکیه و بغداد به
تهران وَردگسته و بلافاصله تحت نظر قرار بَیته. اندکی بعد به بهانه بدهی به اتا
کاغذفروش اول به زندون ثبت و بعدأ به شهربانی زندون دکته. همزمون پرونده‌یی با
اتهام «اسائه ادب به مقوم سلطنت» وسّه وه تشکیل بیّه. اول به ۲۷ماه و بعد از تجدید
نظر به سی‌ماه زندان محکوم بیّه و به قصر زندون منتقل بیّه. [۸]

فرخی قصر زندون دله و ظاهرأ شهریور ۱۳۱۸ دله به طور عمدی مسموم بیّه. بنابر اظهار
دادستون محاکمه عمال شهربانی، فرخی زندون بیمارستون ده، ب‌وسیله تزریق آمپول هوا
به‌دست پزشک احمدی بکاشته بیّه. گرچه گواهی رئیس زندون حاکی از بمردن فرخی بر اثر
ابتلا به مالاریا و نفریت هسته. مدفن فرخی نامعلوم بموندسته، ولی احتمالأ گورستون
مسگرآباد دله به‌طور ناشناس چال بَیی‌یه.[۹]



https://mzn.wikipedia.org/wiki/%D9%85%D9%85%D8%AF%D8%B1%D8%B6%D8%A7%D8%B4%D8%A7%D8%A1

مَمّدرضاشا پهلوی «به فارسی:محمد رضا شاه پهلوی» (بزائه ۴ آبان ۱۲۹۸ تهران دله،
بمرده ۵ مرداد ۱۳۵۹ قاهره دله) از ۲۵ شهریور ۱۳۲۰ تا شروء اینقیلاب ایران در ۲۲
بهمن ۱۳۵۷ پادشائ ایران بیه. وه با شروء اینقیلاب ایران برکنار بیه و از این رو
آخرین شائ نظام سلطنتی در ایران به حساب انه.

ممدرضا در ۱۷ سالگی از سوئیس به ایران بردگسّه و در دانشکده افسری تحصیل ره ادامه
هدائه. در سنه ۱۳۱۸ با فوزیه خواهر ملک فاروق شائ مصر ازدواج هکرده. حاصل این پیوند
دختری به ایسم شهناز بیه. طی این دوره از زندگی، ممدرضا به تدریج در کنار رضاشا با
فونون سلطنت و رموز سیاستون آشنا بیه و جلسات روزانه مونظمی میون وشون برقرار بیه.

کودتائ ۲۸ مرداد، که با طرح و حمایت پیلی و ایجرائی سازمون مخفی ایطیلاعات
بریتانئون و سازمون ایطیلاعات نیشتنگائئ آمریکا، علیه دولت مصدق در مرداد ۱۳۳۲
انجوم بیه موجب برکناری دولت دوکتور مصدق بیه و ممدرضا که پس از شکست کودتای ۲۵
مرداد به روم بورد بیه به ایران بردگسه و دوران حکومت مطلقه خادش ره سر بیته.

سید روح‌الله خمینی ملاء اهل تشیع رهبری قیومی ره عهده بیته که حکومت شا ره سرنگون
بساته. این حرکت که با قیوم ۱۵ خرداد ۱۳۴۲ شروء بیه سرانجوم منجر به خروج نهایی شا
از کشور بیه.(به توصیه آمریکا) و سرانجوم در ۲۲ بهمن ۱۳۵۷ نظام حکومتی شاهنشائئ
سقوط هکرده.

شا پس از خروج از کشور ابل مودتی ره در منطقه بموندسه به اومید اونکه مجددا به
حکومت بردگرده. با شدت یافتن بیماری سرطان طحال، وه مجبور بیه بر خلاف تمایل
دولتمردون آمریکا، برای درمون پزشکی به نیشتنگاء سرطان مموریال اسلون-کترینگ در
ایالات موتحدون آمریکا بوره. با بروز بوحران گروگانگیری، هیچ کشوری علاقه به پناه
دادن اتا سلطان بی تاج و تخت نداشته. روزنامه نیویورک تایمز وه ره به قایقی
سرگردونی تشبیه هکرده که به دونبال بندری برای پهلوبیتن گردنه. شا پس از خروج از
بیمارستون ابل به نیشتنگاء پزشکی ویلفورد هال در پایگا نیروی هوایی لاکلند در
تگزاس، و بعدأ به پاناما و مکزیک سپس از اونجه به مصر بورده. وه در سن ۶۱ سالگی در
۵ مرداد ۱۳۵۹ (۲۷ ژوئیه ۱۹۸۰) در اثر بیماری ماکرو گلوبولینمی ئوالدنشتروم در مصر
بمرده. جسد وه در مسجد الرفاعی مصر دفن بیه.



https://mzn.wikipedia.org/wiki/%D9%85%D8%B9%D9%85%D8%B1_%D9%82%D8%B0%D8%A7%D9%81%DB%8C

مُعَمَّر ممد القَذّافی (بزائه ۷ ژوئن ۱۹۴۲) از سال ۱۹۶۹ رهبر لیبی و رهبر انقلاب
این کشور بی‌یه. معمر قذافی فوریه ۲۰۰۹]میلادی به عنوان رئیس دوره‌یی اتحادیه
آفریقا انتخاب بیّه.[۱]

با اینکه وه بطور رسمی دارای هیچ مقوم یا عنوانی نی‌یه ولی رئیس مجلس شورای انقلاب
لیبی به‌شمار انه و در بیانات حکومتی و مطبوعات دولتی از وه با القاب تشریفاتی
«رهنمای انقلاب کبیر سوسیالیستی اول سپتامبر خلق جوموری عربی لیبی» و «رهبر برارونه
و رهنمای انقلاب» اسم ورنه.

قذافی شطیب الکراعیه وادی جارف دله سرت اوستان دله دنیا بموئه. وه آخرسری هم همون
سرت دله به شکل مرموزی بکوشته بیّه.



https://mzn.wikipedia.org/wiki/%D9%85%D8%B3%D8%B1

مصر اتا کشوری هسته که آفریقای ِشمال‌شرقی وَر دَره و ونه شرقی گوشه سینا
جزیره‌مونا دره که آسیا دلوئه. مصر مدیترانه‌ی ِجنوبی وَر و سرخ دریای غرب قرار
دانه و لیبی، سودان و ایسرائیل و فلسطین جه هم‌سامون هسته.

مصر قدیمی‌ترین تمدن‌ها جه بی‌یه و باستونی مصر ِآثار هَنتا این کشور دله دَره و
توریست جذب کانده. مصر ِاقتصادی منابع خله متنوع هستنه، پولی که توریسم، کشاورزی،
صنعت و خدمات دَریارنه تقریباً نزدیکنه. مصر سیاست و فرهنگ سَره مهمترین عربی کشور
هسته. الازهر دانشگا، که مهمترین اسلامی دانشگا هسته، این کشور دله دَره. احمد حسن
زویل و نجیب محفوظ دِتا مصری هستنه که نوبل جایزه جه بَرِسینه. پطرس غالی، محمد
البرادعی، عمرو موسی و… هم معروفترین افرادی بینه که این کشور جه بتونِستنه
بین‌المللی سازمان‌ها دله رییس بَوون.

مصر خاورمیونه و آفریقای ِپرجمعیت‌ترین کشورون جه هسته و اکثراً ونه مردمون، که بیش
از ۸۰ میلیون نفر هستنه، نیل پَلی زندگی کانّه. این کشور ِدیگه جائون ویشته بیابونی
هستنه و مردمون قدیم تاسا فقط نیل ِپِشت و په‌یی زندگی کانّه. نصف مصریون شهرنشین
هستنه که ویشته قاهره و اسکندریه دله دَرنه.

مصر آخرین کشوری هسته که نیل ونجه گذرنه و همینسه اونجه که نیل شه ئو ره شَنِنده
مدیترانه دله، اتا دِلتا بوجود بموئه که کشاورزی اونجه خله رونق دانّه و خله اون
ات‌شَر بِنه حاصلخیزه.

سوئز کانال که آسیا و آفریقا ره سیوا کانده، مصر دله دَره. این کانال سینا
جزیره‌مونا ره مصر ِاصلی قِسمِت جه سیوا کانده.

مصر دله سال ۱۹۵۲ میلادی، اتا کودتا په، ملک فاروق (آخرین شاه) ره کنار بزونه و اتا
جمهوری بساتنه ولی تا سال ۲۰۱۱، که عربی بهار شکل بَییته، تموم رییس‌جمهورون این
کشور دله نظامی بینه. عربی بهار ِسَره انقلابیون بتونِستنه حسنی مبارک ره ریاست جه
کنار بَزنِن و محمد مرسی، اخوان المسلمون ِجنبش جه، اولین رأی‌گیری دله روز هیودَه
ژوئن ۲۰۱۲ رییس‌جمهور بَیی‌یه. وه هَنتا یک‌سال این مقوم دله دَنی‌بی‌یه که اتا
جدید کودتا پیش بیاردنه و سوم ژوئیه ۲۰۱۳ وه ره دِمبِدانه زندون دله. اتا نظامی،
عبدالفتاح السیسی نوم، این اتفاقات ِپه شه جا ره محکم هاکرده و اتا رأی‌گیری سَره
رییس‌جمهور بیّه.

مصر ِمردم اغلب عرب هستنه و اکثراً اسلام ِپه‌روو هستنه ولی اتی قبطی هم دَرنه که
مسیحیت ِدین ره باور دارنه. این کشور دله هَنتا قبیله‌یی زندگی وجود دانّه.
فی‌المثل دِتا تیره «طواره» و «تیاهه» دله شه اتخله قبیله وجود دانّه.

این کشور دله زنان ِاوضاع خله نخاش هسته چون جامعه مردسالارنه، اتی که زنان ناقص
هاکردن ِویشترین آمار مصر ِشِنه و نود درصد مصری کیجائون ناقص‌سازی وانّه. [۲]

مصر دله بیست و هفت استان دَره که ویشته شمالی و شرقی قسمتون په دَرنه یا اینکه نیل
ِپَلی هستنه.



https://mzn.wikipedia.org/wiki/%D9%85%D8%AD%D9%85%D8%AF_%D9%85%D8%B9%DB%8C%D9%86

محمّد معین (۹ اردیبهشت ۱۲۹۷ در رشت - ۱۳ تیر ۱۳۵۰) استاد زوون فارسی و پدیدآورندهٔ
فرهنگ معین.

محمد معین در روز ۹ اردیبهشت ۱۲۹۷ در حوالی رشت به دنیا بیئموئه. ونه پِر شیخ
ابوالقاسم از روحانیان شهر بیه. بر طبق اول صفحهٔ دستخطی که وی دربارهٔ شه زندگی
بنویشته، تاریخ تولد وی ۱۷ رجب سال ۱۳۳۲ (قمری) برابر با ۲۱ جوزای سال ۱۲۹۳ هسه. در
متن دانشنامهٔ دکتری سال تولَد وی ۱۲۹۱ ذکر بیه. ولی در نوشتهٔ قاب‌ بئی که در ونه
سره و در ونه اتاق کار به دیوار آویزون هسه تاریخ تولد وه دوشنبه ۹ اردیبهشت ۱۲۹۷
بنویشته هسه.

محمد معین تحصیلات دبستانی ره در دبستان اسلامی انجام هداد، و دوره شش ساله ابتدایی
ره ظرف دِ سال به پایان برسنیه. [۱]

محمد معین در ۹ آذر ۱۳۴۵ پس از بردگرسن از ترکیه، در دفتر گروه زوون و ادبیات فارسی
دچار بیهوشی موقت بیه. بلافاصله به بیمارستان آریا در تهران منتقل بیه و بستری بیه.
بئوته بونه که در اثر اشتباه اتا پزشک به حالت اغما بورده. وه ره جهت معالجه ویشتر
در تاریخ ۱۴ مرداد ۱۳۴۶ به کشور کانادا منتقل هکردنه. ولی چون بهبودی در وضعیت وه
موشاهده نیه، در ۱۵ آبان ۱۳۴۶ به ایران بردگردینه و در بیمارستان فیروزگر بستری
بیه. دکتر محمد معین در روز ۱۳ تیرماه ۱۳۵۰ در همون بیمارستون فوت هکرده.[۲]

محمد معین ره در ونه محل آستانه اشرفیه، دفن هکردنه. در سال ۱۳۸۰، عده‌ای به
آرامگاه وه یورش بوردنه و به «اتهام» همکاری معین با رژیم پیشین اون ره ویرون
هکردنه.[۳]

در تابستان سال ۱۳۳۳ به دعوت دانشگاه هاروارد به آمریکا بورده و از موسسات فرهنگی و
فنی و هندی شرق آمریکا دیدار هکرده. پس از اون در کتابخونه‌ها و موزه‌های لندن و
پاریس نیز مطالعاتی بعمل بیارده.

دکتر معین در سالهای ۱۳۳۱ تا ۱۳۳۳ عضو شورای عالی فرهنگ بیه. در آذرماه ۱۳۳۸ از
نیما یوشیج، پیشوای شعر نو در ایران وصیت نامه‌ای بدست بیئموئه که در اون دکتر معین
ره بدون اینکه بدیه باشه به عنوان وصی تعیین هکرده تا اشعار وی ره بررسی هکنه و
قسمت لازم ره انتشار هده و انتخاب و طبع اشعار نیز تحت نظر وی باشه.[۴]

۱ |کتاب= فرهنگ فارسی معروف به فرهنگ معین؛ دوره کامل فرهنگ فارسی، شامل لغات
فارسی، لغات و ترکیبات عربی متداول در فارسی، لغات اروپایی که به تدریج در فارسی
وارد بیه و اعلام اشخاص، اعلام جغرافیایی، در هفت هزار و نهصد صفحه و در شش مجلد
|نویسنده = |مترجم = |ناشر = انتشارات امیر کبیر |شهر= تهران |سال= |شابک= }}

۵. «علامه محمد قزوینی» در سالنامه پارس و نیز مجله فرهنگستان چاپ شد.. تهران:
۱۳۲۴.

۲۰. «برگزیده شعر فارسی»، شماره اول (دوره‌های طاهریان، صفاریان، سامانیان و آل
بویه). تهران: مجله دانشکده ادبیات دانشگاه تهران، ۱۳۳۱.

۲۱. «نصرالدین طوسی: زبان ادبیات پارسی». تهران: مجله دانشکده ادبیات دانشگاه
تهران، ۱۳۲۵.

۲. چهار مقاله تألیف نظامی عروضی سمرقندی، با شرح لغات و توضیح عبارات مشکل و نسخه
بدلها.. تهران: دانشگاه تهران، ۱۳۳۱.

۱. علی الجارم و مصطفی امین. روانشناسی تربیتی ترجمه از «علم النفس و آثاره فی
التربیه و التعلیم». اهواز: انتشارات ادره فرهنگ خوزستان، ۱۳۱۶.

مقالات وی در موضوعات ادب، تاریخ ادیان، ایران دوره قبل از اسلام و عهد اسلامی،
تاریخ ادبیات، آثار باستانی، علوم تربیتی و…؛ در مجله‌های: ایران، مهر، سخن، آموزش
و پرورش، یغما، یادگار، دانش (تهران)، اطلاعات ماهانه، اطلاعات هفتگی، فرهنگ
(مشهد)، ایران لیگ (بمبئی)، روزگار نو (لندن)، اشتار (پایس)، آهنگ (دهلی)، آریانا
(کابل) و نیز در سالنامه‌های پاریس، ایران، جاوید، کارون(تهران) و یادنامه بیروتی
(کلکته) به طبع برسیه و تعداد اونا بالغ بر۲۰۴ هسه.



https://mzn.wikipedia.org/wiki/%D9%85%D8%AA%D8%AD%D8%AF%D9%87_%D8%A7%DB%8C%D8%A7%D9%84%D8%A7%D8%AA

متحده ایالات آمریکا (انگلیسی جه: United States of America ونه مخفف وانه: USA)
کشوری هسته که شومالی آمریکا دله دره، ونه نیشتنگاء شهر واشنگتن دی‌سی هسته. آمریکا
جمعیت وری سومین کشور و از لحاظ گت بودن چهارمین کشوره، و از لحاظ نژاد مردِم،
متنوع‌ترین کشور جهون به حیساب انه[۱]. آمریکا اتا سال دله تولید ناخالص داخلیش
ویشته از ۱۳٬۰۰۰ میلیارد دلار هسته و ۱۹٪ قدرت خرید جهون، گت‌ترین ایقتیصاد میون
کشورون جهون ره دانـّه.[۲]

نظوم حکومتی آمریکا چارچوب قانون اساسی، و بر اساس سیستم جوموری فدرال دِرِس بیّه.
اینتا کشور سال ۱۷۷۶ میلادی (۱۱۵۵هـ.خ.)، اعلام هستهقلال هکرده و ۱۳ ایالت سابق
بریتانیا ره شه بال بِن بیته.

کشور آمریکا از شرق با اطلس اقیانوس، غرب جه با آروم اقیانوس، شومال جه با کشور
کانادا ، و جنوب جه با مکزیک هم‌سامون‌هسته. اینتا کشور از راه پایگاه دریایی
گوانتانامو هم کوبا جه همسایه هسته. آمریکا همینتی از طریق آلاسکا با روسیه ئوسامون
دانّه. به علاوه، مجموعه‌یی از جزیره‌ئون، ناحیه‌ئون، و مناطق متعلق به آمریکا
سراسر جهون دله دکلستونه.

این کشور با نامای دیگری مثل متحده ایالات آمریکا، (اِمریکا یا آمریکا) متحده
ایالات، اتازونی (برگرفته از واژهٔ فرانسوی États-Unis، به معنای ایالت‌ئون
متحد)[۳] و (بطور عامیانه) ینگه دنیا[۴] هم بخوندسته وانه.

متحده ایالات آمریکا بعد از حضور جهونی جنگ اول و جهونی جنگ دوم، دنیا دله اثر
گوذار بیّه. آمریکا به عضویت دائم شورای امنیت سازمان ملل در بموئه و از
بونیانگوذاران پیمون نیظامی ناتو حیساب وانه. [۵] و بعد از رِقِدبوردن شوروی و تموم
بیّن سرد جنگ به اتا ابرقدرت بیّه.[۶] آمریکای مردمون ره گانّه "آمریکایی".

متحده ایالاتٔ آمریکا نیمکورهٔ غربی زمین، و شومال آمریکا قاره دله دره. اینتا کشور
از ۴۸ ایالت نزدیک به هم، و دِتا ایالت سِوا از بقیه (جزیره‌مونا آلاسکا شومال شرق
آمریکا دله و مجمع‌الجزایر هاوایی آروم اقیانوس دله) جه دِرِس بیّه. همینتی دِتا
منطقهٔ دریای کارائیب، و هم بخش‌ئونی از آروم اقیانوس ، جزایر کوچک و سِوا از همی
وجود دانه که قلمرو آمریکا محسوب وانّه، ولی به اتّی خودگردان اداره وانّه (مثل
پورتو ریکو).[۷] آلاسکا گت ترین[۸] و رودآیلند کوچکترین ایالت در آمریکا
می‌باشند.[۹]

ات تیکه از رشته کوه‌ئون راکی غرب آمریکا دله دره که گت‌ترین قله وه ایالت کلرادو
دله دره. گت‌ترین کوه آمریکا مک کینلی هسته که آلاسکا دله دره. میسیسیپی گت‌ترین و
موهم‌ترین روخنه قاره‌ی آمریکا و چارومین روخنه طولانی جهون آمریکا دله دره. این
روخنه که میسوری دله کلنه، ایقتیصاد و تجارت دله هم به کار شونه. قسمتی از ئوشار
نیاگارا آمریکا و کانادای سامون په دره که خله قشنگه.

از نظر کُل گتی ئو و خاک، آمریکا بعد از روسیه و کانادا ، سومین کشور گت جهون
هسته.[۱۰]

کشور آمریکا از شرق با اطلس اقیانوس، غرب جه با آروم اقیانوس، شومال جه با کشور
کانادا ، و جنوب جه با مکزیک هم‌سامون‌هسته. اینتا کشور از راه پایگاه دریایی
گوانتانامو هم کوبا جه همسایه هسته. آمریکا همینتی از طریق آلاسکا با روسیه ئوسامون
دانّه. به علاوه، مجموعه‌یی از جزیره‌ئون، ناحیه‌ئون، و مناطق متعلق به آمریکا
سراسر جهون دله دکلستونه. مناطق جوغرافیایی و فرنگی آمریکا عبارتنه از: نیوانگلند،
ایالتای ساحلی اطلس ِاقیانوس ،ایالت‌ئون جنوبی آمریکا ، ایالت‌ئون غرب میونه
(میدوست) ، ایالت‌ئون جنوب غربی آمریکا و ایالت‌ئون غرب.

کشور آمریکا در مجموع ۹٬۸۲۶٬۶۳۰ کیلومیتر موربع گتی دانّه [۱۱] که البته ۴۷۰ هیزار
کیلومیتر وه ره جزایر سِوا از هم و تحت قلمروو آمریکا آروم اقیانوس و دریای کارائیب
دله تشکیل دنّه.

آمریکا سال 2009دله ۳۰۶٬۲۱۵٬۸۸۶ نفر تخمین جمعیت داشته [۱۲]. روشد جمعیت آمریکا،
حدود ۰٫۹۷۵٪ هسته.[۲]

این آمار دله، نژاد اسپانیایی‌تبار (موسوم به هیسپانیک، یا لاتینو) همراه با
اسپه‌ئون حیساب بیّه. بر اساس بررسی سال ۲۰۰۰ موهاجرون کشورون دیگه به ترتیب جمعیت
برابر بینه: مکزیک(۱۷۳٬۹۱۹ موهاجر)، چین(۴۵٬۶۵۲)، فیلیپین(۴۲٬۴۷۴)، هند(۴۲٬۰۴۶)،
ویتنام(۲۶٬۷۴۷)، السالوادور(۲۲٬۵۷۸)هائیتی(۲۲٬۳۶۴)، کوبا(۲۰٬۸۳۱)، دومینکن(۱۷٬۵۳۶)،
روسیه(۱۷٬۱۱۰)، جامائیکا(۱۶٬۰۰۰)کانادا(۱۶٬۲۱۰)، کوره(۱۵٬۸۳۰)، اوکراین(۱۵٬۸۱۰)،
پاکئون(۱۴٬۵۳۵)، کلمبیا(۱۴٬۴۹۸)، بریتانئون(۱۳٬۳۸۵)، بوسنی و هرزگوین(۱۱٬۸۲۸)،
گواتمالا(۹٬۹۷۰)، ئیران(۸٬۹۱۵) [۱۴]

کشور آمریکا رسمی زوون ندانه، ولی انگلیسی زبون همه جا گپ بزه وانه. هر کی بخائه
بوره امیکا اول ونه انگلیسی زبون ره خار یاد بیره .[۱۶]

الآن ده هیزار ساله که آمریکا دله مردِم زندگی کانّه.[۲۰] کریستف کلمب سال ۱۴۹۲ اول
آمریکا ره پیدا هکرده ولی وه فکر هاکرده اونجه هندوستون هسته ات مدت بعد آمریگو
وسپوچی ایعلام هکرده که اینتا اتا جدید ِقاره هسته. [۲۱] اما تاریخ آمریکا به
عونوان اتا کشور موستقل به سال ۱۷۸۳ میلادی برگردنه که آمریکا معاهده پاریس دله
رسمیت پیدا هکرده.[۲۲]

قبل از ایعلام هستهقلال آمریکا [۲۳]، اونجه مجموعه‌ئی از موستعمرات ئوروپایی بی‌یه.
مثلأ، ایسپانیایی‌ئون فلوریدای دله ساکن بینه، انگلیسی‌ئون جیمز تاون ِ ویرجینیای
دله دینه، هلندیا نیو آمستردام ره که الان نیویورک گانه وه ره، و فرانسویا هم ایالت
جنوبی لوئیزیانا و اطراف میسیسیپی ره بیت بینه.

کم‌کم، قسمت‌ئونی زیادی از موستعمرات سیزده‌گونه با بریتانئون جنگ هاکردنه. اینتی
امریکای انقیلاب آوریل ۱۷۷۵ با جنگ لگزینگتون شروع بیّه، و سال ۱۷۸۳ با ایمضاء
قرارداد صلح با بریتائون تموم بیّه. هستهقلال ۱۳ مستعمرهٔ آمریکای شومالی با صدور
ایعلامیه ایستیقلال آمریکا ۴ جولای ۱۷۷۶ دله دِرِس بیّه.[۲۴]

آمریکا اول ۱۳ ایالت خودمختار داشته فرق داشتن قوانین هر ایالت مثل مالیات به
واردات باعث رکود ایقتیصادی و در نتیجه شورش‌ئون مثل شورش شیمز بیّه به همین دلیل
۵۵ نماینده از ۱۲ ایالت (به جز رودآیلند) در فیلادلفیا منجومله جورج واشنگتن ،
بنجامین فرانکلین و جیمز مدیسون قانون اساسی متحده ایالات آمریکا ره تصویب هکردنه
که الان هم قانون اساسی آمریکا هسته و از اون موقع ۲۵ اصلاحیه بخارده.[۲۴]

با شروع قرن جدید و دکش‌هاکردن نیشتنگاء از فیلادلفیا به واشنگتن دی سی و خرید
لوئیزیانا سال ۱۸۰۳دله، سال ۱۸۱۲ دله ارتش بریتانئون بار دیگه به آمریکا قشون‌کشی
هکرده و نیشتنگاء جدید ره به تـَش دمبدائه، ولی جنگ ره بباخته.

امریکا دله دِتا گت اتفاق دکته. اتا جنگ داخلی آمریکا قرن نوزدهم په بی‌یه، و دخاتن
ِبازار آزاد اواخر دهه ۱۹۲۰ میلادی دله بی‌یه. سال ۱۸۶۱ جنگ داخلی آمریکا که
۶۰۰٬۰۰۰ تلفات و ۵۰۰٬۰۰۰ نفر زخمی داشته شروع بیّه.[۲۵] علت این جنگ به برده‌داری
۱۱ ایالت جنوبی مشهور به "ایالات مؤتلفه آمریکا" مربوط بی‌یه که آبراهام لینکلن
خهستهه وه ره از بین بوره. این جنگ سال 1865 با بوردن شومالی‌ئون به فرماندهی
یولیسیز سایمن گرانت، تموم بیّه. [۲۶] دخاتِن بازار امریکا ۱۹۲۹ باعیث بیّه که 4سال
دله کل مردم آمریکا بی‌کار بواشن.[۲۲]

با بَوردن جهونی جنگ اول، رِقِدهدائن متفقین جهونی جنگ دوم دله و شکست نهایی آلمان
و خراب بیّن ایقتیصاد ئوروپا ، آمریکا که کمترین خسارات ره بدی‌بی‌یه، گت بیّه. از
بین بوردن اتحاد جماهیر شوروی باعیث بیه تا آمریکا جنگ سرد، جنگ ویتنام، و جنگ کره
دله دیگه رقیب نداره[۲۷] وقایع یازدهم سپتامبر باعیث بیّه تا آمریکایی‌ئون شه
سربازا ره بیارن خاورمیونه دله و اینجه چنتا جنگ ره سر بیرن.

نیظام سیاسی آمریکا چارچوب اتا قانون اساسی و به صورت اتا "نیظام فدرالی" هسته که
از ویژگی‌ئون حکومتی این کشور به شومار شونه. "سیستم سِوا هکردن قوا" این کشور دله
خله تابلوئه. بونیان گوذاران و نویسندگون "ایعلامیه ایستقلال متحده ایالات آمریکا"
و قانون اساسی متحده ایالات به دلیل نگرانی از دِرِس بیّن نیظام سلطنتی ئوروپایی که
ونه دله شاء قودرت داره، نیظام سیاسی ره اتی بساتنه که ات نفر نتونه کل قودرت ره شه
دست دله بیره. [۲۸] همینتی اتی وه ره بساتنه که اکثریت همیشه اقلیت ره سر بوئه[۲۹]
[۳۰]

بر اساس قانون اساسی آمریکا، قوهٔ مقننه یا کونگره آمریکا از دِتا مجلس تشکیل بیّه
که مسؤولیت قانونگوذاری ره به طور کامل به عوهده دارنه: "مجلس نمایندگون" و "مجلس
سنا". بر اساس "نیظام اینتیخابی متحده ایالات دله" ، نمایندگون با رأی موستقیم و
برابر مردِم انتیخاب وانّه. [۳۱]

رییس جومور متحده ایالات هم به عونوان رئیس قوهٔ مجریه و فرمانده کل قوا با رأی
موستقیم مردم و از طریق آرای "هیات الکترال" انتخاب وانه و شه وزیرا ره انتخاب
کانده. ولی لازم نی‌یه که وشون دیی بوئن ِوسّه رای اعتماد بیره.

سومین شاخه از نیظام سیاسی آمریکا، "سیستم حقوقی امریکا" هسته که کاملاً موستقل عمل
کانده و قوهٔ مجریه و قوهٔ مقننه نتونه ونه سر تاثیر بیلنوانه بئوتن که رییس جومور
یا کونگره نتونه رای دیوان عالی آمریکا ره باطل هکنن. نیظام حزبی هم شکل‌هدائن به
سیاست و حکومت این کشور دله نقش دانّه.

متحده ایالات آمریکا به کومک توانایی‌ئون ایقتیصادی و نیظامی قابل توجه خادش، نقش
موهمی ره سیاست جهونی دله ایفا کانده. این کشور عضو ثابت "شورای امنیت سازمان ملل"
هسته و دفتر مرکزی :[سازمان ملل متحد" هم نیویورک دله دره. به استثای کشورون ئیران،
شومالی کوره[۳۲]، تایوان، بوتان[۳۳] و سودان، کوبا، ونزوئلا و بولیوی [۳۴]، بقیه
کشورون با امریکا روابط دیپلوماتیک دارنه.

آمریکا بوسیله "قرارداد تجارت آزاد آمریکای شومالی" و "سازمان کشورون آمریکایی" با
همسایه‌ئون خادش ( کانادا و مکزیک ) روابط نزدیکی دانه. دولت این کشور هرساله
میلیاردا دلار کومک مالی برای توسعه کشورون دیگه اختصاص دنه، اما درصد این کومکا از
تولید ناخالص میلی نسبت به دیگر کشورون کومک کوننده، پائین هسته.

هر دور سیاستون خارجی امریکا با عوض بیّن حزب‌ئون تغییر کانده دِتا حزب اصلی امریکا
"جوموری‌خاء" و "دموکراتیک" هستنه. [۳۵] گروه‌ئون لابی هم سیاستون خارجی دله نفوذ
زیادی دارنه.

کشور آمریکا ۵۰ ایالت دانه که هر کدوم از وشون بنا بر سامونه فدرالی حاکم، ات جور
خودموختار حکومت هستنه. البته ناحیهٔ واشنگتن دی سی جزو هیچ کدوم از ایالات آمریکا
نیسته و "منطقه خودموختار کلمبیا" دله دره. ناحیهٔ کلمبیا، اولا بخشی از ایالت
مریلند بی‌یه که سال ۱۷۹۰ برای تأسیس نیشتنگاء آمریکا یعنی شهر واشنگتن در نظر
بیت‌بیّه. شابلون:نقشه متحده ایالات

پول آموزش و تحصیلات سطوح مدرسه‌ئی و متوسطه ره اکثراً دولت دنه. متحده ایالات با
داشتن نزدیک به ۵٬۸۰۰ دانشگاه و یا مؤسسه آموزش عالی[۳۸] تقریبا تونده تموم مردم ره
درس یاد بده. وام‌ئون کم‌بهره، کومک هزینه‌ئون بلاعوض، و انواع بورس‌ئون تحصیلی، از
اقسام راه‌ئونی هستنه که دانشجوئون ایقدام به پرداخت شهریه‌ئون شه کانه. این میون
"دانشگاه ایالتی اوهایو" با داشتن ویشته از ۵۳٬۷۱۵ دانشجو اتا پردیس دله،
پرجمعیت‌ترین دانشگاه آمریکا هسته. [۳۹]

میون آمریکاییا بالای ۲۵ سال، ۸۴٫۶ درصد از دبیرستون فارغ‌التحصیل بینه، ۵۲٫۶ درصد
کالج دله شونه ، ۲۷٫۲ درصد مدرک کارشیناسی دریافت هکردنه، و ۹٫۶ درصد دارای مدارک
کارشیناسی ارشد و بالاته هستنه.[۴۰]

تقریبا ۹۹ درصد آمریکاییا حداقل سواد پایه دارنه. در طبقه‌بندی سازمان ملل متحد،
شاخص آموزشی در کشور متحده ایالات ۰٫۹۷ هسته که رتبه دوازدهم جهونی دله دره.[۴۱]

متحده ایالات آمریکا ایقتیصاد "کاپتالیستی" از نوع سرمایه‌داری انحصاری دانه.ویژگی
بارز ایقتیصاد متحده ایالات عبارته از تسلط انحصارون رشته‌ئون موختلف دله، که بر
مبنای منابع طبیعی فراوون، زیربنای توسعه‌دکته، تولید زیاد، و مصرف زیاد استوار
هسته. تولید ناخالص داخلی آمریکا ویشته از ۱۳ تریلیون دلار، [۴۲] یعنی حدود ۲۰٪
تولید ناخالص جهون، اولین ایقتیصاد بزرگ جهون هسته. [۴۳]

متحده ایالات گت‌ترین واردکوننده، و - بعد از آلمان و چین - سومین صادرکونندهٔ جهون
هسته. [۴۴] کانادا، چین، مکزیک، جاپون و آلمان، به ترتیب گتترین شریکای تجاری
آمریکا هستنه.[۴۵] امریکا این دهه دله گت‌ترین بدهی جهون ره هم داشته .[۴۶]

گت‌ترین وسیله‌ئون صادراتی آمریکا به ترتیب تجهیزات صنعتی (۲۹٫۸٪)، ماشین‌آلات
(۲۹٫۵٪)، کالائون مصرفی غیر اتومبیل (۱۲٫۴٪)، خودرو و تولیدات وابسته (۹٫۳٪)،
تولیدات صنایع غذایی (۸٫۳٪)، و تولیدات صنایع هوایی (۶٫۶٪) هستنه ، ولی گت‌ترین
چیزای وارداتی به آمریکا وسیله‌ئون مصرفی غیر اتومبیل (۲۳٪)، سوخت (۲۲٫۱٪)،
ماشین‌آلات (۱۹٫۹٪)، تجهیزات صنعتی (۱۴٫۸٪)، تولیدات خودرو (۱۱٫۱٪)، صنایع غذایی
(۴٫۲٪)، و صنایع هوایی (۱٫۷٪) هسته.[۴۷]

اما گت‌ترین محصولات تولیدی آمریکا مواد شیمیایی، تولیدات نفتی، فولاد، خودرو،
تولیدات صنایع هوایی، ارتباطات، الکترونیک، تولیدات غذایی و مصرفی، و صنایع معدن و
چو هستنه. [۴۸] آمریکا برق ِدِرِس هاکردن [۴۹]، ظرفیت پالایش نفت[۵۰]، ذخیره‌ئون
ذغال سنگ [۵۱]، تولید انرژی با وا [۵۲]، و انرژی هسته‌ای[۵۳] دله ، رتبه اول ره
دانّه.

ویشته چرخه ایقتیصادی آمریکا موتعلق به بخش خصوصی هسته، تا جایی که بخش دولتی فقط
۱۲٫۴٪ تولید ناخالص میلّی ره سالیونه سازنه.[۵۴] با این حال ۷۵٪ تولید ناخالص میلّی
محصول بخش خدماتی هسته. با ایکه تولیدات کشاورزی آمریکا حدود ۱٪ تولید ناخالص میلّی
این کشور هسته، همنده تولید حدود ۶۰٪ کل تولیدات کشاورزی جهون ره تشکیل دنه.

بخش بهداشت و خدمات ایجتیماعی با داشتن ۱۶ میلیون نفر کارگر، گت‌ترین بخش کاری
آمریکا ره سازنه.[۶۰] از لحاظ مجموع ساعات کاری طول سال، آمریکایی‌ئون ویشترین
تعداد روز سال ره کار کانّه. [۶۱] ولی همینتی موقایسه با کشورون صنعتی دیگه، از نظر
تولید به حسب ساعات کاری آمریکایی‌ئون از بعضی کشورون ئوروپایی عقب‌تر درنه .[۶۲]

میون ۵۰ ایالت آمریکا، از لحاظ درآمد سرانه [۶۳]، ایالت "نیوجرسی" رتبه اول ، و
"ایالت میسیسیپی" رتبه آخر دره. [۶۴] نزدیک به ۱۳٪ آمریکاییا زیر خط فقر درنه. [۶۵]
و فاصله طبقاتی بین بالاترین و پایین‌ترین اقشار جامعه آمریکا در حال ویشته بیّن
هسته. [۶۶]

سال ۲۰۰۳ هر ۱٬۰۰۰ آمریکایی وسّه ۷۵۹ "ماشین" دیّه [۶۸] و هر آمریکایی اتا روز دله
۵۵ دقیقه (یا ۲۹ مایل) ماشین جه ایستیفاده کانده.[۶۹] ولی در عوض امریکای راه‌آهن
کم‌ته از ماشینا هسته.[۷۰] از نظر "حمل و نقل عمومی" ، فقط ۹٪ از سفرا از طریق قطار
انجوم وانه در صورتی که ئوروپا دله ۳۸٪سفرا ریل جه انجوم وانه. [۷۱]. امریکایی‌ئون
دِچرخه جه هم کمته استیفاده کانّه. خطای منبع: برچسب تمام‌کنندهٔ </ref> برای برچسب
<ref> پیدا نشد. همینتی سی‌تا فرودگاه مهم دنیا دله ، شونزده‌تا آمریکا شنه. [۷۲].

آمریکا به طور رسمی اتا کشور سکولار هسته. متحده ایالات دله بر اساس "موتمم اول
قانون اساسی متحده ایالات"، هیچ دینی بطور رسمی وجود ندانه ، ولی مردم آزادنه هر
دینی ره انتخاب هاکنن. همینتا وسّه هسته که مثلاً زنای محجبهٔ موسلمون آمریکایی
ایجازه دارنه چادر جه بورن به مراکز دولتی و دانشگائی.

با وجود سِوا بی‌ین دین از سیاست آمریکا دله، دین اهمیت ونقش موهمی این کشور دله
دانه که نماد وه جومله "ما به خدا ایمون دارمی" شوعار کشور آمریکا هسته که روی
اسکناس دلار هم دکشی‌یوئه[۷۳]گروه‌ئون مذهبی قودرت اثر گوذاری قابل توجهی آمریکا
دله دارنه دهه ۱۹۲۰ این گروه‌ئون بتونستنه دولت ره مجبور هاکنن که محصولات الکلی
نسازه [۷۴](اصلاحیه هیجدهوم قانون اساسی آمریکا ولی با زیاد بیّن خشونت ، قاچاق
و... اصلاحیه بیست و یکم دله وه ره بیتنه[۲۴])و به درس‌هدائن نظریه تکامل مدارس
آمریکا دله بصورت محدود و برخی ایالات دله محدودیت ایجاد هکنن. [۷۵] .گروه‌ئون
مذهبی به خصوص پروتستان‌ئون اونجلیکال و کاتولیک‌ئون، مواضع جدی‌ای ره برابر
موضوعاتی مثل همجنسگرایی، سقط جنین و آموزش مختلط مدارس آمریکا دله، نشون هدانه.

به اساس آمار ۲۰۰۲، ترکیب مذهبی مردم آمریکا اینتی هسته:[۲]: پروتستان ۵۲٪، کاتولیک
۲۴٪، مورمون ۲٪، یهودیت ۲٪، مسلمان ۱٪، دیگرون ۱۰٪، بی‌دین ۱۰٪.

پروتستان‌ئون آمریکا هم به فرقه‌ئون موختلفی تقسیم وانه. بعضی از وشون میلیونا نفر
ره شه سمت دارنه ، در حالی که پچیک ِکلیسائون ، فقط هزارون عضو دارنه.

بعضی از فرقه‌ئون مذهبی معروف آمریکا اینان هستنه: اپیسکوپلین‌ئون، پرسبیترین‌ئون،
متدیست‌ئون، باپتیست‌ئون، یونیتارین‌ئون، مریدون مسیح، کلیسای اصلاحی هلندی،
کوایکرون و کانگروگیشنالیست‌ئون.

آمریکا صعنت فیلم‌سازی و سینمایی خله معروفی ره دانه که نیشتنگاء وه هالیوود هسته
که شهر لس آنجلس دله دره. هالیوود امروزه با ۶۳ میلیارد دلار درآمد، ۳۵ درصد کل
تولیدات صنعت فیلمسازی جهون ره شه وسه دانه .[۷۶]

از سبک‌ئون موسیقی آمریکایی تومبی سبکای جاز، بلوز، هیپ هاپ و کانتری اشاره هکردن.
شهر نیویورک از جائون موهم جهون هسته که ونه دله نیمایش ایجراء وانه. [۷۷] همینتی
"خیابون برادوی" گت‌ترین مرکز تیاتر ِآمریکا، اینتا شهر دله دره.

ادبیاتِسر نویسندگونی مثل ارنست همینگوی ، مارک تواین ، ادگار آلن پو ، تی اس الیوت
، ویلیام فاکنر ، تنسی ویلیامز ، جی دی سالینجر ، آیزاک آسیموف ، مایکل کرایتون ، و
ریموند کارور آمریکا دله درنه.

هنر و معماری هم هنرمندون آمریکایی از فرانک لوید رایت بیته تا اندی وارهال آثار
بسیار قابل توجهی سطح جهونی دله بساته بینه. هرم ورودی موزه لوور ، کاخ مجلس میلّی
بنگلادش، و پوئرتا دو ئوروپای ایسپانیا، نمونه‌ئونی از طراحی معمارون آمریکایی جهون
دله هستنه.

از قرن نوزدهوم بیسبال به عونوان ورزش میلی آمریکا انتخاب بیّه. در وهله بعدی
فوتبال آمریکایی ، بسکتبال و هاکی یخ سر ورزش‌ئون میلّی آمریکا به شومار شونّه.
"فوتبال کالجی" و "بسکتبال کالجی" هم پرطرفدارنه. فوتبال آمریکایی الان
پرطرفدارترین ورزش ِآمریکا هسته.[۷۸] بوکس و اسب‌دوانی هم خله طرفدار دارنه، اما
این ورزش‌ئون زیر سایه دِ ورزش گلف و اتومبیل‌رونی هستنه. متحده ایالات با داشتن
۲٬۱۰۳ مدال المپیک تابستانی موفق‌ترین کشور دِنیا المپیک دله محسوب وانه ،[۷۹][۸۰]
و با داشتن ۲۱۶ مدال ِ بازی‌ئون المپیک زمستونی رده دوم دله دره.[۸۱]

در سال ۲۰۰۴ آمریکا با بودجه نیظامی ۵۲۲ میلیارد دلار، ۳٫۷٪ تولید ناخالص داخلی ره
صرف هزینه‌ئون نیظامی هکرده ، که این هزینه‌ئون نیظامی به تنهایی تقریباً موعادل
نصف هزینه‌ئون نیظامی جهونی بینه. [۸۳]

از ۱۲۰۰ شبکهٔ تلویریونی آمریکا، از گت‌ترین و معروفترین وشون در تاریخ رسانه‌ئون
آمریکا بتومبی به ۳ شبکهٔ ای‌بی‌سی، ان‌بی‌سی، و سی‌بی‌اس اشاره هکردن.[۸۴]



https://mzn.wikipedia.org/wiki/%D9%85%D8%A7%D8%B2%D9%86%D8%AF%D8%B1%D8%A7%D9%86_%D8%A7%D9%88%D8%B3%D8%AA%D8%A7%D9%86

استان مازندران شومال ایران دله دره در کرانه‌ئون جنوب مازرون دریو هسته. مازرون
اوستانون گلستون ، سمنون، تهرون (که باهم گتِ مازرون ره درست کاردنه ئو هرکادوم در
سال های ۱۳۷۶، ۱۳۵۵، ۱۳۴۹ از مازرون جِدا بهینه) جا هم سامونه. ههمینتی در غرب وه
اوستانون قزوین ئو گیلون جا بهیتنه. این اوستان اتا از پرجمعیت ترین مناطق از لحاظ
تراکوم جمعیت و اتا از غنی ترین وشون از لحاظ منابع گوناگون زیرزمینی(زیربنه ای)
هسته. 4 شهرستون موهم ئو پرجمعیت وه عبارتنه از: ساری ، آمل ،قائمشهر و بابل ،(که
همه شون در ناحیه میونه-شرقی جا دارنه)و تونکابن که درقسمت غرب اوستان دره. مازرون
به خاطر جوغرافیای سراسر موتنوع خادِش که شامل جلگه‌ئون، علفزار‌ون، بیشه‌ئون و
هیرکانی جنگلون با صدها گونه گیاهی مونحصر به فرد در جهون هسته و او ئو هوائون
گوناگون از سواحل شنی با پست‌ترین نوقطه, تا کوئستونای ناهموار ئو برف دپوشنیه
البرز با داشتن اتا از هفت آتشفشون مئروف دونیا، کوه دماوند ، بشناسیه بهیه.

مازرون اقتصاد یکسره ونه پرنعمت طبیعت ره وابسته‌ هسته، که از راه کشاورزی ئو مواد
غذایی با داشتن بالاترین تولید فرآورده‌ئون غذایی دریوئی در میون همه مناطق ایران
ئو کشورون همسایه از جومله خاویار که دونیا دله ونه کیفیت بی نظیر هسته، ونه جه
بهره برداری وونه، همینتی صنعت توریسم، که هر سال بیش از 12میلیون موسافر مازرون
دیدِن کانه.

مازرون اوستان ۲۲ تا شهرستون دارنه شامل آمِل ، بابِـل ، بابِلسر ، بهشهر ، تنکابن
، جویبار ، چالوس ، ساری ، سوادکوه ، سوادکوه شمالی ، عباس آباد ، فریدونکنار ،
قائمشهر ، کلاردشت ، گلوگاه ، محمودآباد ، میاندورود ، نور ، نوشهر و نکا هسّه.
مردمون مازرون به زوون مازرونی و پارسی گپ زنّه.

مازرون ره نیشته گا ساری هسته. که قدیمیترین شهر جنوب دریای مازرون هم هسته با وجود
سه گنبدان قبر شاه فریدون ،سلم تور و ایرج بنچه در تاریخ ایران دارنه

نوم مازرون جاگزین نوم تبرستون بهیه که پیش از اون زمون هم اتا کم به کار شیه. ولی
در قرن 7هـ.ق. موغولئون حمله ی جا تبرستون نوم مازرون جا کلأ عوض بهیه. برای نوم
مازرون معنیای خله زیادی حدس بزونه ولی اصلی‌ترین وشون بون ایندرائه که دین زرتشت
دله دره وه نوم اتا از پنجتا گت خدائون زرتشتیون بیه ئو ماز + ایندرا به مئنی دژِ
ایندرا هسته ئو از اونجه که ایندرا از خدائون جنگ و قدرت بیه اینتا سرزمین ره
اسطورئون پر رمز ئو راز دونسته ئو قدرت مردمون وه ره چون زور دیوون خیال کاردنه ئو
اینتا شاهنومه ی فردوسی دله مئلومه. بر پایه همین موضوع ملک الشوعراء بهار بیت زیر
ره بَته:

مازندرون ره ِخَله وقت پیش تبرستون گاتِنه،تبر در زوون مازرونی کوه معنی دِنه ئو
تبرستون هِم کوهستون.پیش از ورود آریاییون به ایران دِله مردمونی در این منطقه ساکن
بینه که و شونه تاپور ئو و ِشونه سرزمین ره ِ تاپورستون گاتِنه که به مرور تبرستون
بَهیه.

مازن در اوِستا به ناحیه‌ای گانِنه که بر کناره‌ی مازرون دریو قرار داشته ئو بعدها
به مازرون مشهور بَهیه.مازرونی که رامشگرِ مازرونی هنگوم بَر ِسی ئَن به نزد کاووس
توصیف هاکارده، بگذشته از زیاده‌روی‌ئون شاعرونه، با طبیعت کنونی این سرزمین هم
همونندی دارنه:

از این رو تومبی بَهوّریم که مازرون بخشی از ایران‌زمین بی یه که شِه سِه شاهی
داشته.

ابن اسفندیار گاته که، مازرون در اصل موزندرون بی یه یعنی سرزمین یا ولایت کوهِ موز
ِ دِله، موز هِم اَتِ کوهِ نوم هَسته که از گیلان تا نواحی لار، قصران ئو جاجرم
ایدامه پیدا کانده.

برخی از نویسندگون ماز ره ِ به‌معنی دربندها ئو دژون موستحکمی دونّنه که به‌دستور
ایسپهبدمازیار،قارنِ ریکا در گذِرگائون ئو نوقاط سوق الجیشی کوهستون مازرون
بِساتِنه ئو واژه‌ی مازرون ره ِ به‌معنی رشته‌ی مازون دِله دونه.

بعضی هِم گانه کلمه‌ی مازرون ره ِ از واژه‌ی مارد که اَتّا از قبایل مئروف نوم
هَسته که اونجه ساکن بی نه، بَهی تِنه.اتّی جور هِم، یعنی سرزمین آمردون ئو جایی که
آمردون اون‌جه سکونت داشتنه.

به‌هر حال تبرستون به تموم نواحی کوهستونی ئو زمینای پست ساحلی باته وونه، ولی
واژه‌ی آمردون نواحی پست ساحلی که از دلتای سفیدرود تا جنوب شرقی مازرون دریو
امتداد دارنه ره ِ گانه، تا اینکه به تموم نواحی کوهستونی ئو ساحلی مازرون باوِن.

مازرون الآنی در درازی تاریخ ، شاهد وقایع ئو ایتیفاقات فراوون سیاسی، ایجتیمائی ئو
فرنگی بیه. در اهمیت سرگوذشت وقایع تاریخی این اوستان، کافی هسته که بته بونه هیچ
اتا از مناطق ایران به اندازه این خطّه، شاهد رویدادون تاریخی نینه.

به همین سبب هسته که نویسندگون ئو مورخون ایرانی ئو خارجی، فراز ئو نشیبون تاریخی
این سرزمین ره در کتابونی بنویشنه. از آثار نویسندگون روسی درباره مازرون، تاریخ
مازرون ئو استرآباد تالیف رابینو ، ئو از آثار نویسندگون مازرونی ، تاریخ طبرستون
ئو رویان ئو مازندران تالیف میر ظهیرالدین مرعشی ئو تاریخ تبرستون بنویشته ابن
اسفندیار ، ئو از آثار نویسندگون ایرانی، تاریخ تبرستون به کوشش اردشیر برزگر (تورک
اصل موقیم مازرون) ئو مازرون از قدیمل ایوم تا به امروز، نوشته دوکتور ممّد مشکور
ره بتومبی اسم بَوِریم. اما این که اسم مازرون از چه زمونی در این خطّه گپ دله دکته
سر ایختیلاف وجود دارنه. بعضی از مورخون موعتقدنه از زمون ابن اسفندیار ، بجای
تبرستون کلمه مازرون بکار بورده بیه عده‌ای هم تاریخ استیعمال کلمه مازرون ره از
قرن چاروم هجری قمری به بعد دونه. [۱]

در حاشیه شومالی ورودی شرقی شهر ساری واقع بیه ئو از نظر شیوه معماری، گونبد هرمی
شکل و صندوق چوبی نفیس، اتا از بنائون معروف اوستان مازرون هسته. تاریخ بساته بَیِن
وه ۸۹۷ هجری قمری هسته ئو سه امامزاده بنامئون عباس ؤ محمد ئو حسن ون دله قبر
بیتنه.این بنا در منطقه‌ای به نوم آزادگله دره.

در جنوب شرقی زیراب در شرق جاده سوادکوه به قائمشهر در منطقه‌ای جنگلی ئو در کنار
روستای لاجیم قرار بیته. این اثر میئماری ارزشمند موتعلق به قرن پنجوم هیجری هسته.
آندره گدار باستون‌شیناس فرانسوی که در سنه ۱۹۳۳میلادی به بازدید برج لاجیم بموئه
نویسنه: دله اسن حصار چند تل هسته که نشون دنه اسن قلعه در واقع شهر موستحکمی هسته
این محل که در قلب گت جنگل ئو دور هنگامه شهرون واقع بهیه. موسلماً قرارگاه موهم
اتا از سرکشون یا پناهگائ اوستووار اتا از شائون مخلوع بیه که به اومید بردگردستن
وقت موساعد در اونجه بدور از آسیب خصم در امون داشته. شخصیت مدفون در برج (کیا
ابوالخوارس شهریار) از خاندون باوندیون بیه که در فاصله سقوط سلسله باوندیون ابل ئو
به قدرت برسین دباره خاندون باوندیون پس از ایشغال ناحیه آمل به دست قابوس ابن
وشمگیر به منطقه کوئستونی لاجیم پناه بورده.

این بنا موتعلق به دوره صفویه‌هسته که در 2 طبقه ایحداث بهیه ئو در حال حاضر طبقه
همکف ئو جزری از طبقه دَهُم باقی بموندسه در وسط عیمارتِ همکف شروء چشمه قرار دانه
که او ونه جا 4طرف جه شونه ئو کم کم ه کل شهر رسنه.

این بنای آرامگائی واقع در روستای هزار خال بخش کجور در شهرستون نوشهر قرار دانه
بنایی هسته 4 ضلعی با کتیبه‌ئون آجری ئو تزئینات که در سنه(۸۲۹) هـ. ق. به دست ملک
کیومرث بن بیستون اوستندار بساته بیه.

این قلعه از گت قلعه‌ئون البرز هسته که در جاده هراز بخش لاریجان شهرستون آمل ئو
موشرف به قریه شاهون دشت در 75 کیلومیتری جنوب آمل قرار دارنه این قلعه موتعلق به
حکام پادوسبانیون هسته که در سنه (۴۵ الی ۱۰۰۵) هـ. ق. به رویان نور ئو کجور ئو
رستمدار حکومت داشنه بنای قلعه بر روی صخره‌ای حدود ۲۲۰میتر بالاتر ازسطح اراضی
شاهوندشت از لاشه سنگون گت ئو خورد ئو ملات گچ بساته بیه که بصورت طبقه طبقه ئو
شامل اوتاقون ئو قسمتون موختلف ساختمونی هسته.

این مکون مدفن ابولقاسم"ابولحسن رویانی ریکا هسته که در سده ششم ه ق فوت هاکارده،
در طی قرون هشتوم ئو نوهم هجری قمری سه تن از سادات ئو عورفا در این محل مدفون
بهینه که اتا از وشون علامه میر حیدر آملی هسته که از موتفکرون ئو مشاهیر شیعه بیه،
بانی این مکون سید عزالدین بن سید بهاالدین آملی هسته. [۲]

مورخان و دانشمندان دوره‌های پیش از میلاد گاتِنه: ساکنان بومی مازندران مردها
«آمردون» بی نه. آمردون مَردِمونی چادرنشین و کوچ‌گر بی نه و در سرزمینی زندگی
کاردِنه که نیمه‌ی شومالی وه دشتی هموار بی یه، وِشونه نیمه‌ی جنوبیِ ولایت،
جنگِلون انبوه داشته ئو کوهون سنگی که بگذِشتِن از اونجه خَله دشوار بی یه.زندگی
آمردون در چمنزار‌ها، لای کهنسال ِ دار ئو شکاف سنگ‌ون پَلی ئو پناهگاه‌ئون دیگری
‌گِذِشته. وِشون در اثر نبرد مداوم با درندگون ئو حیوونای وحشی، روحیه‌ای خشن ئو
تند ئو سرکش داشتِنه ئو آیین ویژه‌ای وِشون دِله برقرار بی یه.

در حدود 5000 سال پیش بی یه که، توده‌های گسترده‌ای از مردمان «هند ـ اروپایی» از
شومال یعنی شِه سرزمین به سوی جنوب کوچ هاکاردِنه. از میون آریایون گروئی به سرزمین
جنوب شرقی بَر ِسینه، «آریاییون هند» ئو گروئی به سمت هندوکش ئو گروئی «آریاهای
ایرانی» به سوی فلات ایران سرازیر بَهینه.

سرزمین خوارزم ئو کرانه‌ی شرقی مازرون دریو ، ابلین منطقه‌ای بی یه که دسته‌ای از
آریاییون ایرانی از خاک ورگانا «گرگان» بِگذِشتِنه ئو به‌سرزمین آمردون بَر ِسینه.
طبیعت سرسبز، دار، جویبارون روان، پرندگون ئو حیوونائ گوناگون این سرزمین مورد پسند
وِشون قرار بَهیته ئو اینتا منطقه دِله سِکونت اختیار هاکاردِنه. آریاییون که تازه
دشت‌ِ دِله جا بَهیتِنه، با بومیان نِساتِنه ئو بین و ِشون نبرد سَر بَهیته، وِشون
بَتونِستِنه بومیان رهِ به کوهستان‌ون شومالی ئو مغرب بَوِرِن. آریایون، آمردون رهِ
بربر «گریزون» ئو تور «زمخت ئو خشن» ئو دوا «پیر ئو اهریمن» خوندستنه. چندی نگذِشته
که هوایِ رِطوبت خَله بَی یه ئو بیماریون بومی هِم از سوی دیگر به آریاییون روآور
بَهیه یه ئو تنبلی ئو بَمِردَن بر وِشون چیره بَی یه ئو اَی نَتونِسِتنه بدون
همکاری ئو کایر بومیان در و ِشونه سرزمین بَموندن. اِتی بَی یه که نیاز به
مَردِمونِ بومی خَله بَهیه، دست از درگیری با وِشون بکشینه ئو در جریان زندگی
هاکاردِن، نوعی هم‌سازی ئو سازگاری فرنگ بومیون ئو آریاییون پدید بِمو ئو‌ یِواش
یِواش با بگذِشتَنه زمون ئو آمیزش نژادی ئو بستگی خونی ئو خویشاوندی سرانجوم نژاد
نوین آریا ـ آمردی پدید بِمو.

در مازرون علاوه بر مردمانی که نژاد آریایی هَسِتنه، مردمونی هم دَرِنه که نژاد
ترکمون ئو مغولئون دارنِه در سرزمین‌های گونبدکاووس ئو بندرترکمن ئو بندرگومیشان
دِله ساکن بَهینه.

زوون: ویشته زوون مازرونی، ولی ویشتر مردمون مازرون با زوون پارسی هم آشنایی دارنه
. در شرق اوستان تورکی ئو گورجی ئو در مناطق دیگه زوون ارمنی هم رواج دارنه.

ز ِوون مازرونی(تبری): بازمانده‌ی زوون ایرانیان قدیم «پارسی میونه» هَسته که نسبت
به زوون فارسی ‌نو دیرتر ئو خَله کمتر تحت تاثیر ز ِوونای‌ بیگانه چون عئراب،
مغولون ئو تاتار که مدتی ایرانِ دِله حکومت کاردِنه، قرار بَهیتِه.

تا سده‌ی 5 ه.ق والیان تبرستان به‌خط پهلوی بَنویشتِنه ئو سکه بَزونه. دو کتیبه که
به خط پهلوی در رسکت واقع در ساری ئو گونبد لاجیم سوادکوه به‌دست بِمو مؤید اَمه
نظر هَسته.لهجه مازنی از نزدیکیای رودسر در گیلون شروء بونه ئو تا نیشتنگاء اوستان
گلستون ادامه دارنه ئو از جنوب هِم به مهدی شهر ئو سنگسر در اوستان سمنون ئو دماوند
، فیروزکوه ، قصران ئو... در اوستان تهران امتداد پیدا کانده.

اینتا رهِ هم بَو وِم که زِوون مازرونی با لهجه‌ئون گوناگون در این خطه متداول
هَسته. علاوه بر وشون لهجه‌ئون گیلکی در غرب و لهجه‌ئون مهاجرون کرد، در شرق مازرون
رواج دارنه. گویش‌های زوون مازرونی : رامسری ، تنکابنی ، چالوسی ، نوشهری ، نوری ،
آملی ، محمودآبادی ، بابلی ، بابلسری ، سوادکوهی ، قائمشهری ، جویباری ، ساروی ،
نکایی ، بهشهری ، گلوگاهی ، بندرگزی ، کردکوئی ، گرگانی ، کتولی ، الموتی ، طالقانی
، قصرانی ، دماوندی ، فیروزکوهی ، شهمیرزادی ، مهدی شهری،...



https://mzn.wikipedia.org/wiki/%D9%85%D8%A7%D8%B2%D8%B1%D9%88%D9%86_%D8%AF%D8%B1%DB%8C%D9%88

شرقی‌°۵۱ شمالی‌°۴۰﻿ / ﻿°۵۱شرقی °۴۰شمالی﻿ / ۵۱;۴۰مختصات: شرقی‌°۵۱ شمالی‌°۴۰﻿ /
﻿°۵۱شرقی °۴۰شمالی﻿ / ۵۱;۴۰

مازرون دریا یا کاسپین دریا اتا گت ِدریاچه هسته که جنوب‌وَر جه ایران ره، شمال‌وَر
جه روسیه و قزاقستون ره، غرب‌وَر جه آذربایجون و شرق‌وَر جه ترکمنستون جه محدود
بونه. چون کاسپین، جهون ِگت‌ترین دریاچه هسته وِ رِه دریو هم گانّه.

ایران دولت اتا بخشنومه دله مردم ره مجبور هاکرده که اینتا دریای نوم ره خزر بوّن.
خزر اَتّا وحشی قوم نوم هسّه که ساسانیون دوران به ایران سامون ره حمله کردِنِه و
رومیون جه یعنی ایران دشمن جه هم‌پیمون بینه. این وحشی قوم زرد نژاد جه بینه که
کاسپین دریای پلی چادر بزو بینه و صحراگردی و تاراج کردنه و ویشته كورا درکا
اییَمونه. انوشیروان و قباد، دِتا ایرانی شاه، وشون جه جنگ هکردِنه. چونکه این وحشی
قوم ایران سامون سر قتل و غارت کردنه. جنگ این وحشی قوم جه به نفع ایران تموم
بَیّه[۱].

خزران خاسسنه ابريشم راه ره زير نظر بئيرن تا اينتا رهگذر جه بازرگاني روابط دله
بیزانس جه اتا خله سود بورن. سبب اتحاد خزران تركون جه همينتا بيئه. بعدا روزگار
خسروانوشيروان اول دله و هرمز چاروم، خسرو دوم و كواذ دوم تا پايان شاهنشاهي
ساساني، خزران دوش به دوش تركان و روميان با سپاه ساساني پيكار هكردنه و اتا خله
ظلم بر مردم قفقاز روا داشتنه[۲]

جنوب ور به ایران شمال ور به قزاقستان شمال ور به روسیه غرب ور به آذربایجان شرق ور
به تركمنستان

همه جهان اینتا دریا ره به عنوان دریای کاسپین اشناسنّنه.کاسپین خودش از اسم قوم
کاسپی (یا کاسی) بَیته بیّه که اول کرانه ی غربی تا جنوب غربی اینتا دریا ساکن بینه
و کم‌کم بیَمونه (جایی که اِما گامبی گیلان ) . پژوهش‌های جدیدی که دربارهٔ ژنتیک
مردم ساکن جنوب این دریا بیّه، گواهی به این ادعا هسته که مازرونی‌ها و گیلانیا (که
جوامع مردِم‌شیناسی جهان وشون ره کاسپین اشناسنّه) از نوادگان مردمی هستنه که از
غرب این دریا ی ور بیَمونه. کاسی‌ها که به نوعی مارٍقوم مردم جنوبی و غربی این دریا
محسوب بونه، خودشون به دو دستهٔ کاس‌سی‌ها و کاسپین تقسیم بونّنه.

دریای مازرون یا تپورستان (تبرستان): اسنادی که از مؤسسات تاریخ شناسی روسیه بدست
بیموئه که نوجین زیس قرن دوازدهم بنویشته که ایرانیان این دریا ره قرنا دریای
تبرستان گتنه، ولی چون واژهٔ مازرون میان مردم تبرستان جادَکِته ، وه ره مازرون
دریا گنّه، همینتی میان دانشمندای قرون بعد از اسلام مازرون دریا به روی نقشه‌ها
ثبت بیّه، گذشته از اون اسم دریای تبرستان به دلیل مجاورت دولت تبرستان به اون
بی‌یه، نام‌های ساری ، خراسون ، گرگان ، گیلان که زمانی روی این دریا بیه، همگی به
مناطقی از تبرستان باستانی برگردنه. به اعتقاد عنایت‌الله رضا، اصلاً سرزمین شمال
ایران، در طول تاریخ اسم مازرون نداشته، بلکه اول «تپوران» و بعداً در دوره اسلامی
«طبرستان» اسم‌ داشته. در حالی که مازرون اتا منطقه توی سیستان منطقه بی‌یه. نظر
عنايت الله رضا در مورد اينكه مازندران منطقه اي در سيستان بيه درست نيه.اگه كسي
شاهنامه ره بخونّه متوجه بونه كه مازندران شاهنامه مازندران فعلي هسّه.چونكه در
شاهنامه اسم شهرهاي آمل و ساري به طور روشن اشاره بيه[۳]

در آغاز سده هفتم ميلادي دو تا گت قوم در شمال قفقاز سكني داشتنه.اتا از اينتا قوم
بلغارون بينه.قوم ديگه خزران بينه كه دشتاي سفلاي روخنه تِرِكْ و روخنه ولگا وشون
جا بيه. [۴].اینتا قوم وحشی خزر از نژاد زرد بینه که در کنار دریای کاسپین چادر
بزّونه بینه و به صحراگردی و تاخت و تاز در کشورهای همجوار اشتغال داشتنه و اغلب به
طرف روخنه کورا(کوروش قدیم)اییمونه.انوشیروان و قباد دو تا از شاهان ایرانی با آنها
جنگ هکردِ نه.چونکه اینتا قوم وحشی در مرزای ایران مرتکب قتل و غارت بینه.جنگ با
اینتا قوم وحشی به نفع ایران تمام بیّه[۵] در جنگايي كه به سالاي 589 و 626-630
ميلادي روي هداهه،سرنوشت خزران با سرنوشت خان آشينا پيوندي سخت نزديك پيدا هكرده.از
اينتا رو در نوشته مورخان رومي و ايراني،نوم ترك و خزر در كنار همديگه
بيئموئه.شاوان در ش نوشته خواننده ره از اينتا خطا بر حذر داشته و معتقد هسه كه
نونه اينتا دو قوم ره اتا فرض هكنيم[۶] خزرها دین یهودی ره قبول هکردِ نه. وشون
قفقاز طرفا دَیْنِه و ساسانیان دوره برای اینکه وشون حمله نکانن اتا دیوار دکشینه
که هنوز هم قفقاز دله دره به نام سد در بند.

خزران كه از دير باز دشمن ايران بينه،خواسنه راه ابريشم ره زير نظر بئيرن تا از
اينتا رهگذر در روابط بازرگاني با روم شرقي(بيزانس) اتا خله سود بورن.سبب اتحاد
خزران با تركان همينتا بيئه.خزران با تموم نيرو خاناي ترك ره ياري كردنه.بعدا در
روزگار خسرو انوشيروان اول و نيز به هنگوم فرمانروايي هرمز چهارم،خسرو دوم و كواذ
دوم تا پايان شاهنشاهي ساساني،خزران دوش به دوش تركان و روميان با سپاه ساساني
پيكار هكردنه و اتا خله ظلم بر مردم قفقاز روا داشتنه[۷]

بنابر گزارش ها،پنجم ژوئیه ی سال 527 میلادی که بر پایه ی برابر گذاری های
گاهشماری،همان 14 تیر ماه خورشیدی هسه،قباد ساسانی بتونسه قوم خزر ره که به خاک
ایران زمین وارد بينه،تا آنسوی رودخانه ولگاه بيرون هكنه.در چنین روزی قباد
ساسانی،فرمان هدا تا شهر دربند و دژ دربند بازسازی بوه.این دژ شهر که هنوز نوم
پهلوی بر خود دارنه و در روسیه واقع هسه شمالی ترین مرزبانی ایران در زمون ساسانیان
بيه،جائی میان دریای کاسپین و کوه های قفقاز در میونه اتا تنگه.بنابر کتیبه پهلوی
که بر دیوارهای سنگی اینتا شهر نصب هسه،دژ دربند به فرمون خسرو انوشیروان،بساته بيه
تا جلوی تركتازي اقوام شمالی بيته بوه و قباد،ريكاي خسرو انوشیروان،پس از واپس
راندن خزر ها،در پیروز نامه ای که بر سنگ های شهر دربند نقش هسه داستان اینتا
پیروزی و فرمونش به بازسازی ره نقل هکرده .خزر ها اتا از حکومت هائی هسنه که در
شمال قفقاز نزدیک به 500 تا 600 سال همسایه تاریخی ایران بينه.از اقوام آلتائی
هسنه.خزر ها بازمانده قوم هون هسنه که از شمال چین اتا گت حرکت ره آغاز هکردنه تا
به قلب اروپا برسینه.خزر ها بخشی از قوم هون هسنه که در اینتا گت حرکت در قفقاز
شمالی یا جنوب روسیه امروزی ماندگار بينه.اینتا قوم مهاجم و هم مرز با ایران همواره
پدید آور در گیری های مرزی بينه.دژ دربند دژ سنگی و استوار در بند تنها برای
پیشگیری از چنین تازش هائی بساته بيه.دژدربند اتا جایگاه استراتژیک بیه برای
مهاجمان.شهری ایرانی که اتا از زیباترین شهر های تاریخی جهان به شمار اِنه.آن
اندازه زیبا که توسط روس ها به عنوان میراث معنوی و فرهنگی به ثبت جهانی برسیه.هنوز
هم تومی خنه هایی به دیرنگی 700 و 800 و حتا هزار سال ره در اینتا شهر بدین و هنوز
هم هرچند شمارشان رو به کاهش بشته اما مردمون شهر پهلوی زوون هسنه.تا سالیان پیش
تات ها ویشترین جمعیت اینتا شهر ره در بر داشتنه.تات های پهلوی زوون که زوون شمال
باختری ایران ره داشتنه و اینتا بدان معنا هسه که پس از گذشت چیزی نذدیک به هزار و
چهارصد سال اونا ها زوون ایرانی خد ره پاس داشتنه.این روز ها از کتاب های درسی بیته
تا رادیو و تلویزیون دریای شمال ایران ره خزر گننه.واژه خزر بر اینتا دریا که مالکش
دست کم تا پیش از پیمون نامه های ننگین ترکمان چای و گلستان ایران بیه آیا تعبیری
جز قوم مهاجم خزر داینه؟قومی که برای جلوگیری از تاخت و تازشان بر میهن،جلویشون
دیوار دکشیمی ،زنجیر دوسیمی،جنگ هکردیمی،و کشته هدامی.واژه خزر هیج معنایی جز یاد
آوری قوم مهاجم خزر نداینه.نمونه آن دریای شمال ایران هسه که همواره به نوم مردمون
ایرانی که در کنارش زندگی کردنه،دریای مازندران،دریای کاسپین،دریای تبرستان،دریای
تپورستان، دریای وهرکانه، دریای هیرکانی و دریای گرگان خوانده بیه.اصلا واژه خزر
هیچ پیشینه تاریخی نداینه.بی گمون باشید که باستان شناسان،تاریخ دانان،زبان شناسان
و دیگر کار آمدان اینتا سرزمین،بر اینتا باورنه که خزر نه تنها ایرانی نیه بلکه
تاریخی هم نیه.نوم کاسپین ایرانی ره که همه جهان به رسمیت بشناسه کشور ایران به
رسمیت نشناسه .اداره یکسان سازی نام های جغرافیایی کشور ایران چند سال پیش نوم خزر
غیر ایرانی ره برای نم بوردن اینتا دریا تصویب هکرده.جالبه بدونین که بر سکه های
پنج تومانی قدیمی نوم دریای شمال ایران مازندران ضرب بیه بیئه.[۸] [۱۱]

دریای کشوین (قزوین): به پایهٔ دیدگاهی دیگه قزوین و کاسپین به ترتیب عربی‌بیّه و
یونانی‌بیّهٔ اسم باستانی وه ، کشوین هستنه. این اسم امروزه از سوی کشورهای عربی به
شکل بحر القزوین به کار شونه. در زبان اردو در پاکستان هم این دریا ره بحیره قزوین
گنّه.

آيا دوننّني در ديگر كشور ها اينتا دريا ره چه شي گنّنه؟در زبان آفريكانس كه در
آفريقاي جنوبي استفاده بونه گنّنه كاسپيس،در كشورهاي عربي بحر قزوين(قزوين عربي
بيّهِ كاسپين هسّه)،در زبان كاتالا كاسپيا،در آلمانی کاسپیشن،در دانماركي
كاسپيسكه،در انگليسي كاسپين،در زبان اسپرانتو كاسپيو،در اسپانيايي كاسپيو،در اِستي
كاسپيا،در فرانسوي كاسپين،در لاتين كاسپيوم،در پاكستان قزوين،در سومالي
كاسپين/قزوين،در پرتقالي كاسپيو،در پنجابي كيسپيئن،در گيلكي كاسپين دريا،در
مازندراني درياي مازندران،در كوردي درياي مازندران،در تركمنستان خزر،در تركيه
خزر،در جمهوري آذربايجان خزر،[۹]در ايران با توجه به بخشنامه دولت ايران در مكاتبات
داخلي خزر و در مكاتبات خارجي كاسپين.اگه توجه هكنيم در تمام جهان اينتا دريا ره
كاسپين گنّنه و تنها در چند كشور ترك زوون از جمله تركيه و تركمنستان و آذربايجان و
متأسفانه ايران دله خزر گنّنه.اگه به تاريخ رجوع هكنيم قوم خزر ترك تبار بينه به
همين خاطر چند كشور ترك زوون اينتا دريا ره خزر نام ورنّه.اينجه اين سوال پيش انه
كه چِه در ايران بجاي درياي كاسپين ايراني از خزر تركي استفاده بونه؟جاي تعجب
نيّه؟ما چه ارتباطي با تركان دايمي؟

اینتا دریاچه گت‌ترین دریاچه ی دِنیا هسته. هر چی شمال ور اِنی به جنوب اینتا دریای
عمق ویشته وانه. بخش جنوبی مازرون دریا و روخنه هائی که ون دله شندنّه یعنی سواحل
مربوط به ایران ، ۷۸ گونه و زیرگونه ماهی پیدا وانه. از مهمترین روخنه‌هائی که این
دریا دله شننده وانه سپیدرود و پیلورود (گت رود) و هراز ره وانه نوم بوردن. مازرون
دریا اتا از بوم‌ شناخت های جهان هسته که محیطی مناسب برای زندگی و رشد مرغوب‌ترین
ماهیای خاویاری جهان هسته. ۹۰ درصد صید ماهیای خاویاری مخصوص به این دریا هسته.

مازرون دریا دارای ذخایر گاز، نفت و خاویار هسته. کل ذخایر اثبات بَئی نفت این دریا
۵۰ میلیارد بشکه هسته و این یعنی حدود ۴ درصد از کل ذخایر نفت جهان. همینتی ۹۰ درصد
خاویار جهان این دریا جه صید وانه. اما صید بی رویه این ماهی باعث بیّه که بنا به
گفتة دانشمندان ۹۰ درصد از تعداد این ماهیان در قرن اخیر دله کم بوّه. اگه این روند
دمباله پیدا هکنه تا ۱۰ سال آینده به کلّی این دریا منقرض وونه.



https://mzn.wikipedia.org/wiki/%D9%85%D8%A7%D8%B2%D8%B1%D9%88%D9%86_%D8%A7%D9%88%D8%B3%D8%AA%D8%A7%D9%86

استان مازندران شومال ایران دله دره در کرانه‌ئون جنوب مازرون دریو هسته. مازرون
اوستانون گلستون ، سمنون، تهرون (که باهم گتِ مازرون ره درست کاردنه ئو هرکادوم در
سال های ۱۳۷۶، ۱۳۵۵، ۱۳۴۹ از مازرون جِدا بهینه) جا هم سامونه. ههمینتی در غرب وه
اوستانون قزوین ئو گیلون جا بهیتنه. این اوستان اتا از پرجمعیت ترین مناطق از لحاظ
تراکوم جمعیت و اتا از غنی ترین وشون از لحاظ منابع گوناگون زیرزمینی(زیربنه ای)
هسته. 4 شهرستون موهم ئو پرجمعیت وه عبارتنه از: ساری ، آمل ،قائمشهر و بابل ،(که
همه شون در ناحیه میونه-شرقی جا دارنه)و تونکابن که درقسمت غرب اوستان دره. مازرون
به خاطر جوغرافیای سراسر موتنوع خادِش که شامل جلگه‌ئون، علفزار‌ون، بیشه‌ئون و
هیرکانی جنگلون با صدها گونه گیاهی مونحصر به فرد در جهون هسته و او ئو هوائون
گوناگون از سواحل شنی با پست‌ترین نوقطه, تا کوئستونای ناهموار ئو برف دپوشنیه
البرز با داشتن اتا از هفت آتشفشون مئروف دونیا، کوه دماوند ، بشناسیه بهیه.

مازرون اقتصاد یکسره ونه پرنعمت طبیعت ره وابسته‌ هسته، که از راه کشاورزی ئو مواد
غذایی با داشتن بالاترین تولید فرآورده‌ئون غذایی دریوئی در میون همه مناطق ایران
ئو کشورون همسایه از جومله خاویار که دونیا دله ونه کیفیت بی نظیر هسته، ونه جه
بهره برداری وونه، همینتی صنعت توریسم، که هر سال بیش از 12میلیون موسافر مازرون
دیدِن کانه.

مازرون اوستان ۲۲ تا شهرستون دارنه شامل آمِل ، بابِـل ، بابِلسر ، بهشهر ، تنکابن
، جویبار ، چالوس ، ساری ، سوادکوه ، سوادکوه شمالی ، عباس آباد ، فریدونکنار ،
قائمشهر ، کلاردشت ، گلوگاه ، محمودآباد ، میاندورود ، نور ، نوشهر و نکا هسّه.
مردمون مازرون به زوون مازرونی و پارسی گپ زنّه.

مازرون ره نیشته گا ساری هسته. که قدیمیترین شهر جنوب دریای مازرون هم هسته با وجود
سه گنبدان قبر شاه فریدون ،سلم تور و ایرج بنچه در تاریخ ایران دارنه

نوم مازرون جاگزین نوم تبرستون بهیه که پیش از اون زمون هم اتا کم به کار شیه. ولی
در قرن 7هـ.ق. موغولئون حمله ی جا تبرستون نوم مازرون جا کلأ عوض بهیه. برای نوم
مازرون معنیای خله زیادی حدس بزونه ولی اصلی‌ترین وشون بون ایندرائه که دین زرتشت
دله دره وه نوم اتا از پنجتا گت خدائون زرتشتیون بیه ئو ماز + ایندرا به مئنی دژِ
ایندرا هسته ئو از اونجه که ایندرا از خدائون جنگ و قدرت بیه اینتا سرزمین ره
اسطورئون پر رمز ئو راز دونسته ئو قدرت مردمون وه ره چون زور دیوون خیال کاردنه ئو
اینتا شاهنومه ی فردوسی دله مئلومه. بر پایه همین موضوع ملک الشوعراء بهار بیت زیر
ره بَته:

مازندرون ره ِخَله وقت پیش تبرستون گاتِنه،تبر در زوون مازرونی کوه معنی دِنه ئو
تبرستون هِم کوهستون.پیش از ورود آریاییون به ایران دِله مردمونی در این منطقه ساکن
بینه که و شونه تاپور ئو و ِشونه سرزمین ره ِ تاپورستون گاتِنه که به مرور تبرستون
بَهیه.

مازن در اوِستا به ناحیه‌ای گانِنه که بر کناره‌ی مازرون دریو قرار داشته ئو بعدها
به مازرون مشهور بَهیه.مازرونی که رامشگرِ مازرونی هنگوم بَر ِسی ئَن به نزد کاووس
توصیف هاکارده، بگذشته از زیاده‌روی‌ئون شاعرونه، با طبیعت کنونی این سرزمین هم
همونندی دارنه:

از این رو تومبی بَهوّریم که مازرون بخشی از ایران‌زمین بی یه که شِه سِه شاهی
داشته.

ابن اسفندیار گاته که، مازرون در اصل موزندرون بی یه یعنی سرزمین یا ولایت کوهِ موز
ِ دِله، موز هِم اَتِ کوهِ نوم هَسته که از گیلان تا نواحی لار، قصران ئو جاجرم
ایدامه پیدا کانده.

برخی از نویسندگون ماز ره ِ به‌معنی دربندها ئو دژون موستحکمی دونّنه که به‌دستور
ایسپهبدمازیار،قارنِ ریکا در گذِرگائون ئو نوقاط سوق الجیشی کوهستون مازرون
بِساتِنه ئو واژه‌ی مازرون ره ِ به‌معنی رشته‌ی مازون دِله دونه.

بعضی هِم گانه کلمه‌ی مازرون ره ِ از واژه‌ی مارد که اَتّا از قبایل مئروف نوم
هَسته که اونجه ساکن بی نه، بَهی تِنه.اتّی جور هِم، یعنی سرزمین آمردون ئو جایی که
آمردون اون‌جه سکونت داشتنه.

به‌هر حال تبرستون به تموم نواحی کوهستونی ئو زمینای پست ساحلی باته وونه، ولی
واژه‌ی آمردون نواحی پست ساحلی که از دلتای سفیدرود تا جنوب شرقی مازرون دریو
امتداد دارنه ره ِ گانه، تا اینکه به تموم نواحی کوهستونی ئو ساحلی مازرون باوِن.

مازرون الآنی در درازی تاریخ ، شاهد وقایع ئو ایتیفاقات فراوون سیاسی، ایجتیمائی ئو
فرنگی بیه. در اهمیت سرگوذشت وقایع تاریخی این اوستان، کافی هسته که بته بونه هیچ
اتا از مناطق ایران به اندازه این خطّه، شاهد رویدادون تاریخی نینه.

به همین سبب هسته که نویسندگون ئو مورخون ایرانی ئو خارجی، فراز ئو نشیبون تاریخی
این سرزمین ره در کتابونی بنویشنه. از آثار نویسندگون روسی درباره مازرون، تاریخ
مازرون ئو استرآباد تالیف رابینو ، ئو از آثار نویسندگون مازرونی ، تاریخ طبرستون
ئو رویان ئو مازندران تالیف میر ظهیرالدین مرعشی ئو تاریخ تبرستون بنویشته ابن
اسفندیار ، ئو از آثار نویسندگون ایرانی، تاریخ تبرستون به کوشش اردشیر برزگر (تورک
اصل موقیم مازرون) ئو مازرون از قدیمل ایوم تا به امروز، نوشته دوکتور ممّد مشکور
ره بتومبی اسم بَوِریم. اما این که اسم مازرون از چه زمونی در این خطّه گپ دله دکته
سر ایختیلاف وجود دارنه. بعضی از مورخون موعتقدنه از زمون ابن اسفندیار ، بجای
تبرستون کلمه مازرون بکار بورده بیه عده‌ای هم تاریخ استیعمال کلمه مازرون ره از
قرن چاروم هجری قمری به بعد دونه. [۱]

در حاشیه شومالی ورودی شرقی شهر ساری واقع بیه ئو از نظر شیوه معماری، گونبد هرمی
شکل و صندوق چوبی نفیس، اتا از بنائون معروف اوستان مازرون هسته. تاریخ بساته بَیِن
وه ۸۹۷ هجری قمری هسته ئو سه امامزاده بنامئون عباس ؤ محمد ئو حسن ون دله قبر
بیتنه.این بنا در منطقه‌ای به نوم آزادگله دره.

در جنوب شرقی زیراب در شرق جاده سوادکوه به قائمشهر در منطقه‌ای جنگلی ئو در کنار
روستای لاجیم قرار بیته. این اثر میئماری ارزشمند موتعلق به قرن پنجوم هیجری هسته.
آندره گدار باستون‌شیناس فرانسوی که در سنه ۱۹۳۳میلادی به بازدید برج لاجیم بموئه
نویسنه: دله اسن حصار چند تل هسته که نشون دنه اسن قلعه در واقع شهر موستحکمی هسته
این محل که در قلب گت جنگل ئو دور هنگامه شهرون واقع بهیه. موسلماً قرارگاه موهم
اتا از سرکشون یا پناهگائ اوستووار اتا از شائون مخلوع بیه که به اومید بردگردستن
وقت موساعد در اونجه بدور از آسیب خصم در امون داشته. شخصیت مدفون در برج (کیا
ابوالخوارس شهریار) از خاندون باوندیون بیه که در فاصله سقوط سلسله باوندیون ابل ئو
به قدرت برسین دباره خاندون باوندیون پس از ایشغال ناحیه آمل به دست قابوس ابن
وشمگیر به منطقه کوئستونی لاجیم پناه بورده.

این بنا موتعلق به دوره صفویه‌هسته که در 2 طبقه ایحداث بهیه ئو در حال حاضر طبقه
همکف ئو جزری از طبقه دَهُم باقی بموندسه در وسط عیمارتِ همکف شروء چشمه قرار دانه
که او ونه جا 4طرف جه شونه ئو کم کم ه کل شهر رسنه.

این بنای آرامگائی واقع در روستای هزار خال بخش کجور در شهرستون نوشهر قرار دانه
بنایی هسته 4 ضلعی با کتیبه‌ئون آجری ئو تزئینات که در سنه(۸۲۹) هـ. ق. به دست ملک
کیومرث بن بیستون اوستندار بساته بیه.

این قلعه از گت قلعه‌ئون البرز هسته که در جاده هراز بخش لاریجان شهرستون آمل ئو
موشرف به قریه شاهون دشت در 75 کیلومیتری جنوب آمل قرار دارنه این قلعه موتعلق به
حکام پادوسبانیون هسته که در سنه (۴۵ الی ۱۰۰۵) هـ. ق. به رویان نور ئو کجور ئو
رستمدار حکومت داشنه بنای قلعه بر روی صخره‌ای حدود ۲۲۰میتر بالاتر ازسطح اراضی
شاهوندشت از لاشه سنگون گت ئو خورد ئو ملات گچ بساته بیه که بصورت طبقه طبقه ئو
شامل اوتاقون ئو قسمتون موختلف ساختمونی هسته.

این مکون مدفن ابولقاسم"ابولحسن رویانی ریکا هسته که در سده ششم ه ق فوت هاکارده،
در طی قرون هشتوم ئو نوهم هجری قمری سه تن از سادات ئو عورفا در این محل مدفون
بهینه که اتا از وشون علامه میر حیدر آملی هسته که از موتفکرون ئو مشاهیر شیعه بیه،
بانی این مکون سید عزالدین بن سید بهاالدین آملی هسته. [۲]

مورخان و دانشمندان دوره‌های پیش از میلاد گاتِنه: ساکنان بومی مازندران مردها
«آمردون» بی نه. آمردون مَردِمونی چادرنشین و کوچ‌گر بی نه و در سرزمینی زندگی
کاردِنه که نیمه‌ی شومالی وه دشتی هموار بی یه، وِشونه نیمه‌ی جنوبیِ ولایت،
جنگِلون انبوه داشته ئو کوهون سنگی که بگذِشتِن از اونجه خَله دشوار بی یه.زندگی
آمردون در چمنزار‌ها، لای کهنسال ِ دار ئو شکاف سنگ‌ون پَلی ئو پناهگاه‌ئون دیگری
‌گِذِشته. وِشون در اثر نبرد مداوم با درندگون ئو حیوونای وحشی، روحیه‌ای خشن ئو
تند ئو سرکش داشتِنه ئو آیین ویژه‌ای وِشون دِله برقرار بی یه.

در حدود 5000 سال پیش بی یه که، توده‌های گسترده‌ای از مردمان «هند ـ اروپایی» از
شومال یعنی شِه سرزمین به سوی جنوب کوچ هاکاردِنه. از میون آریایون گروئی به سرزمین
جنوب شرقی بَر ِسینه، «آریاییون هند» ئو گروئی به سمت هندوکش ئو گروئی «آریاهای
ایرانی» به سوی فلات ایران سرازیر بَهینه.

سرزمین خوارزم ئو کرانه‌ی شرقی مازرون دریو ، ابلین منطقه‌ای بی یه که دسته‌ای از
آریاییون ایرانی از خاک ورگانا «گرگان» بِگذِشتِنه ئو به‌سرزمین آمردون بَر ِسینه.
طبیعت سرسبز، دار، جویبارون روان، پرندگون ئو حیوونائ گوناگون این سرزمین مورد پسند
وِشون قرار بَهیته ئو اینتا منطقه دِله سِکونت اختیار هاکاردِنه. آریاییون که تازه
دشت‌ِ دِله جا بَهیتِنه، با بومیان نِساتِنه ئو بین و ِشون نبرد سَر بَهیته، وِشون
بَتونِستِنه بومیان رهِ به کوهستان‌ون شومالی ئو مغرب بَوِرِن. آریایون، آمردون رهِ
بربر «گریزون» ئو تور «زمخت ئو خشن» ئو دوا «پیر ئو اهریمن» خوندستنه. چندی نگذِشته
که هوایِ رِطوبت خَله بَی یه ئو بیماریون بومی هِم از سوی دیگر به آریاییون روآور
بَهیه یه ئو تنبلی ئو بَمِردَن بر وِشون چیره بَی یه ئو اَی نَتونِسِتنه بدون
همکاری ئو کایر بومیان در و ِشونه سرزمین بَموندن. اِتی بَی یه که نیاز به
مَردِمونِ بومی خَله بَهیه، دست از درگیری با وِشون بکشینه ئو در جریان زندگی
هاکاردِن، نوعی هم‌سازی ئو سازگاری فرنگ بومیون ئو آریاییون پدید بِمو ئو‌ یِواش
یِواش با بگذِشتَنه زمون ئو آمیزش نژادی ئو بستگی خونی ئو خویشاوندی سرانجوم نژاد
نوین آریا ـ آمردی پدید بِمو.

در مازرون علاوه بر مردمانی که نژاد آریایی هَسِتنه، مردمونی هم دَرِنه که نژاد
ترکمون ئو مغولئون دارنِه در سرزمین‌های گونبدکاووس ئو بندرترکمن ئو بندرگومیشان
دِله ساکن بَهینه.

زوون: ویشته زوون مازرونی، ولی ویشتر مردمون مازرون با زوون پارسی هم آشنایی دارنه
. در شرق اوستان تورکی ئو گورجی ئو در مناطق دیگه زوون ارمنی هم رواج دارنه.

ز ِوون مازرونی(تبری): بازمانده‌ی زوون ایرانیان قدیم «پارسی میونه» هَسته که نسبت
به زوون فارسی ‌نو دیرتر ئو خَله کمتر تحت تاثیر ز ِوونای‌ بیگانه چون عئراب،
مغولون ئو تاتار که مدتی ایرانِ دِله حکومت کاردِنه، قرار بَهیتِه.

تا سده‌ی 5 ه.ق والیان تبرستان به‌خط پهلوی بَنویشتِنه ئو سکه بَزونه. دو کتیبه که
به خط پهلوی در رسکت واقع در ساری ئو گونبد لاجیم سوادکوه به‌دست بِمو مؤید اَمه
نظر هَسته.لهجه مازنی از نزدیکیای رودسر در گیلون شروء بونه ئو تا نیشتنگاء اوستان
گلستون ادامه دارنه ئو از جنوب هِم به مهدی شهر ئو سنگسر در اوستان سمنون ئو دماوند
، فیروزکوه ، قصران ئو... در اوستان تهران امتداد پیدا کانده.

اینتا رهِ هم بَو وِم که زِوون مازرونی با لهجه‌ئون گوناگون در این خطه متداول
هَسته. علاوه بر وشون لهجه‌ئون گیلکی در غرب و لهجه‌ئون مهاجرون کرد، در شرق مازرون
رواج دارنه. گویش‌های زوون مازرونی : رامسری ، تنکابنی ، چالوسی ، نوشهری ، نوری ،
آملی ، محمودآبادی ، بابلی ، بابلسری ، سوادکوهی ، قائمشهری ، جویباری ، ساروی ،
نکایی ، بهشهری ، گلوگاهی ، بندرگزی ، کردکوئی ، گرگانی ، کتولی ، الموتی ، طالقانی
، قصرانی ، دماوندی ، فیروزکوهی ، شهمیرزادی ، مهدی شهری،...



https://mzn.wikipedia.org/wiki/%D9%85%D8%A7%D8%B2%D8%B1%D9%88%D9%86_%D8%A7%D8%B3%D8%AA%D8%A7%D9%86

استان مازندران شومال ایران دله دره در کرانه‌ئون جنوب مازرون دریو هسته. مازرون
اوستانون گلستون ، سمنون، تهرون (که باهم گتِ مازرون ره درست کاردنه ئو هرکادوم در
سال های ۱۳۷۶، ۱۳۵۵، ۱۳۴۹ از مازرون جِدا بهینه) جا هم سامونه. ههمینتی در غرب وه
اوستانون قزوین ئو گیلون جا بهیتنه. این اوستان اتا از پرجمعیت ترین مناطق از لحاظ
تراکوم جمعیت و اتا از غنی ترین وشون از لحاظ منابع گوناگون زیرزمینی(زیربنه ای)
هسته. 4 شهرستون موهم ئو پرجمعیت وه عبارتنه از: ساری ، آمل ،قائمشهر و بابل ،(که
همه شون در ناحیه میونه-شرقی جا دارنه)و تونکابن که درقسمت غرب اوستان دره. مازرون
به خاطر جوغرافیای سراسر موتنوع خادِش که شامل جلگه‌ئون، علفزار‌ون، بیشه‌ئون و
هیرکانی جنگلون با صدها گونه گیاهی مونحصر به فرد در جهون هسته و او ئو هوائون
گوناگون از سواحل شنی با پست‌ترین نوقطه, تا کوئستونای ناهموار ئو برف دپوشنیه
البرز با داشتن اتا از هفت آتشفشون مئروف دونیا، کوه دماوند ، بشناسیه بهیه.

مازرون اقتصاد یکسره ونه پرنعمت طبیعت ره وابسته‌ هسته، که از راه کشاورزی ئو مواد
غذایی با داشتن بالاترین تولید فرآورده‌ئون غذایی دریوئی در میون همه مناطق ایران
ئو کشورون همسایه از جومله خاویار که دونیا دله ونه کیفیت بی نظیر هسته، ونه جه
بهره برداری وونه، همینتی صنعت توریسم، که هر سال بیش از 12میلیون موسافر مازرون
دیدِن کانه.

مازرون اوستان ۲۲ تا شهرستون دارنه شامل آمِل ، بابِـل ، بابِلسر ، بهشهر ، تنکابن
، جویبار ، چالوس ، ساری ، سوادکوه ، سوادکوه شمالی ، عباس آباد ، فریدونکنار ،
قائمشهر ، کلاردشت ، گلوگاه ، محمودآباد ، میاندورود ، نور ، نوشهر و نکا هسّه.
مردمون مازرون به زوون مازرونی و پارسی گپ زنّه.

مازرون ره نیشته گا ساری هسته. که قدیمیترین شهر جنوب دریای مازرون هم هسته با وجود
سه گنبدان قبر شاه فریدون ،سلم تور و ایرج بنچه در تاریخ ایران دارنه

نوم مازرون جاگزین نوم تبرستون بهیه که پیش از اون زمون هم اتا کم به کار شیه. ولی
در قرن 7هـ.ق. موغولئون حمله ی جا تبرستون نوم مازرون جا کلأ عوض بهیه. برای نوم
مازرون معنیای خله زیادی حدس بزونه ولی اصلی‌ترین وشون بون ایندرائه که دین زرتشت
دله دره وه نوم اتا از پنجتا گت خدائون زرتشتیون بیه ئو ماز + ایندرا به مئنی دژِ
ایندرا هسته ئو از اونجه که ایندرا از خدائون جنگ و قدرت بیه اینتا سرزمین ره
اسطورئون پر رمز ئو راز دونسته ئو قدرت مردمون وه ره چون زور دیوون خیال کاردنه ئو
اینتا شاهنومه ی فردوسی دله مئلومه. بر پایه همین موضوع ملک الشوعراء بهار بیت زیر
ره بَته:

مازندرون ره ِخَله وقت پیش تبرستون گاتِنه،تبر در زوون مازرونی کوه معنی دِنه ئو
تبرستون هِم کوهستون.پیش از ورود آریاییون به ایران دِله مردمونی در این منطقه ساکن
بینه که و شونه تاپور ئو و ِشونه سرزمین ره ِ تاپورستون گاتِنه که به مرور تبرستون
بَهیه.

مازن در اوِستا به ناحیه‌ای گانِنه که بر کناره‌ی مازرون دریو قرار داشته ئو بعدها
به مازرون مشهور بَهیه.مازرونی که رامشگرِ مازرونی هنگوم بَر ِسی ئَن به نزد کاووس
توصیف هاکارده، بگذشته از زیاده‌روی‌ئون شاعرونه، با طبیعت کنونی این سرزمین هم
همونندی دارنه:

از این رو تومبی بَهوّریم که مازرون بخشی از ایران‌زمین بی یه که شِه سِه شاهی
داشته.

ابن اسفندیار گاته که، مازرون در اصل موزندرون بی یه یعنی سرزمین یا ولایت کوهِ موز
ِ دِله، موز هِم اَتِ کوهِ نوم هَسته که از گیلان تا نواحی لار، قصران ئو جاجرم
ایدامه پیدا کانده.

برخی از نویسندگون ماز ره ِ به‌معنی دربندها ئو دژون موستحکمی دونّنه که به‌دستور
ایسپهبدمازیار،قارنِ ریکا در گذِرگائون ئو نوقاط سوق الجیشی کوهستون مازرون
بِساتِنه ئو واژه‌ی مازرون ره ِ به‌معنی رشته‌ی مازون دِله دونه.

بعضی هِم گانه کلمه‌ی مازرون ره ِ از واژه‌ی مارد که اَتّا از قبایل مئروف نوم
هَسته که اونجه ساکن بی نه، بَهی تِنه.اتّی جور هِم، یعنی سرزمین آمردون ئو جایی که
آمردون اون‌جه سکونت داشتنه.

به‌هر حال تبرستون به تموم نواحی کوهستونی ئو زمینای پست ساحلی باته وونه، ولی
واژه‌ی آمردون نواحی پست ساحلی که از دلتای سفیدرود تا جنوب شرقی مازرون دریو
امتداد دارنه ره ِ گانه، تا اینکه به تموم نواحی کوهستونی ئو ساحلی مازرون باوِن.

مازرون الآنی در درازی تاریخ ، شاهد وقایع ئو ایتیفاقات فراوون سیاسی، ایجتیمائی ئو
فرنگی بیه. در اهمیت سرگوذشت وقایع تاریخی این اوستان، کافی هسته که بته بونه هیچ
اتا از مناطق ایران به اندازه این خطّه، شاهد رویدادون تاریخی نینه.

به همین سبب هسته که نویسندگون ئو مورخون ایرانی ئو خارجی، فراز ئو نشیبون تاریخی
این سرزمین ره در کتابونی بنویشنه. از آثار نویسندگون روسی درباره مازرون، تاریخ
مازرون ئو استرآباد تالیف رابینو ، ئو از آثار نویسندگون مازرونی ، تاریخ طبرستون
ئو رویان ئو مازندران تالیف میر ظهیرالدین مرعشی ئو تاریخ تبرستون بنویشته ابن
اسفندیار ، ئو از آثار نویسندگون ایرانی، تاریخ تبرستون به کوشش اردشیر برزگر (تورک
اصل موقیم مازرون) ئو مازرون از قدیمل ایوم تا به امروز، نوشته دوکتور ممّد مشکور
ره بتومبی اسم بَوِریم. اما این که اسم مازرون از چه زمونی در این خطّه گپ دله دکته
سر ایختیلاف وجود دارنه. بعضی از مورخون موعتقدنه از زمون ابن اسفندیار ، بجای
تبرستون کلمه مازرون بکار بورده بیه عده‌ای هم تاریخ استیعمال کلمه مازرون ره از
قرن چاروم هجری قمری به بعد دونه. [۱]

در حاشیه شومالی ورودی شرقی شهر ساری واقع بیه ئو از نظر شیوه معماری، گونبد هرمی
شکل و صندوق چوبی نفیس، اتا از بنائون معروف اوستان مازرون هسته. تاریخ بساته بَیِن
وه ۸۹۷ هجری قمری هسته ئو سه امامزاده بنامئون عباس ؤ محمد ئو حسن ون دله قبر
بیتنه.این بنا در منطقه‌ای به نوم آزادگله دره.

در جنوب شرقی زیراب در شرق جاده سوادکوه به قائمشهر در منطقه‌ای جنگلی ئو در کنار
روستای لاجیم قرار بیته. این اثر میئماری ارزشمند موتعلق به قرن پنجوم هیجری هسته.
آندره گدار باستون‌شیناس فرانسوی که در سنه ۱۹۳۳میلادی به بازدید برج لاجیم بموئه
نویسنه: دله اسن حصار چند تل هسته که نشون دنه اسن قلعه در واقع شهر موستحکمی هسته
این محل که در قلب گت جنگل ئو دور هنگامه شهرون واقع بهیه. موسلماً قرارگاه موهم
اتا از سرکشون یا پناهگائ اوستووار اتا از شائون مخلوع بیه که به اومید بردگردستن
وقت موساعد در اونجه بدور از آسیب خصم در امون داشته. شخصیت مدفون در برج (کیا
ابوالخوارس شهریار) از خاندون باوندیون بیه که در فاصله سقوط سلسله باوندیون ابل ئو
به قدرت برسین دباره خاندون باوندیون پس از ایشغال ناحیه آمل به دست قابوس ابن
وشمگیر به منطقه کوئستونی لاجیم پناه بورده.

این بنا موتعلق به دوره صفویه‌هسته که در 2 طبقه ایحداث بهیه ئو در حال حاضر طبقه
همکف ئو جزری از طبقه دَهُم باقی بموندسه در وسط عیمارتِ همکف شروء چشمه قرار دانه
که او ونه جا 4طرف جه شونه ئو کم کم ه کل شهر رسنه.

این بنای آرامگائی واقع در روستای هزار خال بخش کجور در شهرستون نوشهر قرار دانه
بنایی هسته 4 ضلعی با کتیبه‌ئون آجری ئو تزئینات که در سنه(۸۲۹) هـ. ق. به دست ملک
کیومرث بن بیستون اوستندار بساته بیه.

این قلعه از گت قلعه‌ئون البرز هسته که در جاده هراز بخش لاریجان شهرستون آمل ئو
موشرف به قریه شاهون دشت در 75 کیلومیتری جنوب آمل قرار دارنه این قلعه موتعلق به
حکام پادوسبانیون هسته که در سنه (۴۵ الی ۱۰۰۵) هـ. ق. به رویان نور ئو کجور ئو
رستمدار حکومت داشنه بنای قلعه بر روی صخره‌ای حدود ۲۲۰میتر بالاتر ازسطح اراضی
شاهوندشت از لاشه سنگون گت ئو خورد ئو ملات گچ بساته بیه که بصورت طبقه طبقه ئو
شامل اوتاقون ئو قسمتون موختلف ساختمونی هسته.

این مکون مدفن ابولقاسم"ابولحسن رویانی ریکا هسته که در سده ششم ه ق فوت هاکارده،
در طی قرون هشتوم ئو نوهم هجری قمری سه تن از سادات ئو عورفا در این محل مدفون
بهینه که اتا از وشون علامه میر حیدر آملی هسته که از موتفکرون ئو مشاهیر شیعه بیه،
بانی این مکون سید عزالدین بن سید بهاالدین آملی هسته. [۲]

مورخان و دانشمندان دوره‌های پیش از میلاد گاتِنه: ساکنان بومی مازندران مردها
«آمردون» بی نه. آمردون مَردِمونی چادرنشین و کوچ‌گر بی نه و در سرزمینی زندگی
کاردِنه که نیمه‌ی شومالی وه دشتی هموار بی یه، وِشونه نیمه‌ی جنوبیِ ولایت،
جنگِلون انبوه داشته ئو کوهون سنگی که بگذِشتِن از اونجه خَله دشوار بی یه.زندگی
آمردون در چمنزار‌ها، لای کهنسال ِ دار ئو شکاف سنگ‌ون پَلی ئو پناهگاه‌ئون دیگری
‌گِذِشته. وِشون در اثر نبرد مداوم با درندگون ئو حیوونای وحشی، روحیه‌ای خشن ئو
تند ئو سرکش داشتِنه ئو آیین ویژه‌ای وِشون دِله برقرار بی یه.

در حدود 5000 سال پیش بی یه که، توده‌های گسترده‌ای از مردمان «هند ـ اروپایی» از
شومال یعنی شِه سرزمین به سوی جنوب کوچ هاکاردِنه. از میون آریایون گروئی به سرزمین
جنوب شرقی بَر ِسینه، «آریاییون هند» ئو گروئی به سمت هندوکش ئو گروئی «آریاهای
ایرانی» به سوی فلات ایران سرازیر بَهینه.

سرزمین خوارزم ئو کرانه‌ی شرقی مازرون دریو ، ابلین منطقه‌ای بی یه که دسته‌ای از
آریاییون ایرانی از خاک ورگانا «گرگان» بِگذِشتِنه ئو به‌سرزمین آمردون بَر ِسینه.
طبیعت سرسبز، دار، جویبارون روان، پرندگون ئو حیوونائ گوناگون این سرزمین مورد پسند
وِشون قرار بَهیته ئو اینتا منطقه دِله سِکونت اختیار هاکاردِنه. آریاییون که تازه
دشت‌ِ دِله جا بَهیتِنه، با بومیان نِساتِنه ئو بین و ِشون نبرد سَر بَهیته، وِشون
بَتونِستِنه بومیان رهِ به کوهستان‌ون شومالی ئو مغرب بَوِرِن. آریایون، آمردون رهِ
بربر «گریزون» ئو تور «زمخت ئو خشن» ئو دوا «پیر ئو اهریمن» خوندستنه. چندی نگذِشته
که هوایِ رِطوبت خَله بَی یه ئو بیماریون بومی هِم از سوی دیگر به آریاییون روآور
بَهیه یه ئو تنبلی ئو بَمِردَن بر وِشون چیره بَی یه ئو اَی نَتونِسِتنه بدون
همکاری ئو کایر بومیان در و ِشونه سرزمین بَموندن. اِتی بَی یه که نیاز به
مَردِمونِ بومی خَله بَهیه، دست از درگیری با وِشون بکشینه ئو در جریان زندگی
هاکاردِن، نوعی هم‌سازی ئو سازگاری فرنگ بومیون ئو آریاییون پدید بِمو ئو‌ یِواش
یِواش با بگذِشتَنه زمون ئو آمیزش نژادی ئو بستگی خونی ئو خویشاوندی سرانجوم نژاد
نوین آریا ـ آمردی پدید بِمو.

در مازرون علاوه بر مردمانی که نژاد آریایی هَسِتنه، مردمونی هم دَرِنه که نژاد
ترکمون ئو مغولئون دارنِه در سرزمین‌های گونبدکاووس ئو بندرترکمن ئو بندرگومیشان
دِله ساکن بَهینه.

زوون: ویشته زوون مازرونی، ولی ویشتر مردمون مازرون با زوون پارسی هم آشنایی دارنه
. در شرق اوستان تورکی ئو گورجی ئو در مناطق دیگه زوون ارمنی هم رواج دارنه.

ز ِوون مازرونی(تبری): بازمانده‌ی زوون ایرانیان قدیم «پارسی میونه» هَسته که نسبت
به زوون فارسی ‌نو دیرتر ئو خَله کمتر تحت تاثیر ز ِوونای‌ بیگانه چون عئراب،
مغولون ئو تاتار که مدتی ایرانِ دِله حکومت کاردِنه، قرار بَهیتِه.

تا سده‌ی 5 ه.ق والیان تبرستان به‌خط پهلوی بَنویشتِنه ئو سکه بَزونه. دو کتیبه که
به خط پهلوی در رسکت واقع در ساری ئو گونبد لاجیم سوادکوه به‌دست بِمو مؤید اَمه
نظر هَسته.لهجه مازنی از نزدیکیای رودسر در گیلون شروء بونه ئو تا نیشتنگاء اوستان
گلستون ادامه دارنه ئو از جنوب هِم به مهدی شهر ئو سنگسر در اوستان سمنون ئو دماوند
، فیروزکوه ، قصران ئو... در اوستان تهران امتداد پیدا کانده.

اینتا رهِ هم بَو وِم که زِوون مازرونی با لهجه‌ئون گوناگون در این خطه متداول
هَسته. علاوه بر وشون لهجه‌ئون گیلکی در غرب و لهجه‌ئون مهاجرون کرد، در شرق مازرون
رواج دارنه. گویش‌های زوون مازرونی : رامسری ، تنکابنی ، چالوسی ، نوشهری ، نوری ،
آملی ، محمودآبادی ، بابلی ، بابلسری ، سوادکوهی ، قائمشهری ، جویباری ، ساروی ،
نکایی ، بهشهری ، گلوگاهی ، بندرگزی ، کردکوئی ، گرگانی ، کتولی ، الموتی ، طالقانی
، قصرانی ، دماوندی ، فیروزکوهی ، شهمیرزادی ، مهدی شهری،...



https://mzn.wikipedia.org/wiki/%D9%85%D8%A7%D8%B2%D8%B1%D9%88%D9%86%DB%B1

مازرون که اسا با نوم مازرون۱ اشناسی وونه، اولین آلبوم مازرونی شعرون کیوس گوران
هستنه که انتشار پیداهاکرده.

کیوس گوران پس از انقلاب سال۱۳۵۷ ایران دله، بتونسته که غزلیات و قصایدی ره که تا
اون گدر بائوت‌بی‌یه ره جمع‌آوری و منتشر هاکنه.[۱] وه این دورهٔزمونی دله به خاطر
موشکلاتی که داشته، تصمیم بیته اشعارش ره به صورت اتا صوتی کاست و شه صدا جه منتشر
هاکنه.

کیوس آخرسری ۳ خرداد ۱۳۷۸ بتونسته کاستی با نوم مازرون ره توسط انتشارات ِفرهنگخنه
مازندرون پخش هاکنه. همین آلبوم بی‌یه که باعث ونه شوهرت بین مازرونی‌ئون دله و
بریم از کشور بیّه.[۲] [۱]

کاست مازرون در مجموع ۱ساعت بی‌یه و فواصل شعرون که توسط کیوس بخونسته بینه،
ترانه‌ئونی به صورت انتخابی جاسازی بیینه. این ترانه‌ها همگی آلبوم‌ئون مونتشر بیی
انتشارات شواش نوا جه هستنه.

این آلبوم با شومارهٔ ثبت ۷۸-۱۷۵ کتابخانهٔ ملی ایران دله قرار دانه و طبق مجوز
۳ن/۲۸۶۷ وزرات فرهنگ و ارشاد اسلامی ایران منتشر بیی‌یه.[۳]



https://mzn.wikipedia.org/wiki/%D9%85%D8%A7%D8%B2%D8%B1%D9%88%D9%86%DB%8C_(%D9%81%D8%B1%D9%86%DA%AF)

مازرون از فرنگ ئو تمدون بسیار کوهن ئو اصیل آریایی برخوردار هسته ئو به دلیل داشتن
این تمدن باستونی ئو دیرینه مراسمون باستونی ئو به دلیل علاقه به دین ئو مذهب مراسم
مذهبی با شکوئی در این دیار کوهن برگوذار وانه، پس از بوردن مردمون اینجه به
ایسلام، برخی از مراسم باستونی بسته به فرنگ مردمون موختلف مازرونی با آداب ایسلامی
در آمیجشته ئو بنا براین شیوه اجرای وه در هر روستا با روستای دیگر متفاوت هسته.

نوروز خونون معمولا" پونزده روز قبل از برسین عید نوروز روستائون دله انه ئو با
بخوندسن شهرائی در مدح ایمامون ترانه‌ئون محلی، طلیعه سال نو ره به وشون مژده دنه.
نوروز خونون چن نفر هسنه که اتا نفر اشعار ره خوندنه، اتا نفر ساز زنده، نفر دیگر
که به وه کوله کش گانه به در سره ‌ئون مردمون شونه ئو خوندنه:

زمون تحویل سال افراد خانواده دور سفره ۷سین که با ظرافت ئو سلیقه خانوم خنه بچیه
بیه ئو در حالیکه پیـِر خونواده دعای تحویل خوندنه مونتظر سال نو وانه. در گوذشته
که ایمکانات ایرتیباطی میثل رادیو ئو تلویزیون دنی بیه با تیراندازی یا بائوتن اذان
سال جدید ره به همه ایعلام کاردنه گالشون هم گاتنه هر زمون ماهی شه دم ره تکون هاده
عید وانه. بعد از این که سال نو بیه کسی که به عونوان مادرمه اینتیخاب بیه با مجمعی
که ون دله قورآن، آیینه، او، سبزه ئو شاخه‌ئون سبز جوون قرار دانه سره دله انه
چارگوشه اوتاقون ره او شننه قورآن ره کنار سفره هف سین یلنه ئو شاخه‌ئون سبز (هَلی
دار) ره به این نیت که سال سرسبز ئو خِش ئو خورمی برای خونواده بائه، جلوی در اوتاق
آویزون یا روی طاقچه اوتاق یلنه. دراین روز مارِسره (مادر)، غذای عید، سبزی پلا با
کرک یا گوشت درست کانده. علاوه بر وه غذایی به عونوان خیرات برای اموات پجنّه ئو
بین مردمون پخش کانه. در غروب شو ابّـِل سال به این ایعتیقاد که چراغ خنه وشون
همیشه روشن ئو نورانی بائه، به سر در خانه‌ئون شمع یا تش آویزون کاننه.

از دیگر مراسمون سونتی ئو رسمی مازرون تیرماه سیزده هسته. البته روایات موختلف در
مورد تیرماه سیزده وجود دانه. گانه که شو تولد ایمام علی هسته. گانه پیروزی کاوه
آهنگرون بر ضحاک ئو آرش کمانگیر ئو جشن مهرگون هسته.

این شو دله همه خونواده کنار هم جمع وانه ئو تا نصف شو تنقلات خارنه ئو گتون قصه‌ها
ره گوش دنه جوونون هم با در دس داشتن ترکه‌ای بلند که کیسه‌ای به ته وه دوستوئه.
همراه وچون به در سره ئون بورده ئو با سر ئو صدا ئو بزوئن چو به در سره ئون و لال
بازی از صاحب سره تقاضای هدیه کانه به وشون پیل، میوه، شیرینی هدا وانه.هنگومی که
لال به همراه گروه خادش در کوچه‌ئون شروء به حرکت کانده این اشعار ره خوندنه:



https://mzn.wikipedia.org/wiki/%D9%84%DB%8C%D8%AE%D8%AA%D9%86%E2%80%8C%D8%A7%D8%B4%D8%AA%D8%A7%DB%8C%D9%86

لیختن‌اشتاین که ونه آلمانی نوم لیشتنشتاین (آلمانی جه: Fürstentum Liechtenstein)‏
هسته سومین پچیک کشوری هسته که اروپا دله دره. این کشور شرقی سامون اتریش و غربی
وَر سوئیس دَرنه. ونه نیشتنگای نوم فادوتس هسته و ونه رسمی زوون آلمانی‌ئه، ونه گتی
هم ۱۶۰ کیلومتر مربع و ونه جمعیت ۳۶ هزار نفره. این کشور پول ِیکاء فرانکه.

لیختن‌اشتاین دیّن بالاترین سطوح ره جهون دله دانّه. توریست، بانکداری و صنعت جه
خله پیشرفتوئه. لیختن‌اشتاین سازمان ملل متحد، اروپای شورا، اروپای امنیت و همکاری
کنفرانس و اروپای اتحادیه آزاد بازرگانی دله عضو هسته. ونه تموم مردِم هم
باسِوادنه.

لیختن‌اشتاین اتا پادشاهی‌ کشور هسته که پارلمون ۲۵ نفره و دولتی ۵ نفره دانِّه.
لیختن‌اشتاین و سوئیس تنها کشورونی هسنه که اروپا دله مستقیم دمکراسی دارنه. سال
۱۹۸۴ جه، این کشور دله زنان هم حق رای بَییتنه.



https://mzn.wikipedia.org/wiki/%D9%84%D8%A7%D9%BE_%DA%A9%D9%85%D8%B1

لاپ کمر که وه ره دیوکالی، اسپهبد خورشید غار (لی) یا عایشه کرکیل دژ هم گانّه،
تهرون به قائمشهر راه سَر، دوآب ناحیه دله قرار دانه. اینتا لی کوه دله دره. این لی
دله اسپهبد خورشید ِزن و وچه سه ماه زندگی هاکردنه و آخرسری عربون بتونستنه وشون ره
لی دله جه دَربَکشِن و همین باعث بیّه که اسپهبد خادکاشی هاکنه و تبرستون دَکفه
عباسیون ِدستِ په.

طبیعی طاق قوس قایده ۴۰ متر هسته و معروفه که گانّه وه «دنیای گت‌ترین طبیعی قوس»
هسته.[۱] غار دله اتا بیضی‌مونا تالار داشته که ونه گتی ۷۵×۲۵ و ونه بلندی (ارتفاع)
۱۵ میتر بی‌یه. غار ِدیم‌به‌دیم اتا دیفار دَره که سنگ و ساروج جه دچیه بیّه و تا
ورودی وه ایدامه دانه. این دیفار ِبنا گاوباریون دوره شنه. غار ِجلو اتا گت ِپرتگاه
دانه باعث وونه ونه دله بیّن خله سخت بواشه. چون این غار دله بخاردنی ئو دیی‌یه،
قدیم بنشسته ونه دله ات‌خله موقاومت هاکردن.[۲]

غار دله چنتا اتاق دره که وشون بساتن قدمت ساسانیون دوره جه وَرگِردِنه. این غار
ایران ملی آثار فهرست درون قرار دانّه و وه ره یونسکوی ثبت وسّه هم نومزه هاکردنه و
فعلاً اتا پرونده دانّه. غار ِپَلی نظامی تمرینات و ماسه‌برداری هم کانّه که باعث
وونه وه کم‌کم تخریب بَواشه.[۱]

این غار اتا طبیعی کاخ هسته و همیشه تبرستون اسپهبدون ونجه کار کاردنه. صدر ایسلام
و همزمون با تبرستون ِمردمون ِشورش اینتا غار ره ونداد هرمز بَییته.[۲]

سال ۷۶۱ میلادی، اسپهبد خورشید، گت ِاسپهبد فرخان ِنوه گاوباریون سلسله جه، مازرون
سَر حکومت کارده. ونه زمون، منصور عباسی تصمیم بیته مازرون ره بَییره. مهدی عباسی،
منصور ِریکا، کــَلِک جه اسپهبد خورشید جه رَفِخ بیّه و ونه وسّه هدیه برسنی‌یه،
ونجه بخاسته تا ایجازه هاده ونه لشکریون طالار درکای تنگه‌ی راه جه بورِِن خراسون
جه زودته بَرِسِن. اسپهبد خورشید کلک بخارده و ایجازه عبور ره وشون دست هدائه.
مهدی، ۲تا سپاه ره گرگان و شاکوه جه راهی هاکرده و آمل ره بیته. ایسپهبود خارشید که
غافلگیر بیّه، شه زِنا و ثروت ره اینتا غار دله بیشته و بورده دیلمستون سو که سپاه
جمع هکنه.



https://mzn.wikipedia.org/wiki/%D9%82%D8%B2%D8%A7%D9%82%D8%B3%D8%AA%D8%A7%D9%86

مختصات: ‏۴۹٫۲۸″ ۴′ ۷۹°شرقی ‏۱٫۱۶″ ۲۱′ ۴۳°شمالی﻿ / ﻿۷۹٫۰۸۰۳۵۵۶غرب ۴۳٫۳۵۰۳۲۲۲جنوب﻿
/ -۷۹٫۰۸۰۳۵۵۶;-۴۳٫۳۵۰۳۲۲۲

قزاقستون (قزاقی جه: Қазақстан، روسی جه: Казахстан) اتا کشور هسته که میونی آسیا
دله دره. این کشور ِنیشتنگا (=پایتخت) تا سال ۱۹۹۸ آلماتی بی‌یه که جنوبی مناطق
ِشِنه ولی این گادِر آستانه که شمال دَره، نیشتنگا بیّه.

قزاقستون ۱۶ میلیون و ۶۰۰ هزار نفر جمعیت دانّه و ونه رسمی زوون قزاقی و روسی هسته.
این کشور دنیا دله گتترین کشوری هسته که اوقیانوس و دریائون جه راه نِدانّه و فقط
مازرون دریا جه وَر خانّه.

قرن پنجم جه اتی ترک‌تِبار ِاقوام این منطقه دله ساکن بَیینه که اسا وشون نوم قزاق
بَگِردِسته. این منطقه مغولون امپراتوری و تزاری روسیه سامون دله دَیی‌یه و وقتی که
شوروی ِجمهوریون ِاتحادیه ره بساتنه، قزاقستون اتا جمهوری این کشور دله بگردسته و
وقتی شوروی رِقِد بورده، این کشور هم مستقل بیّه.

قزاقستون ۱۶ دسامبر ۱۹۹۱ آخرین جمهوری بی‌یه که اعلام استقلال هاکرده و شوروی جه
سیوا بیّه. اون گادِر که شوروی جه خاستنه سیوا بَواشِن تاسا قزاقستون ِرییس‌جمهور
نورسلطان نظربایف بی‌یه و هَنتا هم هسته.

ونه مردم ویشته قزاقی ره گپ زننه و ایسلام دین ره په‌روو هسنه. ولی وشون میون اتی
روس درنه که مسیحی دین ره په‌روو هسنه و ویشته شمالی مناطق دله زندگی کانّه.



https://mzn.wikipedia.org/wiki/%D9%81%DB%8C%D8%B3%E2%80%8C%D8%A8%D9%88%DA%A9

فیس‌بوک (به انگلیسی: facebook) شرکت ساجندۀ وب‌گاه فیس‌بوک هسته که ۴ فوریه ۲۰۰۴
بساته بَیی‌یه.[۱]از اجتماعی شبکه‌ئون مجازی جه هسته که ونجه بنشنه با شه رفخون که
فیس‌بوک دله کاروری حساب دارنه عکس، فیلم یا پیغوم اشتراک بی‌یشتن. فیس‌بوک اسا
مفتکی تموم جهون سَره وجود داینه.

فیس‌بوک وب‌گاه ویشته از هشتصد میلیون کارور دانّه و اسا به ۴۰ زوون[۵]، قابل دسترس
هسته و ونه ۷۰ درصد کارورون خارج از موتحده ایالات درنه.[۶]

فیس‌بوک محیط در واقع مجلسی از رفخون و آشنایون اتا کارور به‌شمار شونه. فیس‌بوک با
ارائه امکان عضوگیری با تعداد بالا، شه کارورون ره اجازه دنه تا هر لحظه جدید رفخ
بَییرن.[۷]

فیس‌بوک کارورون اتا شخصی صفحه هم دارنه. بنشنه گروه بساجن و یا دیگه گروه‌ئون دله
عضو بوون. کارورون بتونّه شه وسّه آلبوم بساجن و افرادی ره شه رفخون لیست سَره
بی‌یلن.[۸]

کارورون بتونّه اتا هنرمند یا اتا وب‌گاه و یا وبلاگ وسّه و حتی اتا وسیله که
ساجنّه سَره صفحه سِوائونه طراحی هاکنن تا دیگرون هم ونه صفحات دله عضو بوون و شه
پیشنهادها و انتقادون ره ارائه هاکنن.[۸]

فیس‌بوک کارورون شمه وسّه پنج گروه دله طبقه‌بندی وونه؛ رفخون، رفخون ِرفخون، اعضای
هم‌شبکه، غریبه‌ئون و کارورونی که احیاناً دَوستنی(بلاک هاکردنی).[۶]

فیس‌بوک نرم‌افزارها، جانبی ابزارون خاص و آنلاین ِبازی‌ئون مختلفی دانّه که کارور
بتونده با توجه به شه نیازون وشون جه استفاده هاکنه.[۶]

دانشگاه الازهر مصر، اعلام هاکرده که فیس‌بوک جه استفاده هاکردن مسلمونا وسّه
حرامه. وشون شه دلیل صدور فتوا ره از بین بوردن خانواده‌ها اعلام هاکرده. وشون
معتقدنه که فیس‌بوک یَتا از دلایل فروپاشی خانواده‌ها هسته.[۹][۱۰]



https://mzn.wikipedia.org/wiki/%D9%81%D8%B1%D9%88%DB%8C%D8%AF

زیگموند فروید(1939-1856) پزشکی اتریشی بیه که در اولین مراحل شه کار در رشته عصب
شناسی تخصص بیته.همینتا باعث بیه که با بیمارون هیستری سر و کار پیدار هکنه.هیستری
نوعی واکنش روان رنجوری هسه در اون تعارضای هیجانی به نشونه های جسمونی از قبیل فلج
یا کری بدل بوننه.(امروزه اصطلاحی که برای هیستری ویشتر مورد پسند هسه اختلال
تبدیلی هسه).فروید اول تلاش کرده تا به کومک خو مصنوعی و الکترومغناتیس علائم
هیستری ره از میون بوره،اما بعدا کشف هکرده که نتایج معالجات موقتی هسنه.وه برای
حصول درمونی پایدار ابزاری روان شناختی به نوم تداعی آزاد برای کشف شخصیت ابداع
هکرده و همینتا ابزار وه ره به کشف قلمرو ناخدآگاه زندگی روانی رهنمون بیه. [۱]



https://mzn.wikipedia.org/wiki/%D9%81%D8%B1%D8%A7%D9%86%D8%B3%DB%8C%D9%85

فرانسیُم (به فرانسوی: Francium) با اسم‌ئون قدیمی کا-سزیم و یا اکتینیم ‎K،‏[۱]
عنصری شیمیایی با نماد Fr و عدد اتمی ۸۷ هسته که گروه IA ([فلزون قلیایی) و دوره
هفتم دله قرار بیته.[۱] این عنصر، اتا الکترون ظرفیتی دانّه و میون همه عناصر جدول
تناوبی، کمترین الکترونگاتیو ره دانّه.

دمای ذوب و جوش فرانسیم به ترتیب ۲۷ و ۶۷۷ درجه سانتی‌گراد هسنه، و ونه شعاع اتمی
۲۷۰ پیکومتر وانه.[۲]

مارگوریت پری، فرانسیم ره سال ۱۹۳۹ فرانسه دله کشف هاکرده،[۳][۴][۵] به همین دلیل
این عنصر فرانسیم اسم بیته.[۱] این عنصر آخرین عنصر کشف بَیی هسته که طبیعت دله به
طور آزاد وجود داشته و پس از استاتین کمیاب‌ترین عنصر بشناسی بَیی‌یه.

فرانسیم بیرون از آزمایشگاه، به طور خله ناچیزی سنگ معدن اورانیوم و توریوم دله
پیدا وانه، جایی که ایزوتوپ ۲۲۳ وه به طور پیاپی تشکیل و متلاشی وانه. تخمین بزونه
که حدود ۳۰ گرم فرانسیم پوسته زمین دله وجود دانّه. سایر ایزوتوپ‌ئون فرانسیم به
طور مصنوعی و آزمایشگاه دله بساته بینه. بیشترین مقداری که اسا فرانسیم جه به طور
مصنوعی ایجاد بَیی‌یه، ات خوشه ۱۰٬۰۰۰ اتمی بی‌یه که از طریق ابر اتمی سرد و
دانشگاه استونی بروک دله و سال ۱۹۹۷ بساته بیّه.[۶] فرانسیم پس از فروپاشی‌ین به
استاتین، رادیوم و رادون تبدیل وانه.[۷]

حدود سالای دهه ۱۸۷۰ شیمی‌دان‌ها متوجه بینه که ونه عنصری با عدد اتمی ۸۷ گروه
فلزات قلیایی دله زیر سزیم وجود داشت‌بائه.[۸] این عنصر با اسم اکا سزیم پیش‌بینی
بیّه.[۹][۱] گروه‌ئون پژوهشی تلاششون ره پیداهاکردن و خالص‌سازی این عنصر ناشناخته
وسّه شروع هاکردنه و پس از ۴ تلاش ناموفق، این عنصر بساته بیّه.

دوبروسردوف شیمیدون روسی اولین شخصی بی‌یه که ادعای کشف عنصری به نام فرانسیم یا
اکا سزیم ره عنوان هاکرده. سال ۱۹۲۵ وه متوجه وجود رادیواکتیویته ضعیفی ات نمونه
پتاسیم دله بیّه و بفهمسته که این نمونه ممکن هسته حاوی مقداری از عنصر جدید
بائه.[۱۰] سپس وه رساله‌ای در مورد خواص این عنصر بنویشته و به‌خاطر نام کشورش وه
ره روسیوم اسم بی‌یشته[۱۱].ات‌کم بعد از وه دوبروسردوف به تدریس انستیتوی پلیمر
اودسای اوکراین دله شروع هاکرده و تحقیقات بیشتری در زمینه این عنصر به عمل
نی‌یلرده.[۱۰]

سال بعد، شیمیدانون انگلیسی جرالد دروس[پانویس ۱] و فردریک لورینگ[پانویس ۲] عکسای
اشعه ایکس منگنز(II) سولفات ره بررسی هاکردنه.[۱۱]وشون این موشاهده دله به خطوط
طیفی برخورد هاکردنه که گمون وَردنه مربوط به اکا-سزیم بائه. وشون این کشفیات ره
اعلام هاکردنه و وه ره آلکالینیوم اسم بی‌یشتنه.[۱۰]

سال ۱۹۳۰ فرد آلیسون[پانویس ۳] موسسه پلی‌تکنیک آلاباما دله مدعی بیّه که زمون
بررسی پلوسیت و لپیدولیت با ماشین نور-مغناطیس[پانویس ۴] عنصر ۸۷ ره کشف هاکردنه.
آلیسون پیشنهاد هدائه که بخاطر زادگاهش یعنی ایالت ویرجینیا این عنصر ویرجنیوم بائه
و نماد Vi یا Vm بَیره.[۱۱][۱۲] البته سال ۱۹۳۴ مک فرسون دانشگاه برکلی دله این
اکتشاف نادرست ره رد هاکرده.[۱۳]

سال ۱۹۳۶ هوریا هولوبی[پانویس ۵] شیمیدون فرانسوی به همراه ونه فرانسوی رفخ ایوت
کاچویس[پانویس ۶] پولوسیت ره با استفاده از دستگاه اشعه ایکس با دقت بالا آنالیز
هاکردنه.[۱۰]وشون متوجه وجود چندین خطوط نشر ضعیف بَینه که به عنصر ۸۷ نسبت هدانه.
این عنصر به افتخار مولداوی که آزمایشات اونجه انجام بیّه، مولداویوم نام بیته و
نماد وه هم Ml تعیین بیّه. سال ۱۹۳۷ تحقیقات هولوبی به‌وسیله ات فیزیکدون آمریکایی
به‌نام اف اچ هرش[پانویس ۷] رد بیّه. هرش اطمینان داشته که اکا-سزیم طبیعت دله وجود
ندانّه و وشون به اشتباه خطوط نشر جیوه یا بیسموت ره بدینه. گرچه هولوبی تاکید
کارده که ونه دستگاه‌ئون دقیق نینه که چنین اشتباهی ره مرتکب نوانّه.[۱۱]

به همین خاطر ژان باپستیت پرین[پانویس ۸] برنده نوبل جایزه و استاد هولوبی به کمک
مارگوریت پری[پانویس ۹] مولداویوم ره به‌عنوان فرانسیم مورد تایید قرار هدائه.[۱۰]

به علت نایابی و ناپایداری امکان سِواکردن اتم‌ئون فرانسیم به حدی که قابل
اندازه‌گیری بائن نی‌یه به همین دلیل ونه خواص وسّه ونه روی ونه جاء جدول تناوبی سر
تکیه هاکردن.[۱۴]

فرانسیم اتا از فلزون قلیایی هسته که خواصی شبیه به سزیم دانّه.[۶] فرانسیم
ناپایدارتر از هر عنصر سبکتر از دابنیوم (عنصر شماره ۱۰۵) هسته.[۶] پایدارترین
ایزوتوپ فرانسیم ۲۲۳ با نیم عمر کمتر از ۲۲ دقیقوئه. عنصر ناپایدار بعدی استاتین
نیم عمری حدود ۸٫۵ ساعت دانه.[۸] تمام ایزوتوپون فرانسیم پس از فروپاشی به استاتین،
رادیوم و رادون تبدیل وانه.[۸]

با توجه به اینکه فرانسیم اتا از عناصر چگال جدول تناوبی هسته و اینکه تعداد
الکترون لایه ظرفیتش ۱ هسته،[۱۵] بنابراین ونه وزن اکی والان همه عناصر جه بیشتر
هسته.[۶]به محاسبه لینوس پاولینگ مقدار الکترونگاتیوی فرانسیم ونه سزیم جا برابر و
حدود ۰.۷ بائه[۱۶] گرچه محاسبات جدیدتر ونه قایده ره ۰.۷۹ نشان دنّه اما این مقدار
به طور تجربی تائید نیّه[۱۷] به طور مشابه فرانسیم کمترین الکترونگاتیوی ره بین
عناصر دانه[۱۸][۱۹][۲۰][۲۱][۴]

فرانسیم مایع -در صورتی که تشکیل بوو- دمای ذوب تنش سطحی برابر ۰٫۰۵۰۹۲ نیوتن بر
متر ونه داره.[۲۲] فرانسیم بتونده نمک‌ئون سزیم جا مثل پرکلرات، یدات، تارتارات،
کلروپلاتینات و سیلیکوتنگستات سزیم (و روبیدیوم تاتارات) واکنش دنه. همچنین با
سیلیسیوم تنگستن و کلورپلاتینید واکنش هدائه و به ترتیب تولید سیلیکو تنگستن اسید و
پرکلریک اسید هاکرده.[۲۳][۲۴] نمکون فرانسیم عمدتاً ئو دله محلول هستنه.[۲۵]

فرانسیم به علت ناپایداری و کمیاب بی‌ین،[۲۶][۲۷][۲۸][۲۹][۳۰] کاربرد تجاری نداینه.

پژوهش‌ئونی درباره کاربرد فرانسیم درمان سرطان سر انجام بیّه،[۸] ولی انجام این عمل
ناممکن به نظر رسنه.[۲۸] قابلیت‌ئون فرانسیم مثل سنتز بیّن و همچنین ونه ساختار
اتمی ویژه باعث بیی‌یه که ونجه آزمایش‌ئون طیف سنجی دله استفاده هاکنن.[۳۱] این
آزمایش‌ها به درک اطلاعات بیشتری زمینه پتانسیل شیمیایی و ذرات زیر اتمی سر
برسی‌یه.[۳۲] به نظر رسنه که بنشنه فرانسیم جه آزمایشات مربوط به نیروگاه هسته‌ای و
سیکلوترون‌ها دله استفاده هاکردن.[۳۳]

مطالعات نور گسیل‌بَیی توسط یون‌ئون فرانسیم-۲۱۰ جه که توسط لیزر جه تله دکتنه سر،
هدایی‌ئون دقیقی راجع به گذارون بین ترازون انرژی اتمی امه اختیار بی‌یشتنه که
شباهت نسبتاً زیادی به نتایج پیش‌بینی بَیی نظریه کوانتمی دارنه.[۳۴]

فرانسیم ۲۲۳ نتیجه فروپاشی آلفای آکتینیوم ۲۲۷ هسته که سنگ معدن توریوم و اورانیوم
دله پیدا وانه.[۶]مقدار مشخصی از اورانیوم دله، گمون شونه که به ازای صد میلیون اتم
اورانیوم ات اتم فرانسیم پیدا وانه.[۲۸]همچنین تخمین بزونه که تموم پوسته زمین دله
حدود ۳۰ گرم فرانسیم موجود داره.[۳۵][۴]بنابراین فرانسیم بعد از استاتین کمیاب‌ترین
عنصر زمین هسته.[۸][۲۸]

فرانسیم بتونده واکنش هسته‌ای Au(۱۹۷) + O(۱۸) → Fr(۲۱۰) + ۵n بوئه و از این طریق
دانشگاه استونی بروک بتونسته مقدار زیادی ایزوتوپ‌ئون ۲۰۹،۲۱۰ و ۲۱۱ فرانسیم ره
تهیه هاکنه[۳۶].که روش مشتق بَیی تله مغناطونوری هسته.[پانویس ۱۰][۳۷] بجز این،
روشون بمب‌وارش رادیوم با نوترون و بمب‌وارش توریوم با پروتون، دوتریوم و یونای
هلیوم سنتز فرانسیم دله به کار شونّه. فرانسیم سال ۲۰۰۸ تاسا مقیاس قابل توجه سنتز
نیی‌ئه.[۶][۸][۲۸][۳۸]

در روش تله مغناطونوری اتم‌ئون فرانسیم از طریق میدون مغناطیسی بساته وانّه توسط مس
سِوا وانّه و توسط لیزر تله کفنّه.[۳۷]

تا اسا ۳۴ ایزوتوپ فرانسیم عدد جرمی ۱۹۹ تا ۲۳۲ جه بشناسی‌یه بَینه.[۳۹] فرانسیم
هفت ایزومر دانه.[۶] ۲۲۳ و ۲۲۱ تنها ایزوتوپ‌ئونی هستنه که طبیعت دله درنه، گرچه
ایزوتوپ بسیار دوم بیشتر پیدا وانه.[۴۰]

فرانسیم ۲۲۳ پایدارترین ایزوتوپ فرانسیم با نیم عمر ۲۱٫۸ دقیقوئه.[۶][۱] بعد از وه
فرانسیم ۲۱۲ با ۲۰ دقیقه نیمه عمر دره[۳۳] فرانسیم ۲۲۳ پنجمین محصول فروپاشی
اکتینیوم ۲۲۷ هسته.[۳۰] سپس وه با واپاشی بتا به رادیوم ۲۲۳ (با انرژی واپاشی ۱۱۴۹
کیلوالکترون ولت)و درصد جزئی از وه (۰.۰۰۶%) مسیر دیگه جه با واپاشی آلفا به
استاتین ۲۱۹ تبدیل وانه.[۷]

فرانسیم ۲۲۱ نیم عمری حدود ۴٫۸ دقیقه دانه[۶] و نهمین محصول فروپاشی نپتونی
آکتینیوم ۲۲۵ هسته.[۳۰]سپس وه با فروپاشی آلفا به استاتین ۲۱۷ تبدیل وانه(با انرژی
واپاشی ۶.۴۵۷ مگاالکترون ولت)[۶]. آخرین ایزوتوپ پایدار، فرانسیم ۲۱۵ با نیم عمر
۰٫۱۲ میکرو ثانیوئه(انرژی واپاشی ۹.۵۴ کیلوالکترون ولت)[۶].ایزومر ناپایدارتر وه،
فرانسیم ۲۱۵m با نیم عمر ۳٫۵ نانو ثانیه هسته.[۴۱]

فرانسیم ۲۱۸ هم به طور تخمینی نیمه عمر ۵‎×۱۰-۳ ثانیه دانّه و با واپاشی آلفا و
انرژی ۷.۸۵ مگا الکترون ولت جا به استاتین تبدیل وانه.[۴۲]



https://mzn.wikipedia.org/wiki/%D9%81%D8%B1%D8%A7%D9%86%D8%B3%D9%88%DB%8C

فرانسوی اتا رومی زوون هسه که اروپای ِغرب دله وره گِنِش کننه. اینتا زوون فرانسه
دله رسمی‌زوون هسه و ونجه بلجیک و سوییس و اتخله آفریقایی کشور و جزایر دله گپ
زننه. اینتا زوون گِنِشکَرون ۸۵ میلیون نفر هسنه. اینتا زوون ادبیات خله خاره.

فرانسوی ادبیات خله قدیمی و خار هسه. اینتا زوون ادبیات اول یونان ادبیات جا تاثیر
بیته ولی لس لس شه خد ره از اون تاثیرون رها هکرده. فرانسوی ادبیات وسطا سده‌ئون
دله با داستان بنویشت سر بیته. ونه کوهن‌ترین بنویشت کرون نوم: کریستین دی پسان،
شارل دوک اورلئان و فرانسوا فیلون بیه. اون دوره تاریخ‎نویسونی هم دیینه که وشون
نوم: مونتین، کالفن، رنسار و مالرب بیه.

بوربون‌ئون‌شون دوره فرانسوی ادبیات خله پیش بورده. و روون بنویشتن سربیته.
بنویشته‌ئون: مولیر و کورنی و بعد هم که بنویشت کرونی واری: لافونتن، مادام دی
سیفین، لافایت، فوکو، لابروبر پیدا بینه. فرانسوی ادبیات سده هیژده میلادی گدر
خیال‌پردازی بیه و همینتا سَره اتا گت کتاب اون دوره بنویشت نیه. اینتا دوره
گت‌ترین بنویشت کرون نوم:

جان جارک روسو، مونتسکیو، بومارشه، وولتر، دیده رو و مادام دی ستال بیه. بعد فرانسه
گت اینقلاب بنویشت‌‎کرونی مونند: شاتو بریان، لامارتین، ویکتور هوگو، الکساندر
دومائون (پییر و وچه) پیدا بینه. سده نوزده میلادی گدر هم ادبیات پیشرفت هکرده و
اتا خله مدرسه‌ون و دانشگائون فرانسه دله باز بینه. اینتا سده بیستومین سده میلادی
جه دله گت ترین بنویشت کرون نوم بیه: آناتول فرانس، ژان پول سارتر، ژان کوکتو، رومن
رولان، اونوره دو بازاک، آندره مالرو



https://mzn.wikipedia.org/wiki/%D9%81%D8%A7%D8%B1%D8%B3_%D8%AE%D9%84%DB%8C%D8%AC_%DA%A9%D8%A7%DB%8C%D8%B1%DB%8C_%D8%B4%D9%88%D8%B1%D8%A7

عرب ِخلیج ِکشورون ِکایری ِشورا (CCPSG) (عربی جه: مجلس التعاون لدول الخليج
العربي)، که وه ره مختصراً عربی خلیج کایری شورا (GCC) (عربی جه: مجلس التعاون
الخلیج العربی) هم گانّه، اتا تجاری و فرهنگی سازمان نوم هسته که فارس خلیج ِنزدیک
کشورون که عرب هستنه ونه دله حضور دارنه. این شورا ره ۲۵ مه ۱۹۸۱ میلادی بساتنه و
ونه هدف ایران ِانقلاب ِخطرات ِپیشگیری بی‌یه.[۱] این کشورون خاستنه تا سال ۲۰۱۰
اتا پولی واحد ات‌جور جه بَرِسِن.[۲]

این شورای ِنوم ایران دله جای اینکه «شورای همکاری خلیج عرب»، که شورای ِراستی و
رسمی نوم هسته، بائوته بَواشه، «شورای همکاری خلیج فارس» یا «شورای همکاری خلیج»
عنوان وانه که ونه دلیل ایران و عرب ِکشورون ِاختلافات هسته.



https://mzn.wikipedia.org/wiki/%D8%BA%D9%84%D8%A7%D9%85%D8%AD%D8%B3%DB%8C%D9%86_%D8%A8%D9%86%D8%A7%D9%86

غلامحسین بنان، (اردیبهشت ۱۲۹۰، تهران[۱] - ۸ اسفند ۱۳۶۴، تهران) ایرانی خوننده
بی‌یه که سال ۱۳۲۱ تا دهه ۵۰ ایران ملی موسیقی سَره فعالیت کارده. وه رادیو موسیقی
شورا عضو بی‌یه و وه ایران موسیقی انجمن ره بساته.

ونه پییر کریم خان بنان الدوله نوری و ونه مار شازده رکن‌الدوله ِکیجا بینه. وه شیش
سالگی جه خونندگی ره شروع هاکرده و ونه اولین اوستا ونه پییر بی‌یه.

سال ۱۳۲۱ بنان ونگ ره رادیو تهران جه مردم گوش جا برسنینه و اتکمه ناگذشته که وه
معروف بیّه. روح‌الله خالقی وه ره موسیقی انجمن ِارکستر دله شرکت هدائه و ارکستر
شماره یک جه هم همکاری ره شروع هاکرده و همون اول جه داود پیرنیا جه همکاری داشته.
وه شه کار گادِر ۳۵۰ آهنگ ره اجرا هاکرده



https://mzn.wikipedia.org/wiki/%D8%B9%D8%B1%D8%A7%D9%82_%D8%AF%D9%84%D9%87%E2%80%8C%DB%8C_%D8%A7%D8%B3%D9%84%D8%A7%D9%85%DB%8C_%D8%A7%D8%B1%D8%AA%D8%B4

عراق ِاسلامی ارتش (IAI) (عربی جه: الجيش الإسلامي في العراق) اتا مخفی سازمان نوم
هسته که اسلامی و جهادی‌ئه. این مسلح ِگروه عراق دله سال 2003 که آمریکا وارد بَیّه
جه بساته بَیی‌یه.

گرچه این گروه اسلامی هسته ولی ونه ایدئولوژیون دله ناسیونالیسم هم دَره. این گروه
شه کار ره مقاومت دونده که خانه اجنبیون دَم ره بَیره و وشون ره شه منطقه جه دَر
هاکِنه. وشون شیعی و اجنبی گروهون جه مخالفنه.

سال 2011 که آمریکا عراق جه بریم بورده، وشون‌ها سُنّی مردمون ره شه په جمع هاکردنه
و وشون ره سازمان‌وندی هاکردنه.[۲] سال 2014 میلادی جه که داعشیون دَکلِستنه عراق
دله، وشون‌ها الانبار و عراق ِشمال دله وشون په بوردنه. وشون ِمرکز دیاله و
صلاح‌الدین استان هسته.[۲]



https://mzn.wikipedia.org/wiki/%D8%B9%D8%A8%D8%AF%D8%A7%D9%84%D8%B1%D8%B6%D8%A7_%D8%B4%DB%8C%D8%AE%E2%80%8C%D8%A7%D9%84%D8%A7%D8%B3%D9%84%D8%A7%D9%85%DB%8C

عبدالرضا شیخ‌الاسلامی سال ۱۳۴۶ چالوس دله دنیا بموئه .وه کجور مازندرون وچوئه و
دکترای مهندسی عمران علم و صنعت دانشگاه ره دانّه و عضو هیات علمی دانشکده مهندسی
عمران این دانشگاه هسته.

وه ره ۱۵ مرداد ۱۳۸۸ محمود احمدی‌نژاد مجلس شورای اسلامی دله، ۲۸۶ رأی جه که ونه جا
۱۹۳‬ رای موافق بی‌یه، وزیر کار و امور اجتماعی هاکرده.[۱]

وه ره روز سه شنبه ۱۳۹۱/۱۰/۱۵، مجلس دله ۱۹۲ رأی موافق جه وزارت رفاه، کار و امور
اجتماعی جا استیضاح هاکردنه. ونه استیضاح دلیل نصب سعید مرتضوی تامین اجتماعی صندوق
ِمسئول و ونه پافشاری به عدم کناربییشتن مرتضوی این سمت جا بی‌یه، چون سعید مرتضوی
مکرراً متهم بَیبی‌یه.[۲]

شابلون:Succession boxشابلون:Succession boxشابلون:Succession boxشابلون:Succession
box



https://mzn.wikipedia.org/wiki/%D8%B8%D9%87%DB%8C%D8%B1%D8%A7%D9%84%D8%AF%DB%8C%D9%86_%D9%85%D8%B1%D8%B9%D8%B4%DB%8C

سید ظهیرالدین مرعشی اتا مازرونی سیاستمدار و دانشمند هسته که سنه ۸۱۵، ۸۱۷ و یا
۸۱۸ ه . ق آمل دله کنار هکته. اینتی که رجال شناس نومی مرحوم حضرت آیت العوظما سید
شهاب الدین مرعشی نجفی یادداشتی تبارنومه مرعشیون ره بیارده، شب وه با چند واسطه به
ایمام زین العابدین رسنه. سید ظهیرالدین علاوه به اینتا که از سیاستمدارون زمون
خادش بیه ، اتا از نویسندگون قوی زمونه ی خادش هم به شومار شیه . وه دواثر عومده به
نومای تاریخ طبرستون و رویان و مازندرون و تاریخ گیلون و دیلمستون دانه که در واقع
این دو اثر مکمل ات دیگه نه و جزء منابع معتبر مربوط به تاریخ سادات مازرون و گیلون
محسوب وانه. وه در آثار خادش از ایصطیلاحات و عباراتی ایستفاده کانه که نشونگر از
هارشای شیعی وه هسته . آثار وه به جهت اهمیت بر مطلبون تاریخی از همون ابل مورد
ایستیفاده چه کوت دونون بیه . وه در سنه ۸۷۷ ه . ق از جانب کارکیا میرزا علی جانشین
کارکیا سلطان محمد به سپهسالاری ولایت گرجیان قبول بیه و تا آخر عمر در همون رتبه و
منصب باقی بموندسه . اینتا چه کوت دون آخر به سنه ۸۹۲ ه . ق بمرده.



https://mzn.wikipedia.org/wiki/%D8%B6%DB%8C%D8%A7%D8%A1%D9%BE%D9%88%D8%B1

جلیل ضیاءپور (۵ اردیبهشت۱۲۹۹–۳۰ آذر ۱۳۷۸) نقاش ،اوستاء ِدانشگاه ، پژوهشگر و
نویسنده ئیرانی هسته که ونجه به عونوان «پی‌یر نقاشی مودرن ئیران» یاد وانه.[۱] وه
سِوا از اون که نقاشی پیشرو و پرچمدار نهضت نوگرایی بی‌یه، فعالیت‌ای پژوهشی
گوسترده‌ئی ره هم زمینه مردم‌اشناسی، بررسی و شناخت زوون ، فرنگ عامه، پوشاک و
نقشای زینتی مناطق گوناگون ئیران داشته که نتایج اینان به عونوان کتاب مرجع این
رشته از علوم هم الان دانشگاه‌ئون دله استفاده وانه. ضیاءپور در طول فعالیت هنری و
فرنگی خادش ۸۵ سوخنرانی، ارائه بیش از ۷۰ مقاله فرنگی و هنری، بنویشتن ۲۸ جلد کتاب
در زمینه‌ئون پوشاک ئیرانیان، هنر، تاریخ و همینتی خلق نزدیک به ۴۰ اثر نقاشی و
دِتا موجستمه بساته.[۲] وه از پایه گذارون "انجمن هنری جنگی تِلا" بی‌یه.

جلیل ضیاءپور، سال ۱۲۹۹ بندر انزلی دله بزا بیه. ونه خانواده مازرونی الاصل، ساکن
ساری و اتا نسل پیش از این به گیلان موهاجرت هکرد بینه. از علایق دوران وچه‌گی وه،
موجستمه‌سازی با گل مرداب انزلی و بشناستن موسیقی بی‌یه. وه تحصیلات هنری خادش ره
از نوجوونی شروع هکرده، پس از تموم بیّن موقدمات تحصیل، سال ۱۳۱۷ بورده تهران و
برای آهنگ‌بساتن، به هنرستون موسیقی که اون وقت ریاست وه با آقای «مین‌باشیان»
بی‌یه وارد بیّه و از عهده آزمایشای ورودی بربموئه. ولی همون موقع، استادای خارجی
هنرستون بوردنه شه کشور دله و وه نتونسته نظرش ره دمبال هاکنه. پس بورده و درس ره
ایدامه هدائه و هنرون سنتی جه مدرسه صنایع مستظرفه قدیمه دله آشنا بیّه. سال ۱۳۲۰
وارد دانشکده هنرای زیبا بیه، اولین دوره هنرکده (۱۳۲۴-۱۳۲۰) 3تا دانش‌آموز رشته
نقاشی معرفی هکرده که ضیاءپور ونه دله اول بیه و بورسیه فرانسه بیته پس دانشسرای
عالی ملی قشنگ هنرون پاریس دله رشته هنرای تجسمی ره ایدامهٔ هدائه. [۳] سال ۱۳۲۷ پس
از اولین بازگشت وه به ئیران، نقاشون آکادمی از جمله: جواد حمیدی، حسین کاظمی و...
گرد بینه و فعالیت جدی نقاشی موعاصر ئیران ره شکل هدانه. [۴] سال ۱۳۲۸، ضیاءپور با
هم‌فکرونش به پایه گوذاری انجمن هنری «جنگی تِلا» که اتا خار جا برای عرصه‌ای هنر
نو خاصه ادبیات ، تیاتر ، موسیقی و نقاشی بی‌یه و هم چاپ مجله‌ئی با همین نوم
ایقدام هکرده و همین سال نظریه‌ش ره در مورد هنر تجسمی (نقاشی) به نام «لغو
نظریه‌ئون مکاتب گوذشته و موعاصر - از پریمیتیو تا سوررئالیسم-» عرضه هکرده. وه طول
فعالیت هنری خادش به عونوان نقاش، همواره به عونوان پیشرو نوگرایی مطرح بی‌یه و
شروء کننده نقد هنری ئیران دله هسته. [۵] ضیاءپور چهار جبهه دله موبارزه کارده:
مقلدون شیوه‌ئون گوذشته، مدرنیستای بی‌ریشه بردگردسته از خارج، واپس‌گرایون
توده‌ئی، پی‌گیرون روش کهنه ئوروپایی. سعی وه این بی‌یه که با تکیه به ظرفیت فرنگ
بومی، هویت ئیرانی ره حفظ هاکنه اما با زوون جهانی سخن باره و وه ره عرضه داره و در
نهایت فرنگ ئیرانی خویش ره تعالی ببخشه.[۶] وه از سال ۱۳۳۱ از سوی اداره کل هنرای
زیبای کشور دعوت به کار بیّه و به فعالیتای فرنگی-هنری، مشاغل و مأموریتای متعددی
مانند بونیان‌گذاری هنرستونای هنرون تجسمی دخترانه و پسرانه تهران و دانشکدهٰ هنرون
تزئینی ، ریاست موزه مردم‌اشناسی تهران و... تن هاده. سال ۱۳۵۷ از خدمات دولتی
بازنشسته بیّه و از اون زمون به بعد پژوهش، تألیف و تدریس دانشکده‌ئون هنرون
دراماتیک و هنرون تزئینی، دانشگاه مجتمع هنر اسلامی، تربیت مدرس و الزهرا دله ره
شروع هکردهef>حریری ۹</ref> جلیل ضیاءپور، سن ۷۹ سالگی روز سه‌شنبه، مورخ ۳۰ آذر
۱۳۷۸ بعد ِدوره سخت مریضی نارسایی قلبی جه بیمارستان توس تهران دله بمرده و دِ روز
بعد ، پنجشنبه ۲ دی قطعهٔ هنرمندون بهشت زهرا چال بیّه.[۷]

ضیاءپور بعد از اولین بردگستن به ئیران -۱۳۲۸- با رفخونش انجمن هنری جنگی تلا که ات
گت انجمنی در زمینه طرح عرصه‌ئون هنر نوی ِ ادبیات، تئاتر، موسیقی و نقاشی بی‌یه و
هم چاپ مجله‌ئی با همین ایسم ره ایقدام کارده. محل انجمن آتلیه ضیاءپور خیابون تخت
جمشید تهران بی‌یه. ونه هدف ره «موبارزه برابر کهنه پرستی و سنت گرایی به دور از
واقعیات زمونه» بیان هکردنه و شعری از فرخی سیستانی ره به عونوان شعار انجمن
انتیخاب هکردنه:

آخرسری مخالفین که مجله جنگی تِلا ره از نشریات وابسته به حزب توده معرفی هکرد بینه
و فکرکاردنه که کوبیسم یعنی کمونیسم، باعیث بازجوئی ضیاءپور دادگاه تخلفات اداری و
توقیف مجله دله بیه. وه بعداً مجله دیگری به ایسم «کویر» مونتشر هکرده که وه هم
توقیف بیه و پس از وه نشریه «تِلا پنجهٔ» به انعکاس افکار خادش ره ایدامه هدائه.[۸]

ضیاءپور نظریه و دیدگاه هنری خادش ره مهر ماه سال۱۳۲۷ به صورت رساله‌ئی به نام «لغو
نظریه‌ئون مکاتب گذشته و موعاصر از پریمیتیو تا سوررآلیسم» به مجامع فرنگی و
روزنامه‌ئون ارائه هاکرده و ونه دله، پس از تاریخچه فشرده‌ئی که از مکاتب هنری غرب
هدائه تمامی این مکاتب ره برای هدف اصلی نقاشی نارسا اشمارنه و غالب وشون ره قالبی
برای عرضه چیزایی جز نقاشی دونده. با این رساله وه به تعریف نقاشی مجرد و انتزاعی
بسیار نزدیک بیه و به جوهره نقاشی مودرن که عوض هکردن وه از زاویه ادبی، تاریخی،
اجتمائی و امثال وه برای برسی‌ین به کارکرد موستقل رنگ، خط، نور و کمپوزیسیونای
خلاقه ضروری هسته نظر دانه. [۹] نتایج کلی که این تئوری دله بئوت بیه، اینان هسنه:

الف - رنگ و طرح و اتا نوع فرم و کمپوزیسیون غیر عادی دور هسته که نقاشی ونه روی
وشون فعالیت هکنه.

خ - ونه بدونیم که هرگز هیچ روش ترنه‌یی بدون نیازمندی محیط دِرِست نوانه؛ و هرگز
هیچ خواهشی جلوتر از خواهش زمون خادش نتونده بائه؛ چون هر خواهشی عاملی دانه؛ و
مطمئناً عامل اصلی هر خواهش انگیخته بین میون جامعه هر خواستاری وجود دانه.
بنابراین، نظریهٔ من بیرون از تقاضای زمون حاضر من نی‌یه و نتونده بائه.[۱۰]

آثار جلیل ضیاءپور به دلیل داشتن مضامین اصیل ئیرانی، ساده سازی فیگورون، پایبندی
به سطوح سنتی همراه خطوط هندسی کوبیسم، آگاهی بر ترکیب وندی و بطور کلی شیوه خاص
نقاشی معروفه. سفر تحقیقی وه به کویر و نواحی مختلف ئیران برای کاوشای مردم اشناسی،
توجه وه ره به زندگی ایلیاتی جلب هکرده. وه نوع رفتار، آداب و رسوم، پوشاک و
زیورآلات وشون ره متوجه بیه و شه آثار دله از این منابع ایستفاده هکرده و به خاطر
گرایش تحقیقیش زندگی روستائیان دله، مضامین ایلیاتی به شکلی تمثیلی ونه آثار دله
ظاهر بینه. روشنگریای ژورنالیستی، تحقیقات ئیران اشناسی و فعالیتای فرنگی و آموزشی
وقت کمتری برای وه به جا بیشته که بتونه ویشته کیتاب بنویسه یا اچی بسازه.[۱۱] آثار
وه اینان هستنه:



https://mzn.wikipedia.org/wiki/%D8%B5%D8%A7%D9%86%D8%B9_%DA%98%D8%A7%D9%84%D9%87

صانع ژاله (۱۳۶۳ پاوه - ۲۵ بهمن ۱۳۸۹ تهران دله) دانشجوی رشتهٔ هنرون نمایشی
دانشگاه هنر تهران و از کوردون سنی‌مذهب بی‌یه[۱] که جریون اعتراضات جنبش سبز ۲۵
بهمن ۱۳۸۹ به‌خاطر گلوله بخاردِن بکاشته بیّه.

منابع خوری معترضون، ژاله ره اتا از تظاهرکننده‌ئون معرفی هاکردنه که توسط نیروئون
امنیتی بکاشته بَیی‌یه. وب‌سایت کلمه وه ره از اعضای ستاد انتخاباتی میرحوسن موسوی
معرفی هاکرده و وب‌سایت سحام نیوز تصویری ره منتشر هاکرده که ونه دله صانع ژاله
کنار آیت‌الله منتظری بدی‌یه وانه. وه همچنین مقالاتی مجله آزما از مجلات هوادار
جنبش سبز دله بنویشته.[۲] [۳] [۴] وه همچنین فیلم کوتاهی به اسم آجری دیوار دله که
ونه محتوا اعتراض به وضعیت جامعه‌هسته بازی هاکرد بی‌یه که توسط دولت توقیف
بیّه.خطای منبع: برچسب تمام‌کنندهٔ </ref> برای برچسب <ref> پیدا نشد برخی از
رفیخون وه از جمله هاتف سلطانی از بازداشت‌بَیی‌ئون بازداشتگاه کهریزک این وابستگی
ره رد هاکرده و وه ره از هوادارون جنبش سبز دونده.[۵] «راه سبز» هم مدعی بیّه که
خانوادهٔ تحت فشار حکومت قرار دارنه تا وه ره از طرفدارون حکومت معرفی هاکنن.[۶]
البته وب‌سایت‌ئون دیگر معترضون عضویت وه بسیج دله، که میلیونا عضو ایران دله
دانّه، ره رد نکارده ولی اشاره هاکردند که وه از حامیون جنبش سبز بی‌یه و وشون
حمایت وسّه تظاهرات روز ۲۵بهمن دله شرکت هاکرده.[۷] خورگزاری فارس مصاحبه‌یی ره با
ونه پی‌یر و خاله‌زا منتشر هاکرده و از قول ونه پی‌یر بنویشته که ونه ریکا حافظ
قران بی‌یه و همه عمرش ره خدا وسّه کار کارده اما عده‌یی از خدا بی‌خور نی‌یشتنه
میوه زندگیم به ثمر برسه.[۸] و از قول ونه خاله‌زا هم بنویشته فتنه‌گرون خانّه
جوونایی مثل صانع که پاک و حافظ قرآن بینه، ره به بمردن دمبدن.[۹]

در حالی‌که رنجبرون، مدیرکل تشکل‌ئون «نهاد نمایندگی مقام معظم رهبری دانشگاه‌ئون
دله» تصویر ژاله کنار منتظری ره جعلی دونسته، حوسن شریعتمداری تلویزیون ایران دله
ژاله ره جاسوس و نفوذی حکومت اعلام هاکرده که زمون ملاقات با منتظری خار ِخورون ره
وشون وسّه رسنی‌یه.[۱۰]



https://mzn.wikipedia.org/wiki/%D8%B4%DB%8C%D8%B9%D9%87

شیعه کلمئون دله دِتا معنا دنه ۱- توافق و هماهنگی ۲ یا چن نفر بر اتا موضوع ۲-
قبول هکردن ات نفر یا گروه از مردم یا گروهی دیگه. در زوون عربی در اصل به معنای
اتا دتا یا گروهی از پیروون هسه. در قورآن این لفظ چندین بار به این معنا به کار
بورده. برای مثال در آیه ۱۵ سوره قصص درباره اتا از پیروون موسی از ایسم شیعه موسی
و اتا جای دیگه از ایبراهیم به ایسم شیعه نوح یاد کانده. در تاریخ ایسلام لفظ شیعه،
به معنای اصلی و لغوی‌اش برای پیروون افراد مختلفی به کار شیه. برای مثال، بعضی
موقه از شیعه علی و گاهی از شیعه معاویه نام برده بیه. اما این لفظ به تدریج معنای
ایصطلاحی پیدا هکرده و فقط بر پیروان علی که به ایمامت وه معتقدنه ایطلاق وانه.

در زمون پیومبر چار نفر از صحابه، سلمان ، ابوذر، مقداد و عمار یاسر به اونوان شیعه
علی شناخته بینه.

باورای سازمان‌یافته و کلامی شیعه امروج بر این هسه که تبیین و تفسیر امر دین پس از
پیومبر و ایداره امور موسلمونا بر عوهده اشخاصیه که از سوی خدا معین وانه و دارای
ویژگیهایی مثل عصمت و ایدالت هسنه این افراد ره ایمام گانه. ابلین ایمام شیعیون علی
یه. بر پایه باور شیعه، طبق احادیث متواتر محمد خله دفعه ئون پیش از بمردنش و به
ویژه در غدیر خم همه جلو بائوته علی مه جانشین هسه.

اصول دین شیعیان پنجگونه‌هسته و علاوه بر سه اصل دین توحید ، نبوت و معاد به دو اصل
دیگر یعنی عدل و ایمامت نیز باور دارنه. اصل عدل بین شیعیون و معتزله تا حدی مشترک
هسه و اصل ایمامت ویژه این فرقوئه. شیعیون هم اینتی مثل بسیاری دیگر از فرق اسلامی
بر معاد جسمانی بسیار تاکید دارنه چیتی که برخی شبهه‌ها و احتمالات درباره روحانی
بین معاد مطرح بیه اما همواره از طرف علمای شیعه و سنی از جمله شیخ طوسی، خواجه
نصیرالدین طوسی و ایمام محمد غزالی جواب داده بیه و بر جسمانی بین معاد تاکید بیه
تا اونجه که ابن سینا با آنکه معاد ره در 2صورت جسمانی و روحانی قابل تصور دونده
اما گانه: من از اون تی که موسلمونمه معاد جسمانی ره درس دومبه. اما گامبه عقل ره
راهی برای اثبات معاد جسمانی نیه. چیتی که قرنا پس از وه، صدرالمتالهین شیرازی به
ایثبات وه دس بزو.همینتی شیعیون قورآن ره کیتابی محفوظ دونه و همه وشون مدعی پیروی
از قورآن و سنت محمد هسنه و بخاطر پیروی از سنت پیامبر ایسلام و دستور خداوند شیعه
تعیین جانشین پیومبر ره تنها ویژه خدا و پیومبر دونده.

باور به ظهور یا بردگرسن ناجی و موعود در اکثر فرق ایسلامی و همینتی دیگر ادیان
روشن و غیرقابل کتمان هسه آنچنون که یهودیون چشم به راه پادشاه بنی‌اسرائیلنه و
مسیحیون به بردگرسن عیسی باور دارنه در باورای زرتشتیون ، بودیسم و بعضی دیگر ادیان
هم تونه شکلای مشابه اینتا باور ره پیدا هکردن در فرق ایسلامی، مخصوصا فرق شیعه، در
قرون پس از ایسلام، این باور بسیار رایج و مشهود بیه. کسانیکه قائم ره محمد حنفیه
وچه ی دیگه علی بن ابیطالب دونه، اسماعیلیه نیز قائم را اسماعیل گت وچه ی جعفر بن
صادق دونه. اما باور شیعیون اثنی عشری، اینتا هسته که منجی آخرالزمان از آل محمد
هسه و وه ره قائم آل محمد یا مهدی نوم دنه و فکرکنه وه آخرین و ایمام دوازدهم
شیعیون، حجت بن حسن عسکری هسه.

ایعتقاد به رجعت به معنای زنده بین بعضی از بمردگون در این دنیا و در هنگام ظهور
مهدی، از دیگه باورای شیعه‌هسه «بعضی از علمای شیعه، رجعت ره از ضروریات شیعه ندونه
اما هیچیک بدلیل ادله عقلی و نقلی و قورآنی وه ره انکار نکانه.» چیتی که برخی ادیان
و حتی فرق ایسلامی به شکلایی از بردگرسن به زندگی پس از مرگ در اشکال مختلفی چون
بردگسن روح در بدنی دیگر یا به تناسخ یا بشکل حلول باور دارنه، اما دیدگاه بخصوص
شیعه در رجعت، اتا از گت‌ترین فرقای شیعه با بقیه هسه بدین معنی که شیعیان نه تنها
به معاد جسمانی باوری عمیق دارنه بلکه فکرکانه که در آخر زمون و پس از ظهور قائم آل
محمد، برخی از انبیاء مثل عیسی مسیح و اولیاء خدا مثل مالک اشتر و برخی از ایمامون
شیعیون و هم اینتی بعضی از اشقیاء و بدکاران دورانهای بشری رجعت کانه به دنیا
برگردنه. هم اینتی در آخرالزمون، خاره آدما دنیا سر حکمرانی کانه و بدکارون به
مجازات رسنه.



https://mzn.wikipedia.org/wiki/%D8%B4%DB%8C%D8%B1_%D9%88_%D8%AE%D8%A7%D8%B1%D8%B4%DB%8C%D8%AF

شیر و خارشید نشونی هسته که پیش از انقلاب (سال۱۳۵۷) نماد میلّی ایران بی‌یه. این
نشون تلفیقی از سونن کوهن میون رودون، ایران، عرب، تورک، یهودی و مغول هسته. شیر و
خارشید دراصل نشون اساره‌بینی، خارشید صورت فلکی اسد منطقةالبروج دله بی‌یه. دوران
حکومت سلسله‌ئون تورک و حدود قرن ششم هجری به بعد، علامت شیر و خارشید اساره‌بینی
جه وارد کارون هنری قلمرو ایسلامی از مصر تا آسیای‌میونه بَیی‌یه. از زمون سلجوقیون
روم سکه‌ئونی با نقش شیر و خارشید ره بنشنه پیداهاکردن و بعدأ این نشون از قرن نهم
هجری/پونزده میلادی بطور ناپیوسته روی پرچم‌ئون ایران دَیی‌یه. نشون شیر و خورشید
هر دوره‌یی از تاریخ دله به صورت موختلفی معنی بَیی‌ته. اولا فقط نشونی اساره‌بینی
وسّه بی‌یه نه مظهر حکومت. دورون صفویون این نشون تعبیری شیعی/ایرانی پیدا هاکرده.
از زمون شاهون بعد از آغاممدخان قاجار و همزمون با تحولات فکری و اجتماعی اون زمون،
تعبیر شیعی نشون به تدریج کمرنگ بَیی‌یه. این دورون هسته که این نشون به ایران قبل
از ایسلام نسبت هدائه‌وانه. این نشون پس از انقلاب ۱۳۵۷ با نشون فعلی جوموری
ایسلامی جایگوزین بَیی‌یه.



https://mzn.wikipedia.org/wiki/%D8%B4%DB%8C%D8%AE_%D9%81%D8%B6%D9%84%E2%80%8C%D8%A7%D9%84%D9%84%D9%87_%D9%86%D9%88%D8%B1%DB%8C

شیخ فضل‌الله نوری , فضل الله لاشکي کجوري طبرسی مازندرانی از خاندان رويان و
رستمدار , (متولد ۱۲۵۹ه.ق. فوت ۱۳رجب ۱۳۲۷ه.ق. / ۳۱ جولای ۱۹۰۹م). والیدین عباس
کجوری نوری پیش‌نماز (شیخ عباس لاشکی کجوری از از خاندان رويان و رستمدار طبرستانِ)
و آسیه مجتهد نوری (خواهر بزرگتر حسین محدث نوری) ریکا معروف به شیخ فضل‌الله یا
حاجی شیخ نوری مجتهد شیعه دوازده امامی و از مونتقدین انقلاب مشروطه ایران بی‌یه
[۱] که به علت اینتقادایی که کارده ویشته جنبه دینی داشتنه، به حیمایت و همراهی از
مشروطه مشروعه شوهرت داشته.

وه بعد از کناره‌گیری ممدعلی شاء از سلطنت، بدست مشروطه‌خائون ( فرخ‌دین پارسا)
توپخانه‌ی میدون دله در جریان یک توطئه تاریخ دار بزوئه بیّه[۲] , [۳] , [۴] , [۵]
, [۶] , [۷] , [۸] , [۹] , [۱۰] , [۱۱] , [۱۲].

وه بعد از تحصیل علوم دینی موقیم تهران بیّه و در وقایع انقلاب مشروطه ایران از
مشروطه مشروعه جه حیمایت کارده و موخالفت ممد طباطبائی و عبدالله بهبهانی -دِتا شیخ
مشروطه‌خاء- بی‌یه. مسأله بانک استقراضی روس دله، شیخ فضل‌الله نوری مدرسه و
گورستون ره به قیمت هفتصد و پنجا تومان به مستشارالدوله بروته و به بانک واگوذار
هکرده. شیخ فضل‌الله همینتی شیخای مشروطه‌خاء نجف، از جومله آخوند خراسونی و
آیت‌الله عبدالله لاهیجی ره تکفیر کارده. فضل‌الله نوری الگوئونی ره مطرح هاکرده که
به مشروعه مشهور بَینه. وه بنویشته هر قانون و جلوگیری مردم به پیروی از قانونی که
دین دله نیاردِنه ره اشتباه دونِسته و با راه دکتِن مجلس انتخابی و مسأله تقسیم
قواء موخالفت بی‌یه. وه مشروطه ره «فتنه» دونسته و قانون اساسی ره «دستور ملعون» و
«ضلالت‌نامه» ایسم بی‌یِشت بی‌یه. در موقابل اتا از مواد وه که «مردمون کشور ایران
موقابل قانون دولتی متساوی‌الحقوق ونه بائن» به طور موشخص موخالفت هکرده و بائوته
«محال هسته با ایسلام حکم مساوات».[۱۳] تقسیم قواء به سه قوه ره «بدعت و ضلالت محض»
دونسته. از جومله نظریات شیخ فضل‌الله نوری حضور هیئتی از موجتهدین واجد شرایط برای
موراقبت بر مجلس شوراء بی‌یه. این چن نفر هیئت موستقل از مجلس و موازی نهاد مجلس
بینه. بعد از تهران بیتن ، شیخ فضل‌الله نوری گرفتار بیی‌یه و به حکم شیخ ابراهیم
زنجونی ۱۳ رجب ۱۳۲۷هجری‌قمری برابر با ۹ مرداد۱۲۸۸ میدون توپخانه دله دار بزه
بیی‌یه و قم دله وه ره چال هاکردنه.

زمونی که شیخ فضل‌الله نوری استبداد ممدعلی شاه ره به عونوان حکومت مشروعه توجیه
شرعی کارده، رهبر دینی جریون‌مشروطه آخوند خراسونی وه ره یادبی‌یارده که اگه چه
زمون غیبت، حکومت مشروعه (حکومت ایسلامی) ممتنع هسته، اما تنها حکومت شرعی حکومتی
هسته که به عدالت بائه که قودرت سیاسی مقید و محدود به قانون و تحت نظارت نمایندگون
مردمون بائه. [۱۴]

بعد از پیروزی انقلاب ۵۷ ایران دله ، نظام جوموری ایسلامی ایران از وه به عونوان
«شهید شیخ فضل‌الله نوری» یاد کانده و گت‌راهی ره شهر تهران دله ونه نوم ره
بی‌یشتنه. جوموری ایسلامی ایران دله، نهاد نظارت استصوابی شورای نگهبان به پایه نظر
شیخ فضل‌الله نوری پیش‌بینی بَینه.

شیخ فضل‌الله نوری اتا جلسه‌ی دله به ناظم‌الایسلام کرمونی درباره جدید مدرسه‌ئون
گانه: «ناظم الاسلام، ته ره به حقیقت ایسلام قسم دمبه. این مدارس جدیده خلاف شرع
نینه؟ و ورود به اینان مدرسه‌ئون موصادف با رِقِدبدائن دین ایسلام نی‌یه؟ درس زوون
خارجی و تحصیل شیمی و فیزیک افکار شاگردون ره ضعیف نکانده؟» [۱۵] وه از موخالفین
دِرِس هاکِردن مدرسه کیجائونه هم بی‌یه.



https://mzn.wikipedia.org/wiki/%D8%B4%DB%8C%D8%AE_%D8%B3%D8%B9%DB%8C%D8%AF_%D9%BE%DB%8C%D8%B1%D8%A7%D9%86_%D8%B4%D9%88%D8%B1%D8%B4

شیخ سعید پیران شورش اتا شورش نوم هسته که سال ۱۹۲۵ شمالی کوردستون دله کوردون میون
انجوم بَییته. وشون شه دلیل ره آتاتورک کارون دونستنه که وشون حقوق ره لینگ‌لو
گیته. این شورش مرکز پیران (ترکیه) منطقه دله بی‌یه که دیاربکر (آمِد) شهر
پَلی‌ئه.[۱]

شیخ سعید پیران آخرسر آتاترک دستور په، دیاربکر میدون دله، شه همراهون جه، اعدام
بیّه ولی هنتا هچکی ونه قَور ره دَرنَوِرده ولی‌ بعضی‌ها فكر كانّه كه مسلح نیروئون
ِفرماندهی ِستاد ِسران این موضوع جه خَوِر دارنه. [۲]

اتا ترکی تحلیلگر ونه خَوری گانه: «اِما شه مدارس ِتاریخ ِکتابون دله هم دوره
راهنمایی و هم دبیرستان، شیخ سعید پیران ره خائن ملی دومبی. ولی دیاربکر دله وه ره
قهرمون ملی دونّه و ونسه فاتحه و صلوات رسندنّه.» [۳]



https://mzn.wikipedia.org/wiki/%D8%B4%D9%87%D8%B1%D8%B3%D8%AA%D8%A7%D9%86_%DA%A9%D9%84%D8%A7%D8%B1%D8%AF%D8%B4%D8%AA

شهرستان کِلاردَشت ناحیه‌ای اوستان مازندران دله قرار دارنه. وسعت اینتا منطقه در
حدود ۱۵۰۹ کیلومتر مربع هسه.

اینتا ناحیه از جونوب به قلهٔ تخت سلیمان تا حدود گردنهٔ کندوان و از شومال به
دریای کاسپین و شهرستان عباس آباد، از شرق به چالوس، نوشهر و کجور و از غرب به
قزوین و الموت محدود هسه.

کلاردشت دو جاده ارتباطی مهم دارنه. جاده نخست در جاده چالوس از مرزن آباد در ۲۵
کیلومتری جنوب چالوس منشعب بونه و با مسیری ۲۰ کیلومتری که از میون تپه‌هایی که بر
دامنه‌شون گندم و جو دکاشت بونه به کلاردشت رسنه. جاده دوم از عباس‌آباد واقع در
جاده کناره کاسپین، در بین راه چالوس و تنکابن منشعب بونه و با طول ۲۵ کیلومتر پس
از بگذشتن از جنگلای پر پشت و بسیار زیبا در ناحیه مکارود به غرب کلاردشت رسنه.

در منطقه کلاردشت ۴۵ قله با ارتفاع بیش از ۴۰۰۰ متر قرار دارنه که نمونه کم‌نظیری
ره بوجود بیارده. علم‌کوه با ارتفاع ۴۸۴۵ متر بلندترین اونا هسه.[۱]

وجود رشته کوه‌های البرز در کناره‌ئون دریای کاسپین موجب متوقف بیّن رطوبت در
دامنه‌ئون اون بئی یه و سبب وارش فراوون در اینتا ناحیه از شومال کشور بونه. [۱]

جمعیت کل کلاردشت با احتساب مرزن‌آباد و روستاهای اطرافش در فصل سرما کمتر از ۴۰۰۰۰
نفر هسه، در حالیکه با آغاز فصل بهار و بیئموئن مسافرون از مرز ۱۲۰۰۰۰ نفر نیز
گزرنه.



https://mzn.wikipedia.org/wiki/%D8%B4%D9%85%D8%A7%D9%84%DB%8C_%DA%A9%D9%88%D8%B1%D9%87

شمالی کُره که ونه رسمی نوم کره‌یِ خلقِ دموکراتیکِ جمهوری هسته، کشوری هسته که کره
جزیره مونایِ شمال و آسیای ِشرق قرار دارنه. ونه نیشتنگا و گت‌ترین شهر نوم
پیونگ‌یانگ هسته. این کشور جنوب جه جنوبی کره و شمال جه چین و روسیه ره هم‌سامون
وانه.

شمالی کره جمعیت ۲۴ میلیون نفر و ونه زوون کره‌ای هسته. ونه مردمون ۶۴ درصد بی‌دین،
۱۶ درصد شمنیسم، ۱۳ درصد چئوندوی، و ۴٫۵ درصد بودایی هستنه.

وقتی کُره ره متفقون رَسِد هاکردنه، شمالی کره‌یِ حکومت کمونیسم په‌روو بیّه و کیم
ایل-سونگ وشون رییس‌جمهور بیّه. وه اتا ایدئولوژی بنوم جوچه شه وسّه بساته که
شمالی‌کره‌یِ رسمی ایدئولوژی هسته. این تئوری خودکفایی سَره چرخ گیرنه و همینسه
شمالی کره اتا منزوی کشور بَیی‌یه؛ خصوصاً اون گادر تاسا که شوروی هم رِقِد بورده.
کیم ایل-سونگ که بمرده، ونه ریکا و اَی ونه پسرزا جاکم بَیینه ولی رییس‌جمهوری
ِمقوم فقط ونه وسّه بموندسته و دیگه هچکی ره این کشور دله رییس‌جمهور نائورنه.[۱]

کره‌یِ خلقِ ارتش دنیا دله چارمین گتِ ارتش هسته و ۱٫۲۱ میلیون خدمه مسلح دانّه چون
۲۰٪ مردان ۱۷–۵۴ ساله ونه دله عضو هستنه و به ازای هر ۲۵ نفر اتا سرباز دارنه. وشون
هسته‌یی آزمایشات و موشکی کارون وسّه معروف هستنه و این سلاحون جه دائماً جنوبی کره
و آمریکا ره تهدید کانّه.

شمالی کره دله میلادی تقویم رسمی نی‌یه و سالون ِمبدا کیم ایل-سونگِ تولد هستنه.[۲]

شمالی کره دله تمومِ آدمونِ حقوق ات‌قایده هسته. مثلاً سال ۱۳۸۹ هر نفر معادل
چهل‌وهشت هزار تِمِن در ماه حقوق گیته.[۴]

اون گادر که شوروی رِقِد بورده تاسا شمالی کره‌یِ مردمون همیشک خِراک وسّه مشکل
دارنه. دهه ۹۰ میلادی قحطی اقلاً ۱ میلیون نفر ره بکاشته. حدود یک سوم زنان و وچون
سوءتغذیه دارنه.[۵][۶] گرچه زنان و مردان ِحقوق اغلب برابری کانده.[۷]



https://mzn.wikipedia.org/wiki/%D8%B4%D8%B1%D9%82%DB%8C_%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86_%D8%A7%D9%88%D8%B3%D8%AA%D8%A7%D9%86

شرقی آذربایجان ایران کیشور ره اتا اوستان هسسه. اینتا اوستان ایران فلات ره غربی
شمال ِگوشه قرار داینه. ارس رود ونه شمالی مرز ره آذربایجان جمهوری، ارمنستان و
نخجوان خودمختار ایالت جا موشخص کنده. قطور رود و ارومیه دریوچه او ونه غربی مرز
رهغربی آذربایجان جا بونه.جنوبِور، رشته کوهون کشیدگی و دره ئون و جلگه‌ئون و دشتون
موجب بئینه اینتااوستان، آذربایجان غربی و زنجان جا توپوگرافیک پیوستگی داشته بوئه
وشرق دله نیز درّه، روخِنه، کوهون سبلان و چهل روز و صائین گردنه اینتا خطّه ره
اردبیل جا کنده.

ایران ِسه تا رشته کوه موهم و اصلی ، یعنی البرز، زاگرس و مرکزی اینتا منطقه ی دله
همدیگر جا رسنه. استان ِمهم‌ترین ارتفاعات سهند است.



https://mzn.wikipedia.org/wiki/%D8%B4%D8%A7%D8%B1%D9%84_%D9%85%D8%B3%DB%8C%D9%87

شارل مسیه (۲۶ ژوئن ۱۷۳۰- ۱۲ آوریل ۱۸۱۷) اساره‌شناس فرانسوی بی‌یه. ونه شوهرت
بخاطر لیست هاکردن ۱۰۳ جرم آسمونی هسته که به ایسم خاد وه مسیه اجرام ایسم بَیته.
گودالی کوره ماه دله به افتخار وه نوم‌گوذاری بَیی‌یه.

وه سال ۱۷۵۸ زمونی که متصدی رصدخانه نیروی دریایی پاریس دله بی‌یه، دمباله‌دار هالی
ره رصد هاکرده و گوزارش رصد خادش ره به مرکز رصد دمباله‌دارون پاریس ارسال هاکرده.
اتا رصدگر آلمانی ات‌ماه پیش از مسیه دمباله‌دار هالی ره کریسمس شو همون سال رصد
هاکرد بی‌یه، اما گوزارش رصد خادش ره به مرکز دمباله‌دارون پاریس ارسال نکارده.

مسیه که با هدف کشف دمباله‌دارون رصدخانه نیروی دریایی رصد کارده تاریخ ۲۸ اوت ۱۷۵۸
بطور کاملاً اتفاقی متوجه جرمی آسمون دله بیّه که تصور کارده اتا دمباله‌دار هسته،
اما این جرم مه‌آلود اصلاً حرکت نداشته. این جرم سحابی خرچنگ نزدیکی اساره زتا-ثور
بی‌یه که به عونوان اولین جرم مسیه با عنوان M۱ ثبت بیّه، با قدر مجموع ۸. مسیه
این‌که چنین اجرام غیر اساره‌یی ره با دمباله‌دارون اشتباه نَیره، شروع به یافتن و
لیست هاکردن اجرام غیراساره‌یی هاکرده.

مسیه سال ۱۷۶۵ لیستی از ۴۱ جرم غیراساره‌یی ره مونتشر هاکرده که از این تعداد ۱۷ یا
۱۸ تای وشون ره خودش کشف هاکرد بی‌یه و بقیه ره اساره‌شناسونی دیگه کشف هاکردنه.
مارس ۱۷۶۵ دِ سحابی M 42وM ۴۳ جبار، خوشه ماز کندلی دله M ۴۴ سرطان و خوشه پروین M
۴۵ گو با ثبت مسیه به عونوان جرم غیراساره‌یی تعداد اجرام غیراساره‌یی به عدد ۴۵
بَرسی‌یه. ۱۷۷۴ این لیست با تائید فرهنگستون علوم فرانسه پاریس دله مونتشر بیّه.

تا سال ۱۷۸۳ مسیه با همکاری پیر مشن فرانسوی و همراهونش بارناباس اوریانی ایتالیایی
و نیکلاوس لاسیا ۵۵ جرم غیراساره‌یی دیگه ره ثبت هاکردنه. صدمین جرم لیست مسیه
ات‌ماه پیش از اونکه ویلیام هرشل سیاره اورانوس ره کشف هاکنه، ثبت بیّه. پیر مشین
همکار مسیه طول سالای ۱۷۸۳ تا ۱۷۸۴ ، سه جرم دیگه ره به لیست مسیه اضافه هاکرده.
حدود ۱۴۰ سال بعد اساره‌شناس فرانسوی فلاماریون اتا کوپی از کاتالوگ ۱۰۳ جرم
غیراساره‌یی مسیه ره بدست بی‌یارده و با رصد ۱۰۴ M (کهکشون کلاه مکزیکی) سنبله دله،
تعداد مسیه اجرام ره به عدد ۱۰۴ بَرسنی‌یه. در ۱۹۴۷ هلن سایرهوگ اساره‌شناس
کانادایی ۱۰۵ M ۱۰۶ M و ۱۰۷ M ره رصد هاکرده. این اجرام ره پیش از اون پیرمشین رصد
هاکرد بی‌یه اما وه غیراساره‌یی بی‌ین این اجرام نامعلوم بی‌یه، همینسه وشون ره
لیست مسیه دله ثبت نکارده. و اما ۱۰۸ M و ۱۰۹ M ره چن سال بعد گینگریچ اوستاء تاریخ
نجوم دانشگاه هاروارد رصد هاکرده و آخرین جرم مسیه لیست ره هم کنت جونز ۱۹۶۶ به
لیست اضافه هاکرده که این جرم ۱۱۰ M، ماه کوچک‌تر کهکشون آندرومدا (M۳۱) هسته.



https://mzn.wikipedia.org/wiki/%D8%B3%DB%8C%D8%AF_%D8%AD%DB%8C%D8%AF%D8%B1_%D8%A2%D9%85%D9%84%DB%8C

سید حیدر آملی از گتون عرفای شیعه در قرن هشتوم هجری هسه. دنیا بموئن وه ره به سنه
۷۲۰ه. ق شهر آمل دله ئو بمردن وه ره به سنه ۷۹۴ه . ق نقل کانه. از آثار موهم وه
تومی از تفسیر المحیط الاعظم فی البحر الخضم ئو در موقدمات نص النصوص که در واقع
شرحی شیعی نام بوریم. از جومله خصوصیات شخصیتی علمی و عرفانی و تشیعی سید حیدر آملی
اینتائه که ، مودام در کتابای خادش خصوصا در جوامع الاسرار ، از حریم شیعه امامیه و
از حریم عرفان واقئی دیفاع کانده ئو اصولا معتقد هسته بین مذاهب ایسلامی فقط مذهب
شیعه اثناعشریه هسته که بر حق بیه ئو شیعیان امامیه هسنه که اهل سعادت و تشیع و
مکتب اهل بیت عصمت و طهارت هسته که صیراط موستقیم هسه. از اساتید وه اتا شیخ کامل
"محقق نورالدین طهرونی " هسته و اتدیگه ابوالمطهرحلی ، فرزند علامه حلی هسه که سید
حیدر را به " زین العابدین ثانی "خطاب کننه.



https://mzn.wikipedia.org/wiki/%D8%B3%DB%8C%D8%AA%DB%8C_%D9%86%D8%B3%D8%A7_%D8%A2%D9%85%D9%84%DB%8C

ستی النسا آملی اتا زنا نوم بی‌یه که مازرونی زوون ِمهم‌ترین شاعرون جه هسته. وه
طالب آملی ِخاخِر بی‌یه و «طالبا منظومه» ره وه بائوته. این معروف ِشعر ونه برار
ِزندگی‌نومه هسته. وقتی طالب مازرون جه بورده هند، ستی‌نسا چاردَه سال دوری په،
بورده ونه دِمبال و بتونسته آگره دله وه ره پیدا هاکنه.

شبلی نعمانی شه کتاب دله گانه وقتی ستی‌نسا بورده هند، چون ادبیات و طبابت دونسته،
هند ِشا وه ره شه کیجا، جهان‌آرابیگم، ِمعلّم هاکرده و ونه مقام دربار دله زیاد
بی‌یه. ستی‌نسا و طالب بورده کاشان و ات‌کمه اونجه دَیینه تا طالب تیناری وردگرسته
هند و وه ره سَر بی‌یشته. ستی‌نسا کاشان دله نصیرای کاشی جه ازدواج هاکرده. (نصیرای
کاشی همون صائب تبریزی ِمعلم هسته) و بعدته شه شی هِمراهی بوردنه هند.



https://mzn.wikipedia.org/wiki/%D8%B3%D9%84%D9%85%D9%88%D9%86_%D8%AA%D9%86%DA%AF%D9%87_%D8%B3%D8%AF

سلمون تنگه سد یا شهید رجائی اتا سد و روستایِ نوم هسته که مازرون اوستان دله قرار
دارنه و ساری شهرستون ِکلیجان رستاق بخش دله دره.

این سد ۴۵ کیلومتری ساری قرار بَیته. این سد ِبساتن ِمطالعات سال ۱۳۳۶ شروع بیّه و
شهریور ۱۳۷۰ بساتن ره شروع هاکردنه و سال ۱۳۷۵ تموم و کامل بیّه. [۱]

اتا نیروگاه این سد دله بساتنه و این نیروگاه مخزنی-بنه‌سَری هسته که تیرماه ۱۳۸۸
ظرفیت ۱۳/۵ مگاوات جه افتتاح بیّه و سالانه ۳۱ میلیون کیلووات ساعت انرژی تولید
کانده.[۲]

اینتا روستا، سلمون تنگه دهستون دله قرار دارنه و ایران آماری مرکز ِسرشماری سَره،
سال ۱۳۹۰ دله، ونه جمعیت زیر سه خانوار بی‌یه.[۳]



https://mzn.wikipedia.org/wiki/%D8%B3%D9%82%D8%A7%D9%86%D9%81%D8%A7%D8%B1

سقانفار سقانپار یا سقاتالار آلونکای یا اتاقک‌ئونی هستنه که مازرون دله بساته
وانه. سقانفارون که ویشته در کینار حسینیه‌ئون، مساجد یا اطراف گورستونا بساته وانه
معمولاً وقف ابوالفضل هستنه که ثروتمندا از وه برای شرکت توی مراسم عزاداری استفاده
کاردنه. [۱] قسمت بالای این مکون محل قرارگیری نوحه‌خوون بی‌یه و قسمت پایین مردم
ره چایی دانه. به این وسیله متولی مراسم عزاداری سعی کارده به این وسیله شرایط
دی‌ین مردم بیرون مسجد و حضور وشون برای برگوزاری مراسم ره به نوعی فراهم بسازه
[۲]. طبقه پایین بعضی وختا دوسته و بعضی وختا هم بساته از چو پایه‌ئون کلفته. [۳]
سقانفارون با مواد و مصالح چویی بساته وانه و عمده کارکرد این بنائون که به یاد
ابوالفضل بساته بینه. ایام ماه محرم و عزاداریای مربوط به این ماه شنه. سقانفارا که
معمولاً دِ طبقونه، پلکانای چویی جه از پایین به بالا راه دارنه. طبقه اول اون
مکونی هسته که معمولاً زنان محلی ونه دله جمع وانه و عزاداری کانه. و طبقه دوم دله
هم مردا طول شوئون عزا و دهه اول محرم عزاداری کانده. [۴] گونه‎ئی از این بنا که
ساده و بدون تزئینات هسته، کشتزارا دله بساته وانه و محل نگهبونی از محصولات هسته.
این نوع خاص به «ساق‌نفار» معروف هسته و نگهبون که «شوپه» ایسم دانه، ونه سر نیشنه
و انده ونگ دنه تا خی و دیگه حیوونای مضر دور دکفن. [۵]



https://mzn.wikipedia.org/wiki/%D8%B3%D8%A7%D9%85%D9%88%D8%B1%D8%A7%DB%8C%DB%8C

سامورایی (جاپونی جه: 侍) جاپون نظامیون ره گانّه که پیش از صنعتی بیّن اینتا کشور
دله دَیینه. وشون جاپون اشرافی خانواده‌ئون جه بینه که خار ارتش‌ئون دله کار کاردنه
و دای‌میو (مله‌ای اربابون) وسّه خدمت کاردنه. وشون سال ۱۱۵۹ میلادی جه داخلی
جنگ‌ئون دله شرکت هاکاردنه.

سامورایی‌ها سوارکارونی ماهر بینه و شمشیر، کمون و نیزه استفاده هاکردن ره بلد بینه
ولی ویشته اتا شمشیر جه کار کاردنه که وه ره گاتنه «کتانا»، همینسه اینتا شمشیر
وشون نماد هم حساب وونه. وشون اتا بلند شمشیر «تاچی» و اتا خورد ِغمه «تانتو» هم
داشتنه. وشون گاتنه که خادی وشون ِروح این شمشیرون دله کته و همینسه ونسه خله
احترام قائل بینه.

هنتا ساموراییون حرکات و کارونی که کاردنه ورزشون مختلف نوم جه دره انجوم وونه. مثل
جودو، کندو و مدیتیشن.



https://mzn.wikipedia.org/wiki/%D8%B2%DA%AF%DB%8C%D9%84_%D8%AA%D9%86%D8%A7%D8%B3%D9%84%DB%8C

تناسلی زگیل یا همون گنیماک(کوندیلوما آکومیناتا Condylomata acuminata) همراه
عفونت با ویروس پاپیلومای انسونی به وجود انه (ویروس HPV از ویروسای DNAدار). پوستی
ضایعات پاپول مانند تناسلی دستگاه که خوش‌خیم هسنه به رنگ صورتی مایل به گوشتی.

اینتا بیماری تقریبن شایع بئی معمولن از راه جنسی مونتقل بونه(تماس پوست با پوست
آلوده). تیپای ۶ و ۱۱ اینتا ویروس مسئول ۹۰٪ موارد کوندیلوما هسنه. درمون معمول از
بین بوردن ضایعات با روشایی مانند لیزر CO۲، نیتروژن مایع و فتودینامیک درمونی با
آمینولولونیک اسید هسه. میزون عود ضایعات بالاهسه. اینترفرون آلفا نیز در درمون
بکار شونه.

اچ.پی.وی به قدری شایع هسه که بیش از نیمی از انسونای از نظرِ جنسی فعال، در مقطعی
از زندگی دچارش بوننه. [۱]

اینتا ویروس در اثر تماس نزدیک با پوست یا مخات فرد آلوده به فردسالم مونتقل بونه و
به راحتی از فردی به فرد دیگر سرایت کنه به توری که بعد از جنسی تماس با فرد آلوده
اینتا ویروس انتقال پیدا کننه. وچونی که وشون مار به اینتا ویروس آلوده باشن مومکن
هسه حین زایمون ، اون ره از شه مار بیرن. پزشکون بهتر هسه که در روبرو بیئن با
اینتا بیماری در وچون ، احتمال کودک‌آزاری ره نیز مد نظرداشته باشن.



https://mzn.wikipedia.org/wiki/%D8%B2%D9%88%D9%88%D9%86_%D9%81%D8%B1%D8%A7%D9%86%D8%B3%D9%88%DB%8C

فرانسوی اتا رومی زوون هسه که اروپای ِغرب دله وره گِنِش کننه. اینتا زوون فرانسه
دله رسمی‌زوون هسه و ونجه بلجیک و سوییس و اتخله آفریقایی کشور و جزایر دله گپ
زننه. اینتا زوون گِنِشکَرون ۸۵ میلیون نفر هسنه. اینتا زوون ادبیات خله خاره.

فرانسوی ادبیات خله قدیمی و خار هسه. اینتا زوون ادبیات اول یونان ادبیات جا تاثیر
بیته ولی لس لس شه خد ره از اون تاثیرون رها هکرده. فرانسوی ادبیات وسطا سده‌ئون
دله با داستان بنویشت سر بیته. ونه کوهن‌ترین بنویشت کرون نوم: کریستین دی پسان،
شارل دوک اورلئان و فرانسوا فیلون بیه. اون دوره تاریخ‎نویسونی هم دیینه که وشون
نوم: مونتین، کالفن، رنسار و مالرب بیه.

بوربون‌ئون‌شون دوره فرانسوی ادبیات خله پیش بورده. و روون بنویشتن سربیته.
بنویشته‌ئون: مولیر و کورنی و بعد هم که بنویشت کرونی واری: لافونتن، مادام دی
سیفین، لافایت، فوکو، لابروبر پیدا بینه. فرانسوی ادبیات سده هیژده میلادی گدر
خیال‌پردازی بیه و همینتا سَره اتا گت کتاب اون دوره بنویشت نیه. اینتا دوره
گت‌ترین بنویشت کرون نوم:

جان جارک روسو، مونتسکیو، بومارشه، وولتر، دیده رو و مادام دی ستال بیه. بعد فرانسه
گت اینقلاب بنویشت‌‎کرونی مونند: شاتو بریان، لامارتین، ویکتور هوگو، الکساندر
دومائون (پییر و وچه) پیدا بینه. سده نوزده میلادی گدر هم ادبیات پیشرفت هکرده و
اتا خله مدرسه‌ون و دانشگائون فرانسه دله باز بینه. اینتا سده بیستومین سده میلادی
جه دله گت ترین بنویشت کرون نوم بیه: آناتول فرانس، ژان پول سارتر، ژان کوکتو، رومن
رولان، اونوره دو بازاک، آندره مالرو



https://mzn.wikipedia.org/wiki/%D8%B2%D9%85%DB%8C%D9%86_%D8%B4%D9%86%D8%A7%D8%B3%DB%8C_%D8%AF%D9%88%D8%B1%D9%87_%D8%A6%D9%88%D9%86

زمین‌شناسی دومی دوره پالئو زوئیک هسه.که ونه معنی قدیمی زندگی هسه.وه شه شش دوره
دارنه که وشون نوم هسه: پرمین ، کربونیفر ، دونین ، سیلورین ، اوردوویسین ، کامبرین
. اینتا دوره ۳۴۵ ملیون سال درازی بکشیه.

زمین‌شناسی سومی دوره مزوزوئیک نوم دارنه که ونه معنی میونی زندگی هسه.وه شه سه تا
دوره دارنه که وشون نوم هسه: کرتاسه ، جوراسیک ، تریاس .اینتا دوره ۱۶۰ ملیون سال
درازی بکشیه.

زمین‌شناسی سومی دوره ره سنوزوئیک گنه که ونه معنی نو زندگی هسه.وه شه دتا دوره
بونه که وشون نوم تر شیاری و کواترنری هسه.ترشیاری شه پنج تا دوره بونه که وشون نوم
هسه: پلیوسن ، میوسن ، الیگوسن ، ائوسن ، پالئوسن .اینتا دوره ۶۵ملیون سال درازی
بکشیه.کواتر نری دوره هم شه دتا دوره بونه که وشون نوم هولوسن و پلئستوسن هسه.اما
الان اینتا دوره دله درمی.



https://mzn.wikipedia.org/wiki/%D8%B2%D8%B1%D8%AF%D8%B4%D8%AA

زرتشت یا زردشت (۶ فروردین ۱۷۶۸ ق.م. - ۵ دی ۱۶۹۱ ق.م. در بلخ) ایسم پیومبر ئیرانی
بونیادگوذار دین زرتشتی یا مَزدَیَسنا; ئو شاعر گاثائون کوهن‌ترین بخش اوستا هسته.

روایت قدیمی بر اینتا هسته که زرتشت پونزده‌سالگی دله پیش موعلّمی درس بخوندسن وسّه
بورده ئو. پس از ایعلام پیومبری، زرتشت به شومال شرقی ئیران اون روزگار یئنی منطقه
بلخ کوچ هکرده. در اینجه از گشتاسب بخواسته تا به دین وه در بیه؛ گشتاسب بعد اینتا
که با جاماسپ ئو فرشوشتر مشورت هاکرده آیین تازه ره قبول هکرده ئو زرتشت بتونسته
دین خادش ره گت ته هکنه.

زرتشت در سن ۷۷ سالگی دله روز ۱۱ اردیبهشت ما در نیایشگائ بلخ بدست اتا تورانی به
ایسم توربراتور بکوشته بیّه. فردوسی گانه: زرتشت در زمون حمله ات دفعه ای طایفه ئون
تور به دست اتا تورانی بمرده. در کتابون پهلوی ایسم قاتل وه توربرادروش بائوته
بیّه.

دین مانیویون زردتشت ره از پیامبرونی دونده میثل بودا ئو عیسی که مانی در بهترین
وشون جا دانّه.

بعضیا ریشه ایسم مازرون(به پارسی: مازندران) ره آمیجش هدائی از ماز (به مئنی گـَت)
ئو ایندیرا (اتا از خدائون زرتشتیون)در نتیجه مازیندیران ره به مئنی نیشتنگائ گَتِ
دیو (ایندیرا) دوننه. وشون سند هم شاهنامه ی فردوسی هسته که در اینتا کیتاب از
مازرون به عونوان نیشتنگائ اسپه دیو (دیو سفید) نوم بورده ئو هم اینتا که ایندیرا
ره کوئی دونده میونه ی مازرون.



https://mzn.wikipedia.org/wiki/%D8%B1%DB%8C%D9%86%D8%A7%D9%84%D8%AF%D9%88_%D8%A2%D8%B1%D9%86%D8%A7%D8%B3

رینالدو آرناس (ایسپانیولی جه: Reinaldo Arenas)‏ (بزائه ۱۹۴۳ - بمرده ۱۹۹۰) اتا
کوبایینمایش‌نومه‌نویس، نویسنده و شاعر بی‌یه.

آرناس ۱۶ ژوئیه ۱۹۴۳ اتا فقیر خانواده‌ی درون دنیا بموئه. ۱۹۵۹ زمونی که کوبا
انقلاب پانزده سال داشته، ونه تحصیلات نامنظم بینه و نوجوونی دله لاشی‌گرایی وسّه
مشکلات پیدا هاکرده. جوونی دله بورده هاوانا و هاوانا ملی کتابخنه دله مشغول کار
بیّه و شروع به داستان بنویشتن هاکردن. ونه اولین رمان اتا آواز چاه درون جه بی‌یه
که ۱۹۶۵ کوبا نویسندگون اتحادیه جایزه دوم برنده بیّه.

ونه دومین رمان هذیون مکزیکوسیتی دله منتشر بیه و کوبای بریم هم ونسه شهرت
بی‌یارده. ولی کوبای کمونیستی حکومت جه بد تا کارده چون لاشی بی‌یه و ۱۹۸۰ زندون
دکته و وقتی آزاد بیّه بورده نیویورک و میامی دله ساکن بیّه. آمریکا دله
داستان‌نویسی و سخنرانی علیه فیدل کاسترو ره دمباله هدائه اما چن سال بعد ۱۹۸۷ ایدز
بَییته و آخرسری ۷ دسامبر ۱۹۹۰ نیویورک دله خادکاشی هاکرده.

اچه‌وریا، روبرتو گونسالس. «رینالدو آرناس». داستان‌های کوتاه آمریکای لاتین (۲).
ترجمهٔ عبدالله کوثری. چاپ دوم، تهران: نی، ۱۳۸۵، ISBN 964-312-797-4. ‏



https://mzn.wikipedia.org/wiki/%D8%B1%D8%B6%D8%A7_%DB%8C%D8%B2%D8%AF%D8%A7%D9%86%DB%8C

رضا یزدانی که وه ره جویبار پلنگ هم گانّه (بزائه‌ی ۳ شهریور ۱۳۶۳ جویبار دله)
کشتی‌گیر ایرانی هسته. [۲]

یزدانی وزن ۸۴ کیلوگرم کشتی آزاد موسابقات المپیک پکن دله شرکت هاکرده.[۳][۴] وه
موسابقات سال۲۰۰۶ گوانگ‌ژو چین به مقام سومی جهون برسی‌یه. همینتی موسابقات سال
۲۰۰۷ باکو آذربایجون دله هم برنز بَیته.[۵]

یزدانی موسابقات کشتی قهرمونی آسیا سال ۲۰۱۰ با بَوردن کشتی‌گیر قزاقستانی مدال
طلای آسیا ره بَیته. [۶]

وه لندن المپیک دله، تا نیمه‌نهایی بورده و اون بازی درون ونه لینگ ِرباط پاره بیّه
و وه ره مصدوم هاکرده. یزدانی هم بازیون ره ول هاکرده و ورزشگا جه دَربورده و با
این حال شه وزن دله پنجوم بیّه.[۷]



https://mzn.wikipedia.org/wiki/%D8%B1%D8%B6%D8%A7%D8%B4%D8%A7%D9%87

رضا شاه (۱۲۵۶ آلاشت، مازرون دله – ۱۳۲۳ ژوهانسبورگ، جنوبی آفریقا دله) ایران شاه
بی‌یه (میون ۱۳۰۴ تا ۱۳۲۰) و پهلویون ِسلسله‌یِ مؤسس بی‌یه. رضاشاه ِحکومِت قاجارون
ِانقراض جه شروع و جهونی جنگ دوم ِتموم بیّن گادِر توم بیّه.

رضا وچگی جه یتیم بی‌یه. ونه وچگی جه فقر دله گت بیه. نوجوونی جه نظام دله دکته و
کاتی-کاتی شه مقوم ره بالا بیارده. روز ۳ اسفند سنه ۱۲۹۹ شمسی، اتا کودتا ترتیب
هدائه و قزاقون جه تهران ره ایشغال هکرده. رضاخان اول وزیر جنگ ِمقوم جه خله از
ناآرامیون و راهزنیون ره از بین بَورده. ۳ آبان ۱۳۰۲ رضاخان احمدشاه قاجار ِدتور جه
نخست‌وزیر بیّه و اول تلاش کارده اتا جمهوری بسازه ولی سنه ۱۳۰۴ پادشائی جه
برسی‌یه. وه آخرسری سنه ۱۳۲۰ تحت فیشار بریتانیا مجبور بیّه شه مقوم ره ترک هاکنه و
سه سنه بعد ژوهانسبورگ (جنوبی آفریخا) دله بمرده.



https://mzn.wikipedia.org/wiki/%D8%B1%D8%B6%D8%A7%D8%B4%D8%A7

رضا شاه (۱۲۵۶ آلاشت، مازرون دله – ۱۳۲۳ ژوهانسبورگ، جنوبی آفریقا دله) ایران شاه
بی‌یه (میون ۱۳۰۴ تا ۱۳۲۰) و پهلویون ِسلسله‌یِ مؤسس بی‌یه. رضاشاه ِحکومِت قاجارون
ِانقراض جه شروع و جهونی جنگ دوم ِتموم بیّن گادِر توم بیّه.

رضا وچگی جه یتیم بی‌یه. ونه وچگی جه فقر دله گت بیه. نوجوونی جه نظام دله دکته و
کاتی-کاتی شه مقوم ره بالا بیارده. روز ۳ اسفند سنه ۱۲۹۹ شمسی، اتا کودتا ترتیب
هدائه و قزاقون جه تهران ره ایشغال هکرده. رضاخان اول وزیر جنگ ِمقوم جه خله از
ناآرامیون و راهزنیون ره از بین بَورده. ۳ آبان ۱۳۰۲ رضاخان احمدشاه قاجار ِدتور جه
نخست‌وزیر بیّه و اول تلاش کارده اتا جمهوری بسازه ولی سنه ۱۳۰۴ پادشائی جه
برسی‌یه. وه آخرسری سنه ۱۳۲۰ تحت فیشار بریتانیا مجبور بیّه شه مقوم ره ترک هاکنه و
سه سنه بعد ژوهانسبورگ (جنوبی آفریخا) دله بمرده.



https://mzn.wikipedia.org/wiki/%D8%AF%DB%8C%D9%84%D9%85

دیلم اتّا تاریخی ایسم ئیران دله هسته اینتا منطقه گیلون بـِن(جنوب) دره ئو کوه‌ئون
دله قرار دانّه ولی بعضی زمونا کول گیلون ره با اینتا ایسم یاد کاردنه. دیلم مردمون
ره دیلمی گانّه، وشون اتا زوون دارنه که ونه گپ بزوئن شومال ئیران زوونا ره موندنه.

کسروی: « ولایت جنگلی و کوه‌ئی که نخشه امروزی ئیران، گیلان ایسم بیته، زمون
ساسانیون موقع به دیلمون یا دیلمستون مئروف بیه. تاریخ دله این منطقه ۲تا قوم دینه
که وشون ایسم ره "گیل" ئو "دیلم" گِنِش کاردنّه. گیلون یا نیژاد گیل کناره‌ئون
مازرون دریو دینه هم‌اونجه که الآن رشت و لاهیجان هسته نیشبینه ئو با آذربایجون ئو
زنجان نزدیک ئو هم‌سامون بینه. ولی دیلمون کوهستون جنوبی وه ولایت در اونجائون که
الآن رودبار ئو الموت هسته جا داشته ئو ویشتر با قزوین ئو ری هم‌سامون ئو نزدیک
بینِه. »

رابینو ، کیتاب ولایات دارالمرز ئیران هم از دیلمستون ایسم بَوِرده ئو نویسنه که:
« زمونیکه فرمانروایون دیلم، تبرستون ره ایشغال هکردنه، مخصوصا زمون قدرت بویه ی آل
ئو در اوج ایقتیدار وشون به هارشا رسنه که این ایسم به تموم نوائی کوهستونی از
شمیران در طارم تا دشت گرگان بائوته بیِه. »

دهخدا با نقل قول از سفرنومه ناصرخسرو درباره دیلمیون و دیلمستون نویسنه: « دیلمیون
مردمون دیلمی ساکن سرزمین دیلمستون بینِه ئو بویه ی آل فامیل دیلمی بینِه که از ۳۲۰
تا ۴۴۸ هـ. ق. ئیران ئو عیراق دله فرمونروائی داشتنه. بویه‌ی آل ره هارشا به دیلمی
بین، دیالمه هم بخوندسنه. »

احمد کسروی. شهریاران گمنام. ناشر: دنیای کتاب. ۱۳۸۴. ابراهیم اصلاح عربانی. کتاب
گیلون (جلد ۲). ۱۳۷۴. رابینو، ولایات دارالمرز ئیران: گیلون. جعفر خمامی زاده، رشت،
انتشارات طاعتی، ۱۳۷۴ش.



https://mzn.wikipedia.org/wiki/%D8%AF%D8%B1%D8%B3%DB%8C%D9%85_%D9%82%D8%AA%D9%84%E2%80%8C%D8%B9%D8%A7%D9%85

«جوون تورکون» گروه برنومه‌یی داشتنه که زازاکیون ره تورکیه جه دَرهاکنن و کاری
هاکنن که وشون سِواسِوا دکلسته بوون.[۱] این دوره مردم زازا مجبور به جابجایی و
پیاده‌روی‌ئون سخت و مجبور به تورک بیّن بیینه.[۱]جوون تورکون این برنومه ره جهونی
جنگ اول زمون اجرا هاکردنه که طی اون ۷۰۰ هزار کورد و زازا مجبور به جابجایی بیینه
که میون این جابجایی‌ئون اجباری ۳۵۰ هزار نفر از وشون بمردنه.[۱]این جنبش دلیلی
هسته بر نگاهی که تورکیه‌ی دولت تا سال ۱۹۹۱ بر کوردون داشته. تورکون خاسنه بارِن
که وشون کشور دله کورد دنی‌یه و همینسه تا سال ۱۹۹۱ کوردون ره جزو تورکون کوهی
رج‌وندی کاردنه.[۲][۳]

سال ۱۹۳۸ و ۱۹۳۷ تعداد ۶۵،۰۰۰-۷۰،۰۰۰ کورد علوی بکاشته و هزارون نفر تبعید
بینه.[۴][۵][۶]



https://mzn.wikipedia.org/wiki/%D8%AE%D9%84%D9%82%D9%88%D9%86_%D8%AF%D9%85%D9%88%DA%A9%D8%B1%D8%A7%D8%AA%DB%8C%DA%A9_%D8%AD%D8%B2%D8%A8

خلقون دموکراتیک حزب (ترکی جه: Halkların Demokratik Partisi) یا خلاصتاً HDP اتا
سیاسی حزب، ترکیه دله، هسته. این حزب شه اساسنومه دله گانه که ونه هدف تأسیس اتا
دموکراتیک و مردمی دولت هسته که مردم ره شرافتمندونه زندگی ِفرصت هاده بی اونکه
سرکوب، استثمار و تبعیض وشون وسّه وجود داره. این حزب شه مخاطب ره تموم قومیتون و
مذاهبی دونده که دولت وشون ره ظلم کانده.[۶]

این حزب روز ۱۵ اکتبر ۲۰۱۲ خلقون ِدموکراتیک و کوردی چپگرایون ِکنگره دله تأسیس
بیّه. این حزب ِاولیه اعضا ویشته آشتی و دموکراسی حزب جه اکتبر ۲۰۱۳ استعفا هِدا
بینه و بمو بینه این حزب دله.[۷] دموکراتیک مناطق حزب این حزب ِاتا چلّه (=شاخه)
هسته که ونه زووم کوردی مناطق دله هسته.

این حزب اولین حزبی بی‌یه که انتخابات ۲۰۱۵ دله بتونسته شمالی کوردستون ِمردِم
ِنمایندگی جه ترکیه‌ی پارلمون دله راه پیدا هاکنه و «سدِّ قانون» ره سیزّه درصد رأی
جه بِشکِنه.



https://mzn.wikipedia.org/wiki/%D8%AE%D8%A7%D9%88%DB%8C%D8%A7%D8%B1

خاویار ماهیون خاویاری تیم و از گرون‌ترین غذائون جهون هسته مازرون دریو به عونوان
گت‌‌ترین منبع اینان ماهی‌ئون جهون دله ویشته از ۹۰٪ خاویار جهون ره تأمین کانده.
فیل‌ماهی ، تاس‌ماهی روسی ، قره‌برون، ماهی شیب و ماهی اوزون‌برون ، گونه‌ئون اصلی
ماهیون خاویاری مازرون دریو هسنه. ئیران ِکرانه‌ئون شرقی مازرون دریوی دله بویژه
سواحل بندر ترکمون (از خلیج حسنقولی تا میونکاله جزیره مونا) موهم‌ترین محل ماهی
خاویاری بیتنه که سِوا از بقیه نصف خاویار ئیران اینجه بی‌یت وانه.

با توجه به سِرخِ خط اینقیراض اینتا ماهی روز به روز ارزش خاویار و قیمت وه ویشته
وانه، با اینکه خله از کشورون به پرورش مصنوئی وه ایقدام هکردنه ولی کماکان،
گونه‌ئون آزاد وه ارزش ویشتری دارنه. تیجارت خاویار خله پرسوده اما با این همه صید
قاچاق و آلوده هکردن مازرون دریو از جانب کشورون حوزه دریو و بی توجهی به
نشونه‌گوذاری و سرپیچی از کنوانسیون سایتیس کم بیّن گونه‌ئون ماهیون خاویاری خله
تأثیر گوذار بی‎یه. به طور میثال آذربایجون وِنه گونه‌ئون نشونه‌گوذاری بیی ره ریها
هکنه اما نه تنها این کار ره انجام نکانده بلکه با شیوه‌ئون ایبتیدایی فقط ونه گوشت
ره گنّه بقیه ره دِم‌دنه.



https://mzn.wikipedia.org/wiki/%D8%AD%D9%85%D9%88%D8%B3%D9%88

حموسو بویو بونیانگودار ئو اولین ایمپراتور بیه. وه هیوندان گوگی ئو کوره ای
بنویشته ئون دله میلادی ۱۱ ئو ۱۳ قرن دله که گوگوریو ایمپراتوری اتا از کوره سه تا
ایمپراتوری پا بیتن ره شرح هدانه یات بیه.گوگوریو بویو جانشین بیه ئو وه ره مازرونی
۶ سال دله شه ضمیمه هکرده.

حموسو اتا از کوهنه چوسون سلطنتی خانواده عضو بیه. وه وختی ۲۳ ساله بیه اتا جنرال
بیه ئو گویولا ،کوهنه چوسون ایمپراتور ره خدمت کرده.

حموسو سامگوک ساگی دله شا جومونگ ئو هیبورو پر هسه. اینا افسانه هسه که تاریخدونون
نون پژوهشون وشون ایشتباه ره ایثبات هکرده.

هیبورو گوئورو کجیک تر برار بیه که بویوی چارومین ایمپراتور بیه. وختی گوئورو ۸۶
پیش از میلاد دله بمرده ونه برار ایمپراتور بیه. هرچن همون سال دله گودوماک که
گویولا نسل جا بیه شورش هکرده ئو هیبورو ره بویو جا در بکرده. هیبورو شه اتی مردم
همراه بورده جاپون دریا پلی ئو اونجه دانگ بویو کشور ره درس هکرده. گودوماک باک
بویو کشور ره درس هکرده.

جومونگ گوموسو ریکا بیه که حموسو اتا از ریکائون وچه زا بیه. گوموسئو اتا سردار
جولبون جا بیه که یوها جا، هابک کیجا جا عروسی کننه. هابک که اینتا عروسی جا خور
ناشته شه کیجا ره بیرون کننه ئو گوموسو هم اتا جنگ دله قبل جومونگ ذنیا بموئن میرنه
ئو نتونه شه ریکا ره بوینه. یوها شونه دانگ بویو ئو اونجه گوموآ زنا بونه. جومونگ
وختی گت بونه دانگ بویو جا فرار کننه ئو شونه جولبون ئو اونجه گوگوریو ایمپراتوری
ره تاسیس کننه.



https://mzn.wikipedia.org/wiki/%D8%AC%DB%8C%D8%B4_%D8%A7%D9%84%D8%A7%D8%B3%D9%84%D8%A7%D9%85

جیش الاسلام که قبلاً ونه نوم لواء الاسلام و بریگارد اسلام بی‌یه، اتا ائتلاف نوم
هسته که اسلام‌گرائون و سلفیون سوریه جنگ سَره دَوِستنه. وشون ِفعالیتون ِمرکز دوما
و شرقی غوطه هسته که دمشق نزدیکی‌نه. جیش‌الاسلام سازماندهی خله خاره و حتی
غیراسلامی گروهون وشون جه تعریف کانّه.[۱] این گروه سوریه‌ی ِدله‌یی جنگ دله جبهه
النصره (القاعده‌ی ِچلّه) و آزاد ِارتش جه کایری کانده.

عربستون پاکستون این گروه جه حمایت کانّه و وشون ره سلاح دِنّه. جیش‌الاسلام
دموکراتیک ِحکومتون جه بد دانّه و اتی اسلامی خلافت دِمبال گِردِنه. وشون وهابیت و
سلفی‌کَری په‌روو هستنه. این گروه و شیش‌تا گروه دیگه سوریه دله اسلامی جبهه ره
تشکیل هِدانه.



https://mzn.wikipedia.org/wiki/%D8%AC%D9%88%D8%BA%D8%B1%D8%A7%D9%81%DB%8C_%D8%A2%D8%B0%D8%B1%D8%A8%D8%A7%DB%8C%D8%AC%D9%88%D9%86

آذربایجون ِجوغرافی اتا کشور ِجوغرافیایی وضع ره سِراق دِنه. آذربایجون سه تا رشته
کوه میون دره که وشون نوم قفقاز گت رشته کوه (شمال ور)، قفقاز کچیک رشته کوه (غرب
ور) و تالش رشته کوه که جنوب ور دره هسه. اینتا کشور بلن‌ترین قوله نوم بازاردوزو
هسه. ونه گت‌ترین رودون نوم کورا و ارس هسه. وه دِتا جور او وهوا دارنه که سرد و
کوهستونی و رطوبتی هسنه. ونه دله نفت و گاز هم دره. وه چندتا جزیره مازرون دریا دله
دارنه که گت‌ترین وشون بوللا و گیل هسنه. ونه پایتخت باکو هسه که ونه گت‌ترین شهر
هم هسه ونه چندتا دیگه گت شهرون نوم هم گنجه و نخجوون هسه. ونه گت‌ترین دریاچه‌ئون
هم حاجی قبول، بیوک شور و جاندار گول هسنه. ونه گتی۸۶۶۰۰ کیلومتر مربع هسه.
آذربایجون چندتا ملی پارک هم دارنه که گت‌ترین وشون اوردوباد و شیروون ملی پارک
هسنه.



https://mzn.wikipedia.org/wiki/%D8%AC%D9%86%D9%88%D8%A8%DB%8C_%DA%A9%D8%A7%D8%B1%D9%88%D9%84%DB%8C%D9%86%D8%A7

جنوبی کارولینا (انگلیسی جه: South Carolina) اتا ایالت نوم هسته که متحده ایالات
امریکا دله دره. این ایالت جنوبی ِمنطقه دله دره و ونه نیشتنگا کلمبیا هسته. این
ایالت ۴۷۲۳۷۲۳ نفر جمعیت دانّه و ونه گتی ۸۲۹۳۱ کیلومترمربع هسته. این ایالت تاریخ
۲۳ مه ۱۷۸۸ دله، متحده ایالات آمریکایِ ایالت بگردسته و اسا ونه گت‌ترین شهر کلمبیا
هسته.

جنوبی کارولینا آمریکای کنفدراسیون دله دَیی‌یه و تنها ایالِتی هسته که ونه رسمی
پرچِم هَنتا همون پرچمی هسته که آمریکایِ کنفدراسیون دله رسمیت پیدا هاکرد بی‌یه.
تا ژوئیه ۲۰۱۵ این ایالِتِ بعضی ساختمون‌ها سَر کنفدراسیون ِجنگی پرچمون هم نصب
بینه که این گادِر اتا قانون بنویشته بیّه و اونان ره بِنه بَکشینه.



https://mzn.wikipedia.org/wiki/%D8%AC%D9%86%D9%88%D8%A8%DB%8C_%D8%A2%D9%85%D8%B1%DB%8C%DA%A9%D8%A7_%DA%A9%D8%B4%D9%88%D8%B1%D9%88%D9%86_%D8%A7%D8%AA%D8%AD%D8%A7%D8%AF%DB%8C%D9%87

جنوبی آمریکا کشورون اتحادیه که اختصاراً وه ره USAN و UNASUL هم گانّه، اتا
بین‌المللی سازمان هسته که آند کشورون جامعه و مرکسور ِادغام جه تشکیل بیّه و اوائل
جه اتی گمرکی اتحادیه بی‌یه.

اصلی پیمون‌نومه که باعث بیّه سازمان بساته بَواشه 23 می 2008 برزیلیا دله امضا
بیّه.[۵] این پیمون گاته کیتو، اکوادر دله، ونه سازمانِ مقر بائه.[۲] روز 1 دسامبر
2010 اروگوئه دله وه ره تصویب هاکردنه و اتحادیه رسماً تشکیل بیّه.[۶][۷] اتحادیه‌ی
ِپارلمون قرار بیّه کوچابامبا، بولیوی، دله بائه و مرکزی بانک کاراکاس، ونزوئلا
دله، دَواشه.[۲]

اتحادیه اتا کمیته بساته که انتخابات‌ها دله نظارت ره بعهده گیرنه. وشون اعضایِ
انتخابات ِکنترل ره کلاً بعهده گیرنه و ملّی کمیته‌ئون ِجایگزین وانّه.[۸]

هفت‌تا رئیس جمهوری که اتحادیه ره بساتنه (آرژانتین، بولیوی، برزیل، اکوادور،
پاراگوئه، ونزوئلا و اروگوئه) «جنوبی آمریکایِ رسمی بانک» ره بوینس آیرس دله ماه
دسامبر سال 2007 بساتنه. اروگوئه رییس جمهور این مراسم دله فقط دَنیبی‌یه. این
بانکِ مقر قِرار بیّه کاراکاس دله بائه.[۹][۱۰]

جنوب بانک ِپروژه اقتصادی توسعه وسّه و پول ِتامین رقابتون وسّه و علمی و فناوری
توسعه وسّه بساته بیّه. این بانکِ تأسیس ِمنشور گانه ونه وظیفه این هسته که کشورون
دله اتی برابری پیش بیاره و عدالت ره ویشته هاکنه.

ونزوئلا و برزیل پیشنهاد هاکردنه که جنوبی آمریکای دفاعی شورا (CDS) ره بسازن تا
اتجور مکانیسم بائه که منطقه امنیت ره حفظ داره. نظامی و دفاعی کایریون وسّه این
شورا تِلاش کانده. برزیل، آرژانتین و شیلی همون اول جه گاتنه قرار نی‌یه این شورا
اتی ائتلاف ناتو واری چی ره بسازه و فقط هماهنگی و کایری اقدامات ره انجام دِنه.
کلمبیا اوایل نِخاسته این شورا دله عضو بواشه چون آمریکا جه متحده ولی تاریخ 20
ژوئیه 2008 عضو بیّه .[۱۱][۱۲]

سال 2010 کلمبیا و ونزوئلا اختلافات ره این شورا حل هاکرده. اول سپتامبر 2010 هم
هاییتی ره صد میلیون دلار کومِک هاکردنه.[۱۳]

مرکسور ِاعضا هم اتا اینتی سند امضا هاکردنه که دَیی‌یِن و کار هاکردن ره هِدی
شهروندون وسِّه مجاز دونّه.[۱۴]

1 These countries are also considered to be associate members of Mercosur. 2
These countries are also considered to be associate members of the Andean
Community. C Caribbean Community (CARICOM) member state L Latin American
Integration Association (ALADI) member state M Accessing member to Mercosur



https://mzn.wikipedia.org/wiki/%D8%AC%D9%85%DB%8C%D9%84_%D8%A8%D8%A7%DB%8C%DA%A9

جمیل بایک (بزائه ۱۹۵۱، الازیغ دله) اتا کوردی سیاستمدار هسته که پ‌ک‌ک و کی‌سی‌کی
دله دره. وه اتا از پنج نفری هسته که این سازمان ره بساتنه و هنتا زنده هستنه.

وه پ‌ک‌ک اولین کنگره دله، سال 1978، سازمان ِدبیرکل ِمعاون بیّه، یعنی عبدالله
اوجالان دَنی‌بی‌ین جه وه اولین نفر پ‌ک‌ک بی‌یه.[۱] وه تا سال 1995 پ‌ک‌ک ِنظامی
ِچلّه‌ی رییس بی‌یه.[۲]

وه عبدالله اوجالان زندون بوردن په، تضعیف بیی‌یه و پ‌ک‌ک دله ایران ِمسائل
ِفرمانده بگردسته.[۳] وه آخرسری مذاکرات صلح سَره، مراد قاریلان عزل ِجه، بسه هوزات
همراهی (مشترکاً) پ‌ک‌ک رهبر بَیی‌یه. این کار ره اون وسّه هاکاردنه که عبدالله
اوجالان بائوت بی‌یه ونه زنان و مردان با هم کار هاکنن. جمیل بایک، اوجالان ِقدیمی
رفق هسته[۴] و بعد از وه پ‌ک‌ک سازمان دله ویشترین طرفدار ره دانّه و همینسه
اوجالان وه ره پ‌ک‌ک رهبر هاکارده چون فکر کانده ونه کاریزماتیک نفوذ باعث وونه همه
ونه گپ ره سَر بَیرِن و صلح سَره خرابکاری نکانن. [۵]



https://mzn.wikipedia.org/wiki/%D8%AC%D8%A7%DB%8C%D8%B2%D9%87_%D9%86%D9%88%D8%A8%D9%84

جایزه نوبل موعتبرترین جایزهٔ علمی هسته که به اتا دانشمند وه ره دنّه.[۱] جایزه
نوبل سال ۱۸۹۵، به وصیت کارخنه‌دار و شیمیدون سوئدی، آلفرد نوبل که ویشتر وه ره به
خاطر بساتِن دینامیت اشناسنّه، پایه‌گوذاری بیّه.

سال ۱۹۰۱ میلادی دله، اولین جوایز این بونیاد هدائه بیّه. طبق وصیت وه، پنج جایزه
به‌طور سالانه رشته‌ئون |فیزیک، شیمی، فیزیولوژی و پزشکی، ادبیات و صلح؛ به آدمایی
تعلق گینّه که ویشترین خدمت رها به بشر هکرد بائن.[۲]

شیشمین جایزه یعنی نوبل اقتصاد هم سال ۱۹۶۸ میلادی، توسط بانک مرکزی سوئد
پایه‌گوذاری بیّه که البته لیست جوایز مرتبط با بنیاد نوبل جا ندانّه.[۳]

آکادمی سلطنتی علوم سوئد که وظیفه انتخاب برنده جایزه نوبل رشته‌ئون جایزه نوبل
فیزیک و شیمی ره برعوهده دانّه.[۴]همینتی فرهنگستون سلطنتی علوم سوئد، وظیفه انتخاب
برنده «جایزهٔ علوم ایقتصادی بانک مرکزی سوئد به یاد آلفرد نوبل» که به جایزه نوبل
اقتصاد معروف هسته ره هم به‌عوهده دانّه.[۵]

انستیتوی کارولینسکا که وظیفه انتخاب برنده جایزه نوبل رشته فیزیولوژی و پزشکی ره
به‌عوهده دانّه.[۷]

ضمناً پنج کمیته نوبل هم وجود دارنه که هرکومتا توزیع اتا از جوایز وسّه موطالعه
کانّه (از جومله کمیته نروژی جایزه صلح وسّه). به‌علاوه چارتا مؤسسه نوبل هم وجود
دارنه که هرکومتا اتا از چار جایزه نوم‌بدره وسّه فعالیت کانّه.

پایه‌گوذاری جوایز نوبل وصیت آلفرد نوبل شیمیدون، کارساز سوئدی و موخترع دینامیت
وسّه صورت بَیته. آلفرد نوبل شه زندگی دله چندین وصیت‌نومه بنویشته. آخرین
وصیت‌نومه وه ۲۷ نوامبر سال ۱۸۹۵ ات‌کم بیش از ات‌سال پیش از بمردنش بنویشته بیّه.
وه ۲۷ نوامبر سال ۱۸۹۵ وصیت‌نومه مذکور ره باشگاه سوئد-نروژ پاریس دله امضا هکرده.
اختراع نوبل موستقیمأ ساخت مواد منفجره مورد استفاده دله قرار بَیته و وه از
استفاده نظامی از اختراعش به شدت ناراحت بی‌یه. بائوت بونه ون دله زمون، اتا
روزنومه فرانسوی به موناسبت بمردن لودویگ نوبل ِبرار، به اشتباه اتا اعلامیه‌ئون
بمردن وچون ره چاپ هاکرده و وندله آلفرد نوبل ره «سوداگر مرگ» لقب هدائه؛ نوبل با
بخوندستن این مطلب تصمیم بیته که آخرین وصیت‌نومه خادش ره بَنویسه. بر اساس این
وصیت‌نومه، نوبل ۹۶ درصد از ثروت خادش ره به پایه‌گوذاری مراسم اهدای پنج جایزه
اختصاص هدائه[۸]

تنها خواهر-برارونی که برنده جایزه نوبل بَینه جان تینبرگن (اقتصاد ۱۹۶۹) و ونه
خوردِبرار نیکو تینبرگن (پزشکی، ۱۹۷۳) بینه.

تاکنون دِ نفر برنده هر دِ جایزه اسکار و نوبل بینه. جورج برنارد شاو از ایرلند سال
۱۹۵۲ جایزه ادبیات نوبل و سال ۱۹۳۸ به خاطر بهترین بازی روی صحنه، جایزه اسکار ره
بَیته و ال گور آمریکایی که سال ۲۰۰۷ نوبل صلح ره تموم هاکردن جنگ عراق وسّه بَییت
بی‌یه و فوریه ۲۰۰۸ اسکار بهترین فیلم مستند کارگردونی فیلم اتا حقیقت آزاردهنده ره
بَییت‌بی‌یه.



https://mzn.wikipedia.org/wiki/%D8%AA%DB%8C%D8%B1%D9%85%D8%A7_%D8%B3%DB%8C%D8%B2%D8%AF%D9%87_%D8%B4%D9%88

تیرمای سیزده شو یا تيرماسينزه اتا گتِ جشن هسته که تيرمای سيزدهمين روز گادِر
هسته. این روز دله، خانواده‌ی اعضا هرکامین اتا چی، انگشتر و... سون ره دِمدنّه اتا
ظرف دله و بی اون که بَوینن چچی ره دَرنه دریارنه، اتچی ره بریم یارنه؛ بعد اینکه
اون وسیله ره دربیاردنه ات‌نفر امیری خوندنه و این شعری که بخوندسته، اون نفر ِفال
هسته.

«تبری واژه‌نومه» دله، صادق کيا گانه: «باستانی جشنون جه... که مازرونی-گيلونی
تقويم ِ دله بموندسته، نوروز په، همه جه معروف‌تر، تيرماسيزده شو هسته و این همون
تيرگان يا آبريزگان جشنه که تير ما، تير روز گادِر، ايران دله بَییته بی‌یه.» [۱]

ابولقاسم اسماعيل‌پور، راجع به تير گانه: «تيرما سيزده جشن، تيشتر ِنيايش وسّه
بی‌یه کی اتا ايزده و خشکی ديو جه جنگنه و پيروز وانه و باعث وانه وارش بئه. تيشتر
اتا روز نومه که مصر باستون دله، تابستون اولین روز اتفاق کَته... اين که چرا گيلون
و مازرون دله، تيرما پاییز دله دکته، اين وسّه هسته که ايران شمالی مناطق دله، این
روز، پاييز خاصیتون ره دانّه و پاییز دله هسته که اینجاهان وارش سرکانده.» [۲]



https://mzn.wikipedia.org/wiki/%D8%AA%D8%AD%D9%84%DB%8C%D9%84%DB%8C_%D9%81%D9%84%D8%B3%D9%81%D9%87

تحلیلی فلسفه (انگلیسی|Analytic philosophy) اتا آکادمیک فلسفوئه که انگلیسی زوون
کشورون دانشگاهون دله رایج هسته. تحلیلی فلسفه ره قاره‌ای فلسفه یا اروپایی فلسفه ی
مقابل قرار دننه. تحلیلی فلسفه ی اصلی بنیانگزارون کمبریج دتا فیلسوف برتراند راسل
و جرج مور بینه. این دتا شه آلمانی ریاضیدان و فیلسوف گوتلوب فرگه جا تأثیر بئیت
بینه.

منطق و زوون فلسفه همون ابتدای جا، تحلیلی فلسفه ره محوری بحثون بینه. چند تفکر که
تحلیلی فلسفه ره زوون و منطق بحثون سر پدید بیمونه شامل وشون بوننه: منطقی
پوزیتویسم، منطقی تجربه گرایی، منطقی اتمیسم ، منطق‌گرایی و فلسفه:متعارف زوون.
تحلیلی فلسفه بعد وسیع بحثهونی ره جیر حوزه‌ئون دله مطرح بساته: اخلاق فلسفه (هر و
مکی)، سیاسی فلسفه (جان رالز)، زیبایی اشناسی (ریاچارد ولهایم)، دین فلسفه (الوین
پلانتینگا)، زوون فلسفه (ساول کریپکی، هیلری پاتنم، کواین)، ذهن فلسفه (جیگون کیم،
دیوید چالمرز، هیلری پاتنم). تحلیلی متافیزیک نیز اخیراً بعضی فیلسوفون کارون دله
همچون دیوید لوئیس و پیتر استراوسن شکل بئیته.



https://mzn.wikipedia.org/wiki/%D8%AA%D8%A8%D8%B1%DB%8C_%D8%AA%D8%A7%D8%B1%DB%8C%D8%AE

طبری چون به تاریخ هجرت پیومبر اکرم (ص) رسنه، شیوه‌ی تاریخ بنویشتن ره به
سال‌بنویسی(کرونولوژی) تغییر دنه و روی‌دادون هر سنه ره از سالای دیگه جودا بنویشته
بینه و چون ایتیفاقای سالی به پایان رسنه به پیش آمدای سال پس از وه پردازنه. به
همین ترتیب پیش شونه تا به سال ۳۰۲ قمری رسنه. در فاصله‌ی بین بیان سیره‌ی نبوی تا
سال ۳۰۲ قمری از جنگای پیومبر، روی‌دادای بد از بمردن حضرت محمد جنگای جمل و صفین،
تاریخ امویون و بدأ عباسیون ره تا زمونی که در‌ون دیه، نویسنه.

هنوز پنجاه سال از بمردن نگذشته بیه که تاریخ الرسل و الملوک وه ره ابوعلی محمد بن
محمد بلعمی ، وزیر دانشمند منصور بن نوح سامانی به سال ۳۵۲ قمری با تغییرایی، از
جمله حذف نوم راویون و گاه روایتای گوناگون، به فارسی دربیارده. بلعمى به اندازه‌ای
در تاریخ طبرى دخل و تصرف هکرده که ابلین ترجمه‌ی تاریخ طبری ره از عربی به فارسی،
به نوم تاریخ بلعمی یاد هکرد‌نه. بدأ تاریخ بلعمی به ترکی نیز بگردسه (ترجومه) بیه.



https://mzn.wikipedia.org/wiki/%D8%AA%D8%A7%D9%84%D8%B4

مختصات: شرقی‌″۱۳ ′۵۴ °۴۸ شمالی‌″۲۰ ′۴۸ °۳۷﻿ / ﻿۴۸٫۹۰۳۵۰۷۱شرق ۳۷٫۸۰۵۵۱۰۸شومالی﻿ /
۴۸٫۹۰۳۵۰۷۱;۳۷٫۸۰۵۵۱۰۸ تالِش اتا منطقوئه که گیلان شمال (ایران دله) دله و
آذربایجون ِجنوب‌شرقی دره. ایران ِتالش سه‌تا شهرستون تالش، رضوانشهر و ماسال جه
تشکیل بیی‌یه.[۱]

تالش ِمردِم ِماری‌زوون تالشی هسته ولی این منطقه دله گیلکون، ترکون و تاتون هم
زندگی کانّه. اینجه‌ی مردِم ویشته دِوازَّه‌ایمامی شیعه هستنه؛ البته ات‌سری هم
شافعی سنی تالش ِمرکز و شمال دله درنّه.[۱]

تالش اون‌گادِر که شوروی، آذربایجون ره ایران جه سِوا هاکرده، دِتیکه‌ی جه سِوا
بیّه و هنتا هم اینتی هسته. گیلون سرخ جمهوری گادِر، جنوبی تالش ره میرزا پچیک‌خان
شه سامون دله داشته و اصلاً ونه جنبش تالش جه شروع بیی‌یه. بعدها، اون‌گادِر که
شوروی دَیی رِقِدشی‌یه، شمالی تالش دله «تالش-مغان شه‌گردون جمهوری» کار سر بموئه
که دِ ما حکومت سر کبّی‌یه و اَی آذربایجون جمهوری وه ره رِقِدبدائه.



https://mzn.wikipedia.org/wiki/%D8%A8%D9%88%D9%85%D8%A8%E2%80%8C%DA%AF%D9%88%D8%B0%D8%A7%D8%B1%DB%8C_%D9%85%D9%87%D8%A7%D8%A8%D8%A7%D8%AF_(%DB%B1%DB%B5%DB%B2%DB%B2)

انفجار بومب مهاباد دله ۳۱ شهریور ۱۳۸۹ باعث بکوشته بیّن ۱۲ نفر و زخمی بیّن ۲۰ نفر
بیّه. این بومب‌گوذاری جریون مراسم رژه سالگرد ایران و عیراق ِجنگ و جایگاه زنا
اتفاق دکته.[۱] اکثر قوربانیا ره وچون و زنان فرمونده‌ئون نظامی مهاباد تشکیل
دانه.[۲] این بومب ۵۰ متری جایگاه ویژه مونفجر بیّه.[۳] پس از اینتا حمله به
نیروئون نظامی حاضر محل، آسیبی نَدینه. دِ نفر از مجروحون این حادثه به دلیل وخامت
وضعیتشون به ارومیه مونتقل بَینه.[۴]

مراسم تشییع پیکر ۱۰ تن از زنا و اتا ریکابچه ۶ ساله حادثه بومب‌گوذاری مهاباد دله
با حضور مردم و مقومون اوستان موقابل مسجدممدرسوال‌الله تا گولزار شهدای مهاباد
شهرستون انجام بَیته.[۵]

سرتیپ عبدالرسول محمودآبادی، فرمونده قرارگاه حمزه سیدالشهدا اعلام هاکرده که روز
شنبه ۳ مهر همون سال، ۳۰ نفر از عوامل بومب‌گذاری مهاباد دله به‌دست نیروئون
اطلاعاتی و انتظامی بکوشته بَینه. این فرمونده برنامه‌ریز این انفجار ره سازمانای
موساد و سیا دونده.[۸] وه همینتی بائوته اتا ، دِ نفر از عوامل بومب‌گذاری هنوز
فراری هستنه.[۹]

سردار ممد پاکپور تشریح عملیات برخورد با عوامل حادثه بائوته: پس از گوذشت چن‌روز
از بررسی شواهد و مدارک، عناصر تروریست مورد شناسایی و تعقیب قرار بَیتنه. درست
زمونی که وشون کشور جه درشینه و همینسه اتجا جمع بینه که گپ بزنن، عملیات موحاصره و
برخورد با وشون دستور کار رزمنده‌ئون قرارگاه حمزه سیدالشهداء قرار بَیته و موبارزه
موسلحانه شروع بیّه.[۱۰]



https://mzn.wikipedia.org/wiki/%D8%A8%D9%88%D8%B1%DA%A9%DB%8C%D9%86%D8%A7_%D9%81%D8%A7%D8%B3%D9%88

مختصات: غربی′۴۰°۱ شمالی′۲۰°۱۲﻿ / ﻿عبارتون خطا: < ِعملگر اَمه وسّه آشنا نی‌یه
۱۲٫۳۳۳جنوب﻿ / عبارتی خطا: این کلمه ره نشناسمبی «w»;-۱۲٫۳۳۳

بورکینافاسو اتا کشوره که آفریقای ِغرب دَره. ونه نیشتنگا (=پایتخت) نوم اوآگادوگو
هسته. این کشور ِقدیمی اسم شمالی ولتا بی‌یه. بورکینافاسو قدیم فرانسه مستعمرات دله
دَیی‌یه. بورکینا فاسو گَتی (= مساحت) ۲۷۴٬۰۰۰ کیلومتر مربعه و ونه جمعیت
۱۳٬۲۲۸٬۰۰۰ نفر هسته. این کشور دله هَنتا فرانسوی رسمی زوونه و وشون دِ تا مَله‌یی
زوون موسی و فولانی هم دارنه. این کشور دله مردمون ویشته یا مسلمون بَیینه یا شه
قدیمی عقاید ره هَنتا حفظ دارنه.

پیش از اون‌که استعمارکَرون بِئِن بورکینافاسو دله، این منطقه ات‌گادِر مالی
امپراتوری دله دَیّه و بعد موسی پادشائی این منطقه دله حکومت داشته.

بورکینافاسو وقتی اروپاییون دَکلِستنه آفریقا دله، فرانسه مستعمره بیّه. این
مستعمره جه فرانسه بعنوان اتا انسانی منبع استفاده کارده و هرگادِر شه دیگه
مستعمرات دله انسانی نیرو کم یارده، اونجه جه کومِک وَرده.

بورکینافاسو سال ۱۹۶۰ فرانسه جه سِوا بیّه و اتا مستقل کشور بیّه. این کشور ِمعاصر
ِتاریخ دله ات خله کودتا انجام بیّه. آخرین کودتا ۱۷ سپتامبر ۲۰۱۵ انجام بیّه که
نظامیون اتا انتقالی دولِت تشکیل هِدانه و حکومت‌نظامی اعلام هاکردنه.

این کشور خله فقیر هسته و صحرای ِجنوب دَره. کشوری هسته که دریو جه راه نِدانّه و
ونه سامون دله خار ِگیاهی پوشش دنی‌یه.

بورکینوفاسوی ِمردمون ویشته مسلمون هستنه و سال ۲۰۰۶ گادِر 60.5% اسلام په‌روو بینه
که اکثراً تسنن ِمذهب شِنه. بعضی بومی عقاید اینتا کشور دله هَنتا وجود دانّه.
احمدیه هم ات‌که طرفدار دانّه.

این کشور دله 69تا زوون گپ بَزه وانه[۱] البته چل درصد مردمون موسی زوون ره بلدنه.
رسمی زوون هم فرانسوی هسته که ادارات، رسانه‌ئون و مدارس ونجه ویشته استفاده کانّه.



https://mzn.wikipedia.org/wiki/%D8%A8%D9%86%DB%8C%D8%A7%D9%85%DB%8C%D9%86_%D9%81%D8%B1%D8%A7%D9%86%DA%A9%D9%84%DB%8C%D9%86

بنجامین فرانکلین (انگلیسی جه: Benjamin Franklin) (بزائه ۱۷ ژانویه ۱۷۰۶، بمرده ۱۷
آوریل ۱۷۹۰) اتا دانشمند، نویسنده و چاپخانه‌دار، طنزنویس، سیاسی نظریه‌پرداز،
سیاستمدار، رئیس پست، مخترع، فعال مدنی و دیپلمات بی‌یه که جزء کسایی بی‌یه که
متحده ایالات امریکا ره بساتنه. وه اتا گتِ مخترع بی‌یه که فیزیک سَره و خصوصاً
الکتریسیته دله خله معروفه. وه برق‌گیر ِمیله ، عینک دِ کانونی، فرانکلین
ِاجاق‌گاز، کیلومترشمار و آرمونیکای شیشه ره بساته. وه اولین عمومی کتابخنه و
آتش‌نشونی ره هم شه کشور دله بساته.

فرانکلین لقب اولین آمریکایی هسته چون خله تلاش هاکرده که آمریکا متحد بواشه. وه
لندن دله کلونی‌های مختلف سخنگو بی‌یه، بعداً اولین آمریکای سفیر فرانسه دله
بگردسته، و همینسه اتا آمریکای نمونه دنیا وسّه بی‌یه.[۱]



https://mzn.wikipedia.org/wiki/%D8%A8%D8%A7%D9%84%D8%A7%D8%AA%D8%B1%DB%8C%D9%86

بالاترین اتا وب‌گاه مشارکت عمومی و بر اساس رأی کارورون هسه که توسط مهدی
یحیی‌نژاد در تاریخ ۱۶ اوت ۲۰۰۶ شکل بیته.

بالاترین دله تنها کارورومن عضو بئی حق رأی و اظهار نظر(کامنت) دارننه. زمون شروع
به کار وب‌گاه بالاترین، عضویت همه وسّه آزاد بی‌یه؛ اما پس از مدتی اینتا امر فقط
به صورتی بیی‌یه که اتا از کارورون عضو، ونه شخص تازه ره دعوت هاکنه. اسا وب‌گاه
بالاترین بصورت موقت عضوگیری ره متوقف هکرده. وب‌گاه بالاترین تازه لینکای دله
اضافه بئی که ویشترین آرای کارورون ره کسب هکنن گت صفحه دله قرار ‌گیرننه.

این سایت با استفاده از روبی آن ریلز بنوشته بیه.[۱] از آژاکس هم در قسمت رأی هداهن
استفاده بیه.

در تاریخ ۳ فوریه ۲۰۰۹ پس از حملات هکرها، اینتا سایت از دسترس خارج بیه. بنابر به
گفته عزیز آشفته اتا از موسسان اینتا وبگاه، هکرها در تلاش برای هک هکردن سرور و
حساب paypal بالاترین بینه.

خبرگوزاری فارس، به طور ضمنی وبگاه بالاترین ره به حمایت از اسرائیل و عدم حمایت از
مردم غزه در جریان جنگ اسرائیل و غزه موتهم و اینتا حمله ره در راستای حمایت از
مردم غزه در جریان جنگ سایبری هکرها با اسرائیل قلمداد هکرده.[۲] در موقابل موسسان
بالاترین ضمن تکذیب اینتا اتهام، با تاکید بر اینکه اینتا وبگاه توسط کارورون و
استفاده‌کنندگونش اداره بونه، بر بی‌طرفی، عدم وابستگی و موستقل بین اون تاکید
هکردنه.

بالاترین در اواخر سال ۲۰۱۰ با تصویب قوانینی پیوند‌ایی ره که مذاهب موختلف توهین
کردنه، حذف هکرده.[۳] اینتا حذف با سلیقهٔ مدیر یا اداره‌کنندگان سایت صورت گیته.پس
از اینتا اتفاقات تعدادی از کارورون در بالاترین اعتراض هکردنه و خاستار توضیح در
این زمینه بینه.[۴] بالاترین نیز شروع به اتا نظر خاهی عمومی در اینتا زمینه هکرده
و نتایج اون ره منتشر هکرده.[۵] بر اساس اینتا نظرخاهی ۵۷٪ کارورون و بازدیدکنندگان
با اینتا کار بالاترین مخالفت هکردنه.[۶] پس از اعلام نتایج، بالاترین توضیح هدا که
تشخیص توهین آمیز بیئن اتا مطلب ره بر عهدهٔ خود کارورون الننه[۷] و در این کار
دخالت نخواهند کرد.[۷] اینتا کار دیری نگذشته و مدیرون دوباره شروع به حذف کارورون
(حدود ۲۰۰ کاربر) و پیوندای اونا هکردنه.[۸] در اینتا بین بالاترین اعلام هکرده که
از نظر منابع مالی و سخت‌افزاری با موشکل رو‌به رو هسه[۹] و تغییراتی ره در سایت به
وجود بیارده که اتا از اونا حذف رای منفی برای از دست هدائن اعتبار اتا لینک و
دیگری بازپس گیری امکان ارسال دعوتنامه بیه.[۱۰]



https://mzn.wikipedia.org/wiki/%D8%A7%DB%8C%D9%85%D8%A7%D9%86_%D9%81%D9%84%D8%A7%D8%AD

ایمان فلاح (بزائه ۲۳ فروردین ۱۳۶۶، محمودآباد) اتا مازندرونی زوون خونش‌گر هسته که
سال‌های ۹۲ - ۹۱ آوازه جه برسی‌یه. وه ۱۸ سالگی جه تا اسا خونندگی کانده، گیتار
زنده و ویشتر از ۲۰ تا آهنگ بخوندسته.[۱]

اگه هارشیم، ویمبی که وه مازندرون ِسنتی موسیقی ره اتا نو قالب دله که جوون‌پسند هم
هسته دینگوئه پس بتومبی وه ره اتا نو سبک ِپایه‌گذار، مازندرون موسیقی دله، بدونیم.
ایمان فلاح «چپون کیجا» ِآهنگ دله عشقی جه گب زنده که شه هم‌زوون‌ها جه دارنه و
همهٔ مازندرونی‌زوون ِشهرها ره نوم ورنه، گرگان جه بَی تا رامسر.[۲]

ایمان فلاح ۲۳ فروردین سال ۶۶ محمودآباد دله دنیا بموئه. وه ریاضی-فیزیک ِرشته ره
بخوندسته و ونه لیسانس کامپیوتر ِسخت‌افزار رشته شِنه که شمال آمل ِدانشگا جه
بَییته.

وه شه اولین کار ره سال ۱۳۸۳ آی زندگی ِآهنگ جه شروع هاکرده و اَی سال‌های ۱۳۸۵ و
۱۳۸۶ سه‌تا آهنگ داری میری، التماس و حالم ازت بهم می خوره ره بساته. ونه اولین
آلبوم سال ۱۳۸۷ فصل جدایی نوم جه ۹تا آهنگ جا منتشر بیّه.

وه سال ۱۳۹۰ مسابقات next Persian star دله تا فینال بورده و این مرحله په، چنتا
آهنگ ره اینترنت دله بی‌یشته که معروف بَیینه. وه موزیک‌های جان مار، کیجا شمالی،
عاشقی چه زاره و دلبر دله اتا جدید سبک ره بساته که وه ره مازرونی ِپاپ‌مدرن-فلک
دونّه.[۳]



https://mzn.wikipedia.org/wiki/%D8%A7%DB%8C%D9%85%D8%A7%D9%85%D8%B9%D9%84%DB%8C_%D8%AD%D8%A8%DB%8C%D8%A8%DB%8C

ایمام‌علی حبیبی 2وهنه ما 1443طبری اتا از روستائون بابل کنارهکته. ورزش ره با لوچو
شروء هکرده و بعدأ فونون کشتی ره پادگان گرگان دله سال 1464 طبری شروء هکرده و شهر
قائم شهر دله زیر نظر اسکندر علی آبادی دنبال گیری هکرده. پس از قهرمونی موسابقه
اینتیخابی مازرون دله در سال 1465، رقابت‌ئون قهرمونی کیشور اصفهان دله شیرکت هکرده
و عونوان چارم وزن 72 کیلو ره دست بیارده. سال 1466 هم به مقوم چارم موسابقه
قهرمونی ئیران برسیه ولی با قهرمونی در سال‌ئون 1467 شیراز و 1468 تهرون به عوضویت
تیم میلی برسیه و عازم رقابت ئون جام جهونی در تیرکیا بیّه و وزن 67 کیلوگرم دله
شیرکت هکرده که به موفقیتی نرسیه. بازی‌ئون اولمپیک 1956 ملبورن دله اوج درخشش
حبیبی بی‌یه که علی رغم بیماری موفق بیّه میدال طِلا ره 67 کیلوگرم دله بیره.
ایمامعلی حبیبی موسابقه جهونی تهرون دله موفق بیّه دِتا از گت کشتی‌گیرون جهون
(واختانگ بالاوادزه شوروی جه و اسماعیل اوغان تیرکیا جه) ره مجموعا کمتر از سه
دقیقه ضرب فنی هکنه. دوران حضورش در عرصه جهونی دله مئروف به سریعترین کشتی گیر
جهون بی‌یه و در سال 1961 بوکوهاما دله موفق بیّه بالاته از موروزوف شوروی جه و
کانه کو جاپون جه برای دیّمین بار قهرمون جهون بواشه. این سال دله ئیران قهرمون
کشتی آزاد جهون بیّه. حبیبی با بیتن میدال طلای موسابقه جهونی تولیدو ِسال 1962
برای همیشه از کشتی کناره بیته. علاوه به 4 طلای جهون و اولمپیک، وه موفق بیّه
میدال طلای بازی‌ئون آسیایی 1958 توکیو وزن 67 کیلوگرم دله ره بیره. در این
رقابت‌ئون وه به کازوآبه از جاپون پیروز بیّه.

پس از پایون دوره قهرمونی مودّتی به موربّیگری رو بیارده ولی پس از اون وارد دنیای
سیاست بیّه و دوره ئی هم به عونوان نماینده مردم بابل مجلس شورای ملی دله حضور
داشته. امامعلی حبیبی، چهارتا فیلم دله هم بازی هکِرده: اسپه جندِم ،ببر مازندران ،
رام هکردن وحشی ِمردی ، آدم و حوا .



https://mzn.wikipedia.org/wiki/%D8%A7%DB%8C%D8%B3%D8%AA%D8%A7%D9%86%D8%A8%D9%88%D9%84%DB%8C_%D8%AA%D9%88%D8%B1%DA%A9%DB%8C

ایستانبولی ترکی اتا ترکی زبون نوم هسه که ترکیه کشور رسمی زبون هسه اینتا زبون
ترکیه دله گنش بونه و ونه قدیمی نوم عثمانی ترکی بی‌یه.

اینتا زبون نسبت به دیگه ترک‌تبار زبونون ادبیات گت‌تری دارنه. ترکی ادبیات فارسی و
عربی ادبیات جا تاثیر بیته. بنشنه بائوتن اولین کیتابی که ترکی زبون جا بنویشت بیه
ونه نوم دتا زبون موحکمه هکردن بی‌یه که وه ره امیر علیشیر نوایی بنویشته وه اینتا
کیتاب دله ترکی زبون برتری ره به فارسی زبون بیون هکرده. بعد وه ظهیرالدین ممد با
برنومه کیتاب ره بنویشته و بعد هم اتا کیتاب شعر که ونه نوم موبین بی‌یه ره مونتشر
هکرده. شیخ احمد یسویی دیوان هم حکمت نوم داشته و خله وه ره اشناسینه. میلادی
شونزده سده دله هم باخی و فضولی گت‌ترین شعرگوئون بینه.

میلادی هیژده قرن دله هم خواجی راغب پاشا و شیبخ غالب و ندیم پیدا بینه که همه
شعرگو بینه. میلادی نوزده قرن دله هم شعرگوئونی مثل شناسی، عالم حامد و نامق کمال
ره ور خرمی. بعد هم اتا ایسلامی شرگو که ونه نوم ممد عاکف بیه. دیگه شعرگوئون جا هم
بونه ضیا کوک آلپ، عومر سیف الدین و خالده ادیب جا نوم بوردن. اینتا زبون دله اتا
از گت‌ترین ایتفاقون خط عوض هکردن بیه. وشون مازرونی ۱۴۴۰ دله شه خط ره لاتین
هکردنه.



https://mzn.wikipedia.org/wiki/%D8%A7%DB%8C%D8%B1%D8%A7%D9%86_%D8%B1%DB%8C%DB%8C%D8%B3%E2%80%8C%D8%AC%D9%85%D9%87%D9%88%D8%B1%D9%88%D9%86_%D9%81%D9%87%D8%B1%D8%B3%D8%AA

ایران رئیس‌جمهورون فهرست شامل افرادی هسته که از آغاز تشکیل این سمت، وه ره
بییتنه. مقوم ریاست جوموری اولین‌بار وسّه پس از پیروزی انقلاب ۱۳۵۷ و بنیانگوذاری
نیظام جوموری ایسلامی (از سال ۱۳۵۸) ایران دله به وجود بمو و از اون زمون تاسا
ایران ۶ رئیس‌جمهور داشته.

ابوالحسن بنی‌صدر اولین رئیس‌جمهوری و محمود احمدی‌نژاد رئیس‌جمهوری اسایی ایران
هستنه. از میون رئیس‌جمهورون ایران، ات نفر حین خدمت برکنار (ابوالحسن بنی‌صدر) و
ات نفر ترور (محمدعلی رجایی) بینه. بقیه رئیس‌جمهورها دِ دوره پیاپی انتخاب بینه؛
البته سید علی خامنه‌ای هم شه مقوم ره چن ماه پیش از موعد واگذار هاکرده. دِ مقطع
کوتاه سال ۱۳۶۰ هم، شورای موقت ریاست جوموری وظیفه ریاست جوموری ره انجام دائه. پس
از حذف پست نخست‌وزیری سال ۱۳۶۸ دله، مقوم معاون اول رئیس‌جمهور تشکیل بیّه و در
مواقع ضروری و شرایطی وه عهده‌دار وظایف رئیس‌جمهور (به جای شورای موقت ریاست
جوموری) وونه.



https://mzn.wikipedia.org/wiki/%D8%A7%DB%8C%D8%B1%D8%A7%D9%86%DB%8C%D8%AC_%D8%B2%D9%88%D9%88%D9%86%D9%88%D9%86

ایرانیج زوونون اتا چلّه هندوایرانی زوونون جه هسته. ایرانی زوونون تاریخی هارشا جا
سه تا رج دله تقسیم وونّه:

باستونی گِدِر که، هخامنشی ره سر تا وه ره انجوم، تقریبا بیستم سده‌ی جا تا حدود
چاروم و سوم میلاد جا پیش ره دربرگیرنه. باستونی ایرانیج زوونون جا، چارتا زوون ره
اشناس بَیینه: مادی، سکایی، اوستایی و کوهنه فارسی.

ترنه ایرانیج زوونون قفقاز، میونی آسیا،چین ترکستون، پامیر، ترکیه، سوریه، عراق و
هند قاره‌مونا دله هم گپ بزه بونّه.

فارسی زیر چلّه‌ئون سه تا گت رج ره تقسیم بوننه : ایران فارسی، دری فارسی
(افغونستون)، تاجیکی فارسی

کومزاری، مسندام ئومان جزیره‌مونا (شبه جزیره) دله گپ بزه بونه و آران تاتی،
باکی‌ئه وَر. وه ره نونه تاتی جا اشتیفا بَییرین.



https://mzn.wikipedia.org/wiki/%D8%A7%DB%8C%D8%B1%D8%A7%D9%86%DB%8C%D8%AC_%D8%B2%D9%88%D9%88%D9%86

ایرانیج زوونون اتا چلّه هندوایرانی زوونون جه هسته. ایرانی زوونون تاریخی هارشا جا
سه تا رج دله تقسیم وونّه:

باستونی گِدِر که، هخامنشی ره سر تا وه ره انجوم، تقریبا بیستم سده‌ی جا تا حدود
چاروم و سوم میلاد جا پیش ره دربرگیرنه. باستونی ایرانیج زوونون جا، چارتا زوون ره
اشناس بَیینه: مادی، سکایی، اوستایی و کوهنه فارسی.

ترنه ایرانیج زوونون قفقاز، میونی آسیا،چین ترکستون، پامیر، ترکیه، سوریه، عراق و
هند قاره‌مونا دله هم گپ بزه بونّه.

فارسی زیر چلّه‌ئون سه تا گت رج ره تقسیم بوننه : ایران فارسی، دری فارسی
(افغونستون)، تاجیکی فارسی

کومزاری، مسندام ئومان جزیره‌مونا (شبه جزیره) دله گپ بزه بونه و آران تاتی،
باکی‌ئه وَر. وه ره نونه تاتی جا اشتیفا بَییرین.



https://mzn.wikipedia.org/wiki/%D8%A7%D9%88%D9%84%DB%8C%D8%B3%DB%8C%D8%B3_%DA%AF%D8%B1%D8%A7%D9%86%D8%AA

اولیسس سیمون گرانت متحده ایالات آمریکای ۱۸اُمین رییس‌جمهور بی‌یه که بیست‌یک و
بیست‌و دومین دوره وسّه این مقوم سَر کبّی‌یه. وه اتا جمهوری‌خاهون حزب بی‌یه که
ونه رییس‌جمهوری ۴ مارس ۱۸۶۹ تا ۴ مارس ۱۸۷۷ دمباله داشته، که این دوره‌ی سَره،
شایلر کولفاکس و هنری ویلسون ونه معاون اولی ِحکم ره داشته که حزب جمهوری‌خاه دله
دیّه.[۱]

يولسيس سايمن گرانت ۲۷ آوريل ۱۸۲۲، اوهايو ايالت ِپونت پيلاسانت دله دِنیا
بموئه.[۲] ونه پییـِر، جیس روت گرانت، اتا دباغ بی‌یه و ونه مار نوم حنا سيمپسون
بی‌یه. گرانتِ تیر و تِبار هم انگليس و اسكاتلند جه بینه.

یولیس گرانت ره دباغی و کشاورزی جه خِش نِموئه و وه ره عذاب بی‌یه که اینتی کارون
ره تن هاده. این کار ِعَوِض اسب جه علاقه داشته و اسب‌سواری ره خوب بَلِد بی‌یه.
سال ۱۹۳۹ میلادی، گرانت ِپییر وه ره مجبور هاکرده، «وست پوينت» (آمريكای ِنظامیون
ِآكادمی)، که نيويورک ِشهر ِبی‌یه، دله ثبت‌نوم هاکِنه. گرانت ِدِلِوست این نَیّه
ولی ونه پییر وه ره زور هاکرده که بوره اونجه و نظامیون جه رَفِق بَواشه.[۳]

گرانت، وست پوينت دله خله خار ِدانش‌آموز نَیّه و اتتی متوسط شاگرد بی‌یه. چن بار
هم پینه‌بَزه لباس دَکاردِن و دیر بَرسی‌ین وسّه توبیخ بَیی‌یه. ونه دِل نَوِسته که
ارتشی نظامیون میون دَواشه و وست پوینت دله درس بخونده ولی ونه رياضیات، زمين‌شناسی
و سواركاری خوب بی‌یه و همه جه این درس‌ها دله بتتر بی‌یه. سال ۱۸۴۳، گرانت
فارغ‌التحصيل بیی‌یه و ونه نمرات ۲۱ جه ۳۹ بَیّه. گرانت خِشحال بی‌یه كه
سرمايه‌دارون جه سِوا وانه. وه چار سال په، اسا خاسته وست پوینت دله جه دَر
بِئه.[۲]

گرانت جنگِ دوران شه توانايی و لياقِت ره سِراق هِدا و شه خار ِسوارکاری وسّه
«لیاقت ِنشون» ره بَییته و وه ره ستوان هاکردنه.[۳]

آمريكا و مكزيک جنگ دله، گرانت خِدمت کارده و ژنرال زكريا تيلور و اسكات وينفيلد
ِزیردست دَیی‌یه و وشون جه تاکتیکون و بجنگستن ره یاد بَییته.[۲]

گرانت مكزيکِ جنگ جه مخالف بی‌یه و این جنگ خَوری گاته: این جنگ خله ناعادلونه هسته
که اتا قدرتمند ِکشور اتا پچوک ِکشور ره حمله هاکنه و ونجه بجنگه ولی چون مِن اتا
آمریکایی هستمه ونه شه کشور ِوسّه شه جان ره هادِم و وه ره خِدمِت هاکِنِم.[۴]

۱۳ آوريل ۱۸۶۱ وقتی آمریکایِ دِله‌یی جنگ شروع بیّه، گرانت شه پییر ِدِكون سَر
دباغی کارده و این جنگ ِگادِر وه بتونسته ارتش ِکومِک جه رییس‌جمهوری مقوم جه
بَرِسه.[۵]

سال ۱۸۶۱ که جنگ شروع بیّه ارتش ِنظامیون وسّه نومه بَنویشته و وشون ره بائوته که
جنگ دله دِشمن جه وَرنه. گرانت اولين تجربه این جنگ دله ایلینویز ِپياده‌نظام ِبيست
و يكم بی‌یه که اونجه وه ره سرهنگ هاکردنه. ولی نتونسته که تا جولای ۱۸۶۱ سرتيپ
نَیّه و سپتامبر دله میسوری جنوب‌شرقی جه حمله هاکرده.[۶]

وقتی جنگ اِس هاکِرده، گرانت تصميم بَییته می‌سی‌سی‌پی ِدریا ره بَییره و شه کنترل
داره. فوريه ۱۸۶۲، گرانت فورت دونلسون (انگليسی جه: Fort Donelson) ره تنسی ایالت
دله تصرف هاکرده و این جنگ آمريكایِ اتحادیه (union) وسّه اولين گت ِپیروزی بی‌یه
چون استراتژی منطقه بی‌یه و جنگ ِدمباله بَییتِن وسّه اهمیت داشته. وقتی
کنفدراسیون‌خائون‌ ونجه مذاکره‌خا بَیینه، گرانت وشون ره بائوته: «…هيچ شرايطی قبول
نَوانه. فقط شِما ونه تسليم بَواشین…» و كنفدراسيون‌خائون اینتی تسلیم بَیینه.[۷]

این سال ِپه، گرانت تنسی ِنظامیون (Army of the Tennessee) ِعضو بَیی‌یه. گرانت
کنفدراسیون‌خائون جه «شيلوه» دله بجنگسته و این گتِ جنگ درون گرانت شه توانايي ره
مَیِّن هاکرده. وه این جنگ دله دِشمِنون ِرهبر، آلبرت سيدنی جكسون ره، بَكاشته
بیّه.

دله‌یی جنگِ زمون، می‌سی‌سی‌پی روخنه آمريكا وسّه پراهميت بی‌یه و مهم‌ترين اهميت
ره آمريكا قاره دله اقتصادی مِنظر جه داشته. وقتی کنفدراسیون‌خائون آمريكا جه سِوا
بَیینه این روخنه ره هم بَییتنه. وشون خاستنه اینتی آمریکایی اتحادیه‌خائون ِتجارت
و ارتباطی راهون ره رِقِد بَدِن. آبراهام لینکلن، آمريكا ریيس‌جمهور، گانه: «…اِما
وِنه مي‌سي‌سي‌پی روخنه‌ی ِكنترل ره بَیریم. اونجه اَمه کِلی‌تِک (=رمز) هسته.»[۸]

گرانت ويكسبورگ ِشهر ره ۴ ژوئيه ۱۸۶۳ تصرف هاکرده. این کار ِپه بتونسته دِشمنون
ِمحاصره ره می‌سی‌سی‌پس سَر جه بِشکِنه.[۹]

چیکامووگایِ جنگ ِپه، سپتامبر ۱۸۶۳ دله، «ژنرال ویلیام روسکرانس» اتحادیه‌خائون
ِرهبر اتا جنگ دله شکست بخارده.[۱۰] آبراهام لینکلن وقتی بَدی‌یه کنفدراسیون‌خائون
موفق بَیینه چیکامووگایِ جنگ درون وشون ِارتش ره شِکست هادِن، ژنرال گران، که
مي‌سي‌سي‌پی روخنه پَلی دَیّه، ره دستور هِدا ره هاپه. گرانت ره ژنرال روسکرانس جا
هِنیشنی‌یه و «ژنرال جورج توماس» ره ونه جا بَورده. و اتا مهندس که ونه نوم «ژنرال
ویلیام اسمیت» بی‌یه ره بَرسنی‌یه که چاتانوگا ره آنالیز هاکِنه و هارشه چچی وسّه
شکست بخاردنه. وه چاتانوگا جنگ دله هم شرکت هاکرده و بعد دیگه غربی مناطق جه بورده
شرق.[۱۱]

گرانت ، ژنرال شرمن ره دستور هِدا که کنفدراسیون‌خائون په بوره و شه پوتومک ِارتش
(انگلیسی: Army of the Potomac) جه بورده شمالی‌ویرجینیای ِارتش (انگلیسی: Army of
Northern Virgini) جه جنگ هاکنه. شمالی‌ویرجینیای ِارتش ِرهبری ره رابرت لی
داشته.[۱۲]

لینکلن ونجه بخاسته که اگه دِشمِنون ره شکست هِدانه، وشون ِاقتصادی تأسیسات و
راه‌آهن ره رِقِد هاده. ژنرال شرمن این گادِر آتلانتا و جورجیا په بورده و ژنرال
گرانت و ژنرال جورج مید هِدی جه، رابرت لی سو شینه تا ونجه دَکفِن. وشون بتونستنه
رابرت لی ِارتش ره شکست هادِن و جیمز روخنه (انگلیسی: James River) پَلی ره بَییرِن
و کنفدراسیون‌خائون ِنیشتنگا (=پایتخت)، ریچموند، ِاطراف و حومه ره بَییتنه.[۱۳]
اورلند عمليات دله، ژنرال گرانت آخرین گتِ حمله سَره، رابرت لی دیم‌به‌دیم
هِرِسّائه. ماه مه ۱۸۶۴ بمو په، گرانت ۱۱۸هزار سرباز ِهمراه ریچموند، مؤتلفه‌ئون
ِنیشتنگا، ره حمله هاکرده و ریچموند ره محاصره هاکرده ولی ونه سربازون دیگه مِس‌مِس
دانه و ونه سرعت جه کم کاردنه. ۵ می گرانت و رابرت لی ِارتشون دَکِتنه و دِ روز جنگ
هاکردن په، هیژده‌هزار نفر گرانت ِسربازون جه بَمِردنه. رابرت لی ِارتش هم 6000 نفر
ویشته تلفات داشته. اینتی بَیی بی‌یه که سربازون ِلاش همدیگه سَر سِوار بینه و کود
بینه کب‌بینه. اون شو گرانت شه سربازون جه گپ بزو و وشون ره بائوته که اونچی تاسا
اتفاق دَکِته ره یاد بَکانِن. وه بائوته که نِخانه موس ره دَس بَسوئه و دَس خالی
وَردِگِرده واشنگتن، وه باته ونه ریچموند ره بَیریم.[۱۴]



https://mzn.wikipedia.org/wiki/%D8%A7%D9%88%D8%B3%D8%AA%D8%B1%D8%A7%D9%84%DB%8C%D8%A7

استرالیای ِمشترک‌المنافع (انگلیسی جه: Commonwealth of Australia) اتا کشور نوم
هسته که جنوبی نیمکره دله و اقیانوسیه قاره دله دَره. این کشور ۷٬۶۸۶٬۸۵۰ کیلومتر
مربع گَتی (=وسعت) جه، دِنیای ِشیشمین کشور هسته[۱]. استرالیا همسود کشورون اتحادیه
دله دَره و سال ۱۹۰۱ بریتانیا جه سِوا بَیّه. استرالیای ِنیشتنگا کانبرا هسته، شهری
که مجلس و گت ِفرماندار ِسِره ونه اونجه بائه. گت ِفرماندار ات‌نفر هسته که الیزابت
دوم ِنمایندگی جه تشریفاتی دولت ِریاست ره استرالیا دله دانّه ولی عملاً نخست‌وزیر
و مجلس و رییس‌جمهور هَستنه که مملکت ره اداره کانّه.

سیدنی و ملبورن استرالیای ِدِتا گت ِشهر هستنه. این کشور هیچ کشوری ره سامون ندانّه
و ونه دور و بر شرق جه آرام اوقیانوس ، جنوب جه جنوبی یخ‌بزه اوقیانوس، غرب جه هند
اوقیانوس و شمال جه چنتا دریا و خلیج دَرنه.

اولین‌بار هلندی‌ئون سال ۱۶۰۶ میلادی کیپ یورک ِجزیره‌مونا (Cape York Peninsula)
ره پیدا هاکِردنه که کوئینزلند ِشمال بی‌یه و دهه‌ئون بعد، استرالیای ِشمالی و غربی
جائون ره پیدا هاکِردنه. آبل تاسمان این کشور ِنوم ره نوا هلند[۲] بی‌یِشته[۳].
هلند ِمردِم خله نِخاستنه این جدید ِجا دله اقامِت دارِن و ونه دله سِره نِساتِنه.

سال ۱۷۷۰ میلادی کاپتان جیمز کوک، که اتا بریتانیایی بی‌یه، سیدنی ِاطراف ره
استرالیای ِشرق دله کشف هاکِرده. کاپتان آرتور فیلیپ هم ۱۸ ژوئیه ۱۷۸۸ یازَّه‌تا
کشتی و ۱۳۵۰تا مسافر جه سیدنی ره بَدی‌یه و ونه نوم ره نیو ساوت ولز بی‌یِشته و وه
ره بریتانیای ِمستعمرات جه بخوندِسته و شه ره اونجه فرماندار هاکِرده[۴].
بریتانیاییون اوائل شه زندونی‌ها ره اونجه تبعید کاردنه و اون منطقه ره اتا خاشک و
دیر ِراه جا دونِستنه. نیو ساوت ولز ِمردِم همینسه ویشته زور پِشتی شینه اونجه ولی
دیگه مناطق ِمردِم شه دِلوِستی شینه اونجه سِره ساتِنه.

سال ۱۹۰۰ میلادی، ویکتوریا قانوناً استرالیا ره سیاسی استقلال هِدائه. استرالیای
ِاستقلال ره رسماً روز اول ژانویه ۱۹۰۱ اعلام هاکِردنه و من‌بعد این کشور همسود
کشورون اتحادیه دله دَربموئه که بریتانیای ِقدیمی مستعمره‌ئون ِاتحادیه هسته.
استرالیاییون این روز ره شه «ملی روز» دونّه. [۵] سال ۱۹۰۱ جه تا سال ۱۹۲۷ میلادی،
که هَنتا کانبرای ِشهر ره نِسات‌بینه، استرالیای ِفدراسیون، ملبورن ره شه موقتی
نیشتنگا (=پایتخت) دونِسته.

استرالیا جهونی جنگ اول دله بریتانیای ِپـِشتی جنگِسته و «استرالیا و نیوزلند
ِمشترک ِارتش» یا اختصاراً آنزاک ات‌بار گالیپولی نبرد سَره ترکیه دله شرکت
هاکِرده. بیش از شصت هزار استرالیایی جهونی جنگ اول سَره بَمِردنه. [۶] جهونی جنگ
دوم دله استرالیای ِشمالی و شرقی مناطق ره جاپونی‌ها بمباران هاکِردنه و آمریکایی
لشکریون این کشور دله پیاده بَیینه. اما استرالیا این جنگ دله خله صدمه نَدی‌یه.
سال ۱۹۸۶ استرالیا رسماً بریتانیای ِدخالت ره شه سیاسی و نظامی کارون سَره
غیرقانونی اعلام هاکرده، استرالیایی‌ها ۶ نوامبر ۱۹۹۹ اتا رفراندوم دله (۸۲% آرا)
رأی هِدانه که ملکه‌ی ِقیمومیت بِن دَواشِن و انگلیس ِملکه وشون وسّه «گت
ِفرماندار» انتخاب هاکِنه.

استرالیا یا اوقیانوسیه قاره ۶/۷ میلیون کیلومتر مربع جه، دنیا دله پچوک‌ترین قاره
هسته[۷]. استرالیای ِبِنه تقریباً هموار هسته. ونه غربی ناحیه ره استرالیای غربی
فلات و ونه شرق ره سواکر رشته‌کوهون تشکیل دِنّه و این دِتا میون ات‌دَس بِنه کَته
که ویشته خشک و خالی‌ئه. استرالیای ِبلندترین جا اتا قله ورفی کوهستون دله هسته که
۲۲۲۸ متر ارتفاع دانّه و ونه پست‌ترین جا ۱۵- متر دانّه که ایر دریامونا هسته.
استرالیای ِبلندترین روخِنه دارلینگ روخنه هسته که دِهزار و هفتصد کیلومتر درازی
دانّه. استرالیا که اتا گت ِجزیره واری آرام اوقیانوس دله کَته، زمین‌شناسی نظریات
په دنیای ِقدیمی‌ترین خاشکی هسته. استرالیا آرام اوقیانوس ِجنوب ره هند اوقیانوس جه
سِوا کانده. [۸] استرالیا ۷۵۵ جور حیوون جه دنیای ِمتنوع‌ترین کشور زیست‌بومی نظر
په هسته.[۹]

استرالیا جمعیت ژوئیه ۲۰۰۸ سرشماری سَره ۲۰٬۰۰۷٬۳۱۰ نفر بی‌یه.[۵] و ونه جمعیت
ِاَنبِسی (=تراکم) ۶/۲ نفر هر کیلومتر مربع دله هسته که یعنی این کشور جمعیت خله
تَنِک هَسته و کمترین اَنبِسی‌ها ره دانّه.[۱۰] استرالیای ِجنوب‌شرقی منطقه اَنبِسی
ویشته هسته. کشور ِیک‌سوم ِجمعیت نیو ساوت ولز ِایالت دله و یک‌چاروم دیگه ویکتوریا
ایالت دله سَرکانّه. وشون ِجمعیت ِرشد ِمیونگین هر سال وسّه ۱/۲۲۱ هسته[۵] و
تقریباً هر دِ دَقه اتا چلیک وَچه دنیا اِنه.[۱۱].

استرالیای بومیون حدوداً نیم میلیون نفر هستنه که جمعیت ِدِ و نیم درصد ره تشکیل
دِنّه.[۱۲]

استرالیای ِنیشتنگا (=پایتخت) کانبرا هسته و ونه گت ِشهرون سیدنی، ملبورن، بریزبن،
پرت ، آدلاید و تانزویل هَستنه.

استرالیا اتا مشترک‌المنافع هَسته که ونه حکومت مشروطه سلطنت په دَره و ونه
بالاترین سلطنتی مقوم یعنی ملکه الیزابت دوم هسته که بریتانیای ِشا هم هَسته.
ملکه‌ی ِنماینده و جانشین این کشور دله استرالیای ِگت فرماندار هسته که ونه وظیفه
این هَسته که ایالتون وسّه رییس انتخاب هاکِنه. اساسی قانون دله گت ِفرماندار وسّه
خله اختیارات بی‌یِشتنه ولی عملاً وه اتا تشریفاتی مقوم هَسته و همه کارون ره
نخست‌وزیر کانده که اتا دموکراتیکی روش په انتخاب وانه.[۱۳][۱۴].

سال ۱۹۹۶ جه تا نوامبر ۲۰۰۷ لیبرال ِحزب قدرت ره این کشور دله شه میس دَرون داشته و
جان هوارد یازَّه سال این کشور ِنخست‌وزیر بی‌یه[۱۵] تا اون‌که نوامبر ۲۰۰۷ کارگری
حزب شه رقیب ره شکست هِدا و اینتی کوین راد که این حزب ِرئیس بی‌یه، استرالیای
ِجدید ِنخست‌وزیر بَیّه.[۱۶] ماه ژوئن سال ۲۰۱۰ که کوین راد نخست وزیر جه کنار
بَکشی‌یه، جولیا گیلارد که کارگری حزب ِتازه رییس بی‌یه، نخست‌وزیر بَیّه و اولین
زنی بیّه که این مقوم جه برسی‌یه.[۱۷] فوریه سال ٢٠١٣ جولیا گیلارد ِاشتباهات ِپه
دِباره اتا دله‌یی انتخابات په کارگری حزب كوين راد ره نخست‌وزیر هاکِرده. ۷
سپتامبر ۲۰۱۳ اتا ائتلافی حزب بتونِسته انتخابات دله اول بَواشه و تونی ابوت ره
۲۸اُمین نخست‎وزیر هاکِنه.



https://mzn.wikipedia.org/wiki/%D8%A7%D9%88%D8%AA%D8%B1%DB%8C%D8%B4

اتریش (آلمانی جه: Österreich)‏ اتا اروپایی کشور هسته. ونه نیشتنگا (=پایتخت) وین
هسته. این کشور شمال جه آلمان و چک، شرق جه اسلوواکی و مجارستون، جنوب جه ایتالیا و
اسلوونی و غرب جه سوییس و لیختن‌اشتاین جه هم‌سامون هسته.

پیش از سده‌ئون میونی، رومی شائون اتریش ره نوریکوم گاتِنه. اتریش خله سال شه وسّه
سِوا سیاسی هویت که مستقل بائه، نِداشته و سده‌ئون میونی گادِر روم مقدس امپراتوری
دله دَیّه.

آخرای ِقرن ۱۳ رودلف هاپسبورگ اِسایی اتریش ره بَییته و هابسبورگ ِخاندان این زمون
جه تا قرن بیستم میلادی اتریش سَر حکومِت کاردنه. سال ۱۸۰۶ که روم امپراتوری رِقِد
بورده، اتریش ِامپراتوری ره بساتِنه. سال ۱۸۶۷ اتا متحد امپراتوری اتریش-مجارستون
ِنوم جه بساته بَیّه که جهونی جنگ اول په، تیکه-تیکه بَیی‌یه.

سال ۱۹۳۳ انگلبرت دولفوس اتا حکومت ره فاشیست ِنظریات جه بِساته و سال ۱۹۳۸ هیتلر
این کشور ره آلمان ِسامون دله قِرار هِدا. جهونی جنگ دوم که تموم بَیّه اتریش ره
متفقون بَییتنه و ۱۹۵۵ جه اتا جمهوری بساته بَیّه که هَنتا دَرکار کانده.

اتریش جهونی جنگ دوم تموم بَیّن په، سال ۱۹۴۵ جه، اتا فدرال ِجمهوری هسته. صدراعظم
و رئیس‌جمهور این کشور دله مردم ِانتخاب جه مَیِّن وانّه.

اتریش جهون دله ۱۲اُمین ثروتمند ِکشور هسته که ونه دله‌یی ناخالص تولید زیاد هَسته.
تا دهه ۱۹۸۰ اتریش ِگت ِصنایع ویشته ملّی بَیینه ولی اسا کم‌کم خصوصی‌سازی این کشور
دله دَر رشد کانده.

کارگری جنبش اتریش دله خله قدرت دانّه و ونه تأثیر کارگری حزبون سَر زیاده.
بین‌المللی توریسم اتریش ِملی اقتصاد ِمهمترین بخش هسته.

آلمان اتریش ِمهمترین تجاری هِم‌باز (= شریک) هسته که باعث وانه اتریش اقتصاد هر
گادِر آلمان ضعیف بَواشه، رِقِد بوره.[۱]

این کشور ِجمعیت سال ۲۰۰۷ میلادی ۸٫۳۱۵٫۰۰۰ نفر بی‌یه. اتریش ِمردمون ویشته آلمانی
جه گَپ زَنّه و ۹۸٪ آلمانی هَستنه و این زوون اتریش ِرسمی زوون هَسته ولی بعضی
ایالات دله اسلوونیایی، کرواتی و مجاری هم رسمی هَستنه.

در سال ٢٠٠٢ میلادی اتریش ِجمعیت ِ۷۴٫۱٪ کاتولیک و ۴٫۶٪ پروتستان بینه که این کشور
ِرسمی ادیان هَستنه.



https://mzn.wikipedia.org/wiki/%D8%A7%D9%88%D8%A8%D8%A7%D9%85%D8%A7

باراک حسین اوباما جونیور (بزائه‌ی ۴ اوت ۱۹۶۱، هاوایی دله)، آمریکای دموکرات حزب
عضو، ایلینوی جوون ِسناتور و آمریکای‌ ِمتحده ایالات ِچل و چارومین رئیس‌جمهوربیه.

باراک اوبامای پییر اتا کنیایی سیودیم (سیوپوست) مسلمون بی‌یه و ونه مار اتا
آمریکایی اسپه‌دیم (اسپه‌پوست) بی‌یه. وه شه اتا مسیحی، پروتستان فرقه جا هسته.

وه سال ۲۰۰۷ دله، رییس‌جمهور بوئِن وسّه، انتخاباتی کمپین پا هاکرده و شه ره به
عنوان دموکراتِ حزب ِکاندیدا و به عنوان اتا سیاسی ملی دیم آمریکای دله بشناسونده.
وه اون گِدِر جه که شه کاندیداتوری ره آمریکای ریاست جمهوری ۲۰۰۸ انتخابات وسه
اعلام هاکرده، عراق جنگ تموم هاکردن ره هم مطرح هاکرده. وه سوم ژوئن سال ۲۰۰۸ به
عنوان دموکراتِ حزب ِکاندیدا، ریاست جمهوری انتخابات دله، انتخاب بَیی‌یه.



https://mzn.wikipedia.org/wiki/%D8%A7%D9%86%DA%AF%D9%84%DB%8C%D8%B3%DB%8C_%D8%B2%D8%A8%D9%88%D9%86

اینگیلیسی یا انگلیسی (به اینگیلیسی: English) اتا گت زبون دنیا هسه. اینتا زبون هم
اتا خله گنش‌کر دارنه هم جهان رسمی زبون هسه. اینگیلیسی زبون اتا شاخه ژرمنی زبون
جا هسه. اینتا زبون اینگلیس ، کانادا ، موتحده ایالات اوسترالیا نو زلاند رسمی زبون
هسه تازه اتا خله دیگه کشورون و سازمان ئون دنیا دله درنه که اینتا زبون وشون رسمی
زبون هسه. اینتا وسر اینگیلیسی دنیا دله گت زبون بیه که اینگلیسی زبون ئون اینتا
دوره دله هم دانش و هم سیاست دله دنیا دله گت هسنه. ونه گنش کرون جمعیت دنیا دله
۸۰۰ میلیون نفر هسنه.

اینگیلیسی زبون آنگلوساکسون طایفه زبون بیه وشون اول آلمان ،ساکسونی ایالت دله دینه
و بعد کوچ هکردنه اینگلیس وشون نو دوره دله کوچ هکردنه بوردنه شمالی آمریکا با
اوسترالیا و همینتا سر وشون زبون اونجه رواج پیدا هکرده. وشون اتا خله کشور ره هم
شه موستعمره هکردنه و شه زبون ره اونجاهان مردمون ره زور هکردنه که گنش هکنن.
همینتا سر خله آفریقایی کشورن دله اینتا زبون رسمی زبون هسه مثل: جنوبی آفریقا.
اینتا زبون اسا دنیا دله اینتا وسر که ونه گنش کرون کشور مثل اینگیلیس و موتحده
ایالات دنیا دله خله قت دارنه.

اینگلیس ادبیات میلادی هفتومی قرن دله پا بیته و ونه اولین بنویشته ئون لاتین زبون
بنویشت بیه. بعد که اینگلیسیون مسحی بینه ونه بنویشت کرون و شرگوئون دینی مطالب ره
نویشتنه. اینتا دروه دله اینگلیسیون شه ادبیات ره با شه زبون نویشتنه. کیتابونی که
اون زمون بنویشت بینه جه بونه "صلیب فرمون" و "مسیح اس هکردن" ره نوم بوردن.بعد هم
حماسی داستان بنویشتن سر بیته. اینتا دوره دله بیه که انجیل اینگیلیسی زبون
برگردوندنه بیه و اتا اوسقف که ونه توماس کرانمیر بیه اتا کیتاب بنویشته که ونه
"نوم نماز همه وسر" بیه. اینگلیس گت شرگو میونی قرون دله جوفری تشویسر بیه. میلادی
شونزدهم قرن دله بنویشت کرونی مثل ویلیام شکسپیر و توماس کریستوفر اشناس بینه.
میلادی هیژدهم قرن دله هم والتر اسکات، جین اوستن و بورنته خوخرون پیدا بینه.
ویکتوریا دروه دله هم چارلز دیکنز که کیتابونی مثل دتا شهر "داستان ئو"، اولیور
تویست ره بنویشته همه توم اشناس تر بیه. میلادی بیستوم قرن دله هم سامرست موام،
برنارد شاو، برتراند راسل و جان پیر کالرخ باخی توم اشناس تر بینه.

موتحده مردمون کوچ کرونی بینه که اینگلیس جا بمونه اینتا کشور دله. وشون زبون
اینگلیسی بیه و همینتا وسر اینتا زبون اونتا کشور دله رواج پیدا هکرده. ونه اولی
ادبیات میلادی هیفدهم قرن دله پا بیته که چه کوتی داستان ره دتا بنویشت کر که وشون
نوم جون اسمیت و براد فورد بیه پا بیته. اون دروه شرگوئون هم برادستریت و ادوارد
تیلور بینه. مازرونی ۱۱۵۲ سال دله هم حضرت داوود دینی سرود پخش بیه. مازرونی ۱۲۱۶
سال دله هم اولی مجله و مازرونی ۱۲۹۲ سال دله هم اولی روزنومه هم موتحده ایالات دله
که اون زمون وره نواینگلیس گتنه را دکتنه. ( فیلادلفیا ایالت دله)بنیامین فرانکلین
اتا مجله با نوم ساتردی ایویینگ پوست درست هکرده و اتا کیتاب که ونه نوم
"فقیرریشارد" بیه چاپ هکرده. تا میلادی نوزدهومی قرن دله توماس بین، الکساندر
هامیلتون ئوادگار آلن پو کیتابونی ره چاپ هکردنه. اینتا قرن دله اشناس‌ترین بنویشت
کر ادگار آلن پو بیه. ولات میت من هم اتا جور نو شر بوتن ره جور هکرده بعد هم مارک
تواین ،رود می سی سی پی کیتاب جا اشناس بیه. میلادی نوزدهوم قرن آخری گت بنویشت کر
هم ویلیام هوولز بیه.

میلادی بیستوم قرن دله هم اولی گت بنویشت کر نوم جک لندن بیه. بعد وه بنویشت کرونی
مثل ویلیام فالکن»،ارسکین کالدول،ارنست همینگوی و جان اشتاین بک موتحده ایالات
ادبیات ره خله گت هکردنه. باخی گت بنویشت کرون نوم هم یوجین اونیل،سیدنی هاوارد و
تنسی ویلیامز بینه.



https://mzn.wikipedia.org/wiki/%D8%A7%D9%86%DA%AF%D9%84%DB%8C%D8%B3

گت ِبریتانیا و شمالی ایرلند ِمتحده پادشائی که اختصاراً وه ره بریتانیا گانّه، اتا
کشور اروپای ِغربی قِسمِت دله هسه. وه چار تا منطقه جا تشکیل بیّه: انگلیس، شمالی
ایرلند، اسکاتلند و ولز. وه اروپای اتحادیه، متحد ملل سازمان، مشترک‌المنافع
کشورون، ناتو و جی ۸ دله عضو هسه. وه دنیای شیشمین گت ِایقتصاد هسه.

حدود شصت میلیون نفر بریتانیا دله دَرنه که ویشته انگلیسی صحبت کننه. پنج تا بومی
زوون دیگه غیر انگلیسی جه دره. وشون ولزی، گالیک، اسکاتس، ایرلندی و کورنی هسنه.

بین قرون ۱۷ تا ۲۰ ِاواسط بریتانیا اتا مهم قدرت دنیای دله بی‌یه. وه اتا
استعمارکَر ِِامپراتوری بی‌یه که ات خله نواحی آفریقا، آسیا، شمالی آمریکا و
اقیانوسیه دله ره شه میس دله داشته. اسا این امپراتوری دنی‌یه ولی بریتانیای قدیمی
مستعمرات اتا اتحادیه دله دَرنه.

بریتانیای گت شهرون لندن، ادینبورگ، کاردیف، بلفاست، منچستر، لیورپول، بیرمنگام،
یورک و گلاسگو هسنه.

باستان شناسی بقایا سِراق دِنّه که اولین گروه مردمونی که بریتانیا جزایر دله زندگی
کردنه شکارچی بینه و یخبندون عصر توم بئی په ونه دله زندگی کردنه. این تاریخ ِگادِر
نشناسی هسه: ظاهراً هشت هزار تا پنج هزار سال ماقبل میلاد. وشون میون سنگی گادِر
چویی و سنگی مقبره بساتنه. استون‌هنج بین سه هزار تا پنج هزار ماقبل میلاد بسات
بیه.[۱] بعدن سلتی قبیله‌ئون اروپای اصلی زمین جا بمونه. بریتانیا اتا متغیر مجموعه
قبیله ای مناطق جا بدون اتا گت رهبر بی یه. ژولیوس سزار سعی هکرده جزیره ره ۵۵
ماقبل میلاد دله تصرف هکنه ولی موفق نیه. رومی یون نهایت دله ۴۳ میلادی دله موفق
بینه بریتانیا ره تصرف هکنن.[۲]

تاریخ وقتی شروع بونه که اتا بنویشت ثبت بوو و بنویشتن ره خله چیزون دسوری رومیون
بریتانیا ره بی‌یاردنه. رومیون ۴۴ میلادی جا تا ۴۱۰ میلادی بریتانیای دله حکومت
هکردنه، اما وشون فقط ولز و انگلستان ره مسلط بینه. رومیون هیچ وقت اسکاتلند و
ایرلند دله حکومت نکردنه. وشون شمالی سامون همیشه متغیر بی‌یه و اتا مدت سر هادریان
دیوار جا مشخص بیه.

رومیون په، دتا موج مهاجرون جا بمونه بریتانیا. اولی وایکینگون بینه و دومی ژرمنی
قیبله‌ئون: انگلون، ساکسونون و جوتون بینه. انگلیسی زوون اتا توسعه پیدا هکرد زوون
آنگلوساکسون و قدیمی انگلیسی جا هسه، و اتا ژرمنی زوون هسه.

بعد از اتا طولانی دوره که انگلستان و بقیه‌ی بریتانیاییون چنتا سیوا پادشاهی جا
تشکیل بئی بی‌یه. نهایتاً اتلستن ۹۴۵ میلادی دله ایرلند ره بییته. انگلستان و ولز
توسط ادوارد اول زور جا قرن ۱۳ میلادی دله متحد بینه. این اتحادیه بریتانیای عنوان
جا بشناسی بیه.

اسکاتلند جا اتحاد درتر صورت بیته. چند صد سال دتا کشور میون مناقشه دیه. این اتحاد
گت بریتانیای عنوان جا بشناسی بیه. ۱۶۰۳ دله موقعی که ملکه الیزابت اول بمرده، ونه
نزیک ترین کس خش شاه جیمز شیشم بی یه. وه اسکاتلند شاه بیه و همزمان انگلستان شاه
هم بیه. اما دتا کشور سیوا بمونسنه. ۱۷۰۷ میلادی دله انگستان و اسکاتلند پارلمانون
اتحاد پیمان ره تصویب هکردنه. وقتی دتا کشور متحد بینه جدید کشور گت بریتانیای
پادشاهی بخونس بیه.

۱۸۰۰ دله ایرلند گت بریتانیای پادشاهی جا متحد بیه و جدید کشور گت بریتانیا و
ایرلند متحده پادشاهی بخونس بیه. ۱۹۲۲ دله ایرلند تحت عنوان ایرلند آزاد کشور (اسا
ایرلند بخونس بونه) متحده پادشاهی جا سیوا بیه. اگرچه شیش تا شمالی استان (که شمالی
ایرلند بخونس بیه) اتا بخش بریتانیای جا بمونسه. وه گت بریتانیا و شمالی ایرلند
پادشاهی نوم بئشت بیه.

امروزه بریتانیای مردم توسط پارلمان اداره بوننه نا توسط فرمونروائون. پازلمان هزار
سال پیش جا فرمونروا ره مشاوره دا، اما هیفدهم قزن دله وه چارلز اول ره انگلیس
داخلی جنگ دله شکست هدا و قدرت ره برسیه. الیور کرامول محافظ ارباب بیه. هر چند
سلطنت بعد از ونه مرگ دباره مستقر بیه، اما قدرت دوم و پارلمان اول بیه. پارلمان
اعضا مردم منتخب بینه، اما تا قرن بیستم اوایل فقط مردون رای حق داشتنه. نوزدهم قرن
دله خله مردم حق رای بیتنه، اما این حال جا، تا ۱۹۰۰، زنائون نتونسنه رای هدن و فقط
۴۰٪ مردون کافی ثروت رای هدائن سر داشتنه. اما ۱۹۲۸ دله همه بالغ افراد، چه مرد و
چه زنا، حق رای بیتنه.

پارلمان لندن دله دره اما ونه قدرت تموم متحده پادشاهی شه‌نه. امروزه ولز، اسکاتلند
و شمالی ایرلند هر کمین شه سر پارلمان دارننه، اما وشون قدرت محدود هسه. همین اتی
مان جزیره و مانش جزایر هم شه سر پارلمان دارننه که وشون اتی امور توسط متحده
پادشاهی و اتی توسط وشون شه اداره بونه.

پارلمان نمایندگون سیاسی احزاب عضو هسنه. گت ترین احزاب کارگر حزب، محافظه کار حزب
و لیبرال دمکرات حزب هسنه. حزبی که نصف کرسی ئون ره دارنه (اکثریت ره دارنه) دولت
ره تشکیل دنه؛ و اون حزب رهبر نخست وزیر بونه، کسی که وزیرون ره منصوب کننه. چون
دولت اکثریت ره پارلمان دله دارنه توننه وه ره کنترل هکنه و قوانین ره تصویب هکنه.

گت زوونونی که به غیر از انگلیسی (رسمی زوون)[۳] متحده پادشاهی دله صحبت بونه شامل:
لهستانی (۵۰۰هزار نفر)، شرقی پنجابی یا پونجابی (۴۷۱هزار نفر)، بنگالی (۴۰۰هزار
نفر)، اردو (۴۰۰هزار نفر)، کانتونی (۳۰۰هزار نفر)، یونانی (۲۰۰ هزار نفر) و کارئیب
جنوبغربی انگلیسی کریول زوونون (۱۷۰هزار نفر) هسنه. [۴]

متحده پادشاهی چار تا متفاوت کشور جا تشکیل بیه: ولز، انگلستان، اسکاتلند و شمالی
ایرلند.[۵] ولز پایتخت کاردیف هسه. انگلستان پایتخت لندن هسه. اسکاتلند پایتخت
ادینبورگ و شمالی ایرلند پایتخت بلفاست هسه. متحده پادشاهی دیگه گت شهرون بیرمنگام،
بریستول، منچستر، لیورپول، نیوکاسل، لیدز، شفیلد، گلاسگو، ساوت‌همپتون، لستر،
کاونتری، بردافورد و ناتینگهام هسنه.

متحده پادشاهی اروپای شمال شرقی دله قرار بیته. ونه اطراف شمال دریا، انگلیس کانال
و اطلس اقیانوس درننه. متحده پادشاهی سرزمینونی ره غیرمستقیم تحت شه سلطه دارنه که
عمدتا جزیره ای هسنه و فرادریایی سرزمینون بخونس بوننه. وشون بریتانیای گت
امپراتوری باقی بمونس هسنه. بریتانیای اووهوا متغیر و غیر قابل پیش بینی هسه.
تابستون نسبتا گرم هسه، زمستون خنک تا سرد هسه. وارش سال طول دله ویشتر غرب و شرق
دله وارنه.

متحده پادشاهی اتا پارلمانی دموکراسی، مشروطه و موروثی سلطنت جا هسه. مردم، متحده
پادشاهی دله پارلمان نمایندگون ره رای دنه تا وشون، وشون سر قوانین رو بحث و وضع
هکنن. ملکه الیزابت دوم متحده پادشاهی ملکه و کشور رئیس هسه. هرچند که وه کشور رئیس
هسه اما اجرایی قدرت نارنه. دولت توسط نخست وزیر تشکیل بونه، که کشور ره ادراه کننه
و سیاستون ره وضع کننه. نخست وزیر ره گت‌ترین حزب انتخاب کانده که اسا کانسرواتیسم
ِحزب هسته.

پارلمان قوانین ره وضع کننه. وه سه‌تا چلّه دارنه: عوام مجلس، اعیان مجلس و ملکه.
عوام مجلس مهم ترین بخش هسه. وه جایی هسه که پارلمان اعضا نیشتنه. نخست وزیر هم
نیشته، چون وه هم اتا پارلمان عضو هسه. مردمی که اعیان مجلس دله نیشتنه لرد بخونس
بوننه. وشون توسط مردم انتخاب نبوننه. ویشتر لردون توسط دولت منصوب بوننه. اتی هم
موروثی لرد هسنه (وشون پر لرد بینه)؛ و اتاکمه انگلیس کلیسای اسقفون و قاضی ئون
(قضایی اربابون) هسه. فقط ۹۲ موروثی لرد انتخابی هسنه، وشون توسط اتا موروثی لردون
گت جمع انتخاب بوننه.

متحده پادشاهی اتا پیشرفته کشور و پنجمین گت اقتصاد، دنیای دله هسه.[۶] وه اتا
ابرقدرت قرون ۱۸،۱۹و۲۰ اوایل دله بی یه. وه سال ۱۸۰۰ جا اتا بانفوذ کشور سیاست،
اقتصاد (اون زمان دنیای ثروتمندترین کشور بی یه) و نظامیگری عرصه ئون دله بی یه.
بریتانیا دنیای گت ترین تولیدی اقتصاد تا ۱۹۰۸ و دنیای گت ترین اقتصاد تا ۱۹۲۰ دهه
بی یه. دتا جهانی جنگ هزینه ئون و بریتانیای امپراتوری سقوط باعث بیه تا متحده
پادشاهی شه پیشرو نقش ره دنیای دله از دست هده. متحده پادشاهی حللا اتا گت اقتصادی،
فرهنگی، نظامی، سیاسی نفوذ دارنه و اتا هسته ای قدرت هسه. وه اروپای اتحادیه عضو
هسه. وه اتا دائم کرسی متحد ملل سازمان امنیت شورای دله دارنه و همین اتی جی۸،
ناتو، جهانی تجارت سازمان و همسود کشورون اتحادیه عضو هسه.

ویلیام شکسپیر شاید انگلیس معروف ترین نمایشنامه نویس بوئه. وه رومئو و ژولیت و
مکبث دسوری نمایشنامه ئون ره قرن ۱۶ اواخر دله بنویشته.قرن نوزدهم دله، چارلز دیکنز
و جین آستن معروفترین رمان نویسون بینه. بیستم قرن دله اچ جی ولز و جی آر آر تالکین
معروف بینه. هری پاتر که اتا وچه گونه فانتزی داستان هسه توسط جی کی رولینگ متحده
پادشاهی دله بنویشت بیه. آلدوس هاکسلی هم اهل متحده پادشاهی هسه.

بریتانیای معروفترین دانشگاهون شامل :کمبریج دانشگاه، اکسفورد دانشگاه و لندن
دانشگاهون (لندن کالج دانشگاه، لندن اقتصادی مدرسه، لندن کینگزکالج و لندن امپریال
کالج) هسنه که مجموع دله طلایی مثلث متحده پادشاهی دانشگاهون جا ره تشکیل دننه. اتا
گت تر گروه بیست تا دانشگاه جا راسل گروه ره تشکیل دننه.

جاده ای شبکه گت بریتانیای دله وسیع هسه. ویشتر محلی و روستایی جاده ئون رومی ئون و
وسطای دورون جا تا اسا تکامل پیدا هکردنه. اصلی جاده ئون قرن بیستم اواسط دله
موتوری ماشینون جا سازگار بینه. شاهراهون ۱۹۶۰ و ۱۹۷۰ دهه ئوه دله بسات بیه و گت
شهرون ره همدیگر ره وصل هکرده.

ریلی حمل و نقل انگلستان دله اختراع بیه و متحده پادشاهی قدیمی ترین راه آهن شبکه
ره دنیای دله دارنه. ویشتر وشون ویکتوریای دوره بسات بیه. شبکه قبل دله پنج اصلی در
راه دره لندن ره پنج تا گت شهر ره وصل کننه. جدیدترین بخش شبکه جا لندن ره سنت
پانکراس ایستگاه جا تونل کانال ره وصل کننه. اتا بخش این شبکه جا خصوصی بیه.

ویشتر هوایی حمل و نقل متحده پادشاهی دله بین لندن و گت شهرون اسکاتلند دله و
انگلستان شمال جا هسه. لندن-هیثرو فرودگاه کشور گت ترین فرودگاه و اتا گت فرودگاه
جهان دله هسه. دیگه گت فرودگاهون بین المللی جایگاه جا شامل لندن-گاتویک، بیرمنگام،
منچستر و گلاسگوی فرودگاه هسنه.

اتا پیشرفته قایقرانی شبکه بین اسکاتلند جزیره ئون، ولز و ایرلند جمهوری و انگلستان
و فرانسه دره.



https://mzn.wikipedia.org/wiki/%D8%A7%D9%86%DA%AF%D9%84%D8%B3%D8%AA%D8%A7%D9%86

گت ِبریتانیا و شمالی ایرلند ِمتحده پادشائی که اختصاراً وه ره بریتانیا گانّه، اتا
کشور اروپای ِغربی قِسمِت دله هسه. وه چار تا منطقه جا تشکیل بیّه: انگلیس، شمالی
ایرلند، اسکاتلند و ولز. وه اروپای اتحادیه، متحد ملل سازمان، مشترک‌المنافع
کشورون، ناتو و جی ۸ دله عضو هسه. وه دنیای شیشمین گت ِایقتصاد هسه.

حدود شصت میلیون نفر بریتانیا دله دَرنه که ویشته انگلیسی صحبت کننه. پنج تا بومی
زوون دیگه غیر انگلیسی جه دره. وشون ولزی، گالیک، اسکاتس، ایرلندی و کورنی هسنه.

بین قرون ۱۷ تا ۲۰ ِاواسط بریتانیا اتا مهم قدرت دنیای دله بی‌یه. وه اتا
استعمارکَر ِِامپراتوری بی‌یه که ات خله نواحی آفریقا، آسیا، شمالی آمریکا و
اقیانوسیه دله ره شه میس دله داشته. اسا این امپراتوری دنی‌یه ولی بریتانیای قدیمی
مستعمرات اتا اتحادیه دله دَرنه.

بریتانیای گت شهرون لندن، ادینبورگ، کاردیف، بلفاست، منچستر، لیورپول، بیرمنگام،
یورک و گلاسگو هسنه.

باستان شناسی بقایا سِراق دِنّه که اولین گروه مردمونی که بریتانیا جزایر دله زندگی
کردنه شکارچی بینه و یخبندون عصر توم بئی په ونه دله زندگی کردنه. این تاریخ ِگادِر
نشناسی هسه: ظاهراً هشت هزار تا پنج هزار سال ماقبل میلاد. وشون میون سنگی گادِر
چویی و سنگی مقبره بساتنه. استون‌هنج بین سه هزار تا پنج هزار ماقبل میلاد بسات
بیه.[۱] بعدن سلتی قبیله‌ئون اروپای اصلی زمین جا بمونه. بریتانیا اتا متغیر مجموعه
قبیله ای مناطق جا بدون اتا گت رهبر بی یه. ژولیوس سزار سعی هکرده جزیره ره ۵۵
ماقبل میلاد دله تصرف هکنه ولی موفق نیه. رومی یون نهایت دله ۴۳ میلادی دله موفق
بینه بریتانیا ره تصرف هکنن.[۲]

تاریخ وقتی شروع بونه که اتا بنویشت ثبت بوو و بنویشتن ره خله چیزون دسوری رومیون
بریتانیا ره بی‌یاردنه. رومیون ۴۴ میلادی جا تا ۴۱۰ میلادی بریتانیای دله حکومت
هکردنه، اما وشون فقط ولز و انگلستان ره مسلط بینه. رومیون هیچ وقت اسکاتلند و
ایرلند دله حکومت نکردنه. وشون شمالی سامون همیشه متغیر بی‌یه و اتا مدت سر هادریان
دیوار جا مشخص بیه.

رومیون په، دتا موج مهاجرون جا بمونه بریتانیا. اولی وایکینگون بینه و دومی ژرمنی
قیبله‌ئون: انگلون، ساکسونون و جوتون بینه. انگلیسی زوون اتا توسعه پیدا هکرد زوون
آنگلوساکسون و قدیمی انگلیسی جا هسه، و اتا ژرمنی زوون هسه.

بعد از اتا طولانی دوره که انگلستان و بقیه‌ی بریتانیاییون چنتا سیوا پادشاهی جا
تشکیل بئی بی‌یه. نهایتاً اتلستن ۹۴۵ میلادی دله ایرلند ره بییته. انگلستان و ولز
توسط ادوارد اول زور جا قرن ۱۳ میلادی دله متحد بینه. این اتحادیه بریتانیای عنوان
جا بشناسی بیه.

اسکاتلند جا اتحاد درتر صورت بیته. چند صد سال دتا کشور میون مناقشه دیه. این اتحاد
گت بریتانیای عنوان جا بشناسی بیه. ۱۶۰۳ دله موقعی که ملکه الیزابت اول بمرده، ونه
نزیک ترین کس خش شاه جیمز شیشم بی یه. وه اسکاتلند شاه بیه و همزمان انگلستان شاه
هم بیه. اما دتا کشور سیوا بمونسنه. ۱۷۰۷ میلادی دله انگستان و اسکاتلند پارلمانون
اتحاد پیمان ره تصویب هکردنه. وقتی دتا کشور متحد بینه جدید کشور گت بریتانیای
پادشاهی بخونس بیه.

۱۸۰۰ دله ایرلند گت بریتانیای پادشاهی جا متحد بیه و جدید کشور گت بریتانیا و
ایرلند متحده پادشاهی بخونس بیه. ۱۹۲۲ دله ایرلند تحت عنوان ایرلند آزاد کشور (اسا
ایرلند بخونس بونه) متحده پادشاهی جا سیوا بیه. اگرچه شیش تا شمالی استان (که شمالی
ایرلند بخونس بیه) اتا بخش بریتانیای جا بمونسه. وه گت بریتانیا و شمالی ایرلند
پادشاهی نوم بئشت بیه.

امروزه بریتانیای مردم توسط پارلمان اداره بوننه نا توسط فرمونروائون. پازلمان هزار
سال پیش جا فرمونروا ره مشاوره دا، اما هیفدهم قزن دله وه چارلز اول ره انگلیس
داخلی جنگ دله شکست هدا و قدرت ره برسیه. الیور کرامول محافظ ارباب بیه. هر چند
سلطنت بعد از ونه مرگ دباره مستقر بیه، اما قدرت دوم و پارلمان اول بیه. پارلمان
اعضا مردم منتخب بینه، اما تا قرن بیستم اوایل فقط مردون رای حق داشتنه. نوزدهم قرن
دله خله مردم حق رای بیتنه، اما این حال جا، تا ۱۹۰۰، زنائون نتونسنه رای هدن و فقط
۴۰٪ مردون کافی ثروت رای هدائن سر داشتنه. اما ۱۹۲۸ دله همه بالغ افراد، چه مرد و
چه زنا، حق رای بیتنه.

پارلمان لندن دله دره اما ونه قدرت تموم متحده پادشاهی شه‌نه. امروزه ولز، اسکاتلند
و شمالی ایرلند هر کمین شه سر پارلمان دارننه، اما وشون قدرت محدود هسه. همین اتی
مان جزیره و مانش جزایر هم شه سر پارلمان دارننه که وشون اتی امور توسط متحده
پادشاهی و اتی توسط وشون شه اداره بونه.

پارلمان نمایندگون سیاسی احزاب عضو هسنه. گت ترین احزاب کارگر حزب، محافظه کار حزب
و لیبرال دمکرات حزب هسنه. حزبی که نصف کرسی ئون ره دارنه (اکثریت ره دارنه) دولت
ره تشکیل دنه؛ و اون حزب رهبر نخست وزیر بونه، کسی که وزیرون ره منصوب کننه. چون
دولت اکثریت ره پارلمان دله دارنه توننه وه ره کنترل هکنه و قوانین ره تصویب هکنه.

گت زوونونی که به غیر از انگلیسی (رسمی زوون)[۳] متحده پادشاهی دله صحبت بونه شامل:
لهستانی (۵۰۰هزار نفر)، شرقی پنجابی یا پونجابی (۴۷۱هزار نفر)، بنگالی (۴۰۰هزار
نفر)، اردو (۴۰۰هزار نفر)، کانتونی (۳۰۰هزار نفر)، یونانی (۲۰۰ هزار نفر) و کارئیب
جنوبغربی انگلیسی کریول زوونون (۱۷۰هزار نفر) هسنه. [۴]

متحده پادشاهی چار تا متفاوت کشور جا تشکیل بیه: ولز، انگلستان، اسکاتلند و شمالی
ایرلند.[۵] ولز پایتخت کاردیف هسه. انگلستان پایتخت لندن هسه. اسکاتلند پایتخت
ادینبورگ و شمالی ایرلند پایتخت بلفاست هسه. متحده پادشاهی دیگه گت شهرون بیرمنگام،
بریستول، منچستر، لیورپول، نیوکاسل، لیدز، شفیلد، گلاسگو، ساوت‌همپتون، لستر،
کاونتری، بردافورد و ناتینگهام هسنه.

متحده پادشاهی اروپای شمال شرقی دله قرار بیته. ونه اطراف شمال دریا، انگلیس کانال
و اطلس اقیانوس درننه. متحده پادشاهی سرزمینونی ره غیرمستقیم تحت شه سلطه دارنه که
عمدتا جزیره ای هسنه و فرادریایی سرزمینون بخونس بوننه. وشون بریتانیای گت
امپراتوری باقی بمونس هسنه. بریتانیای اووهوا متغیر و غیر قابل پیش بینی هسه.
تابستون نسبتا گرم هسه، زمستون خنک تا سرد هسه. وارش سال طول دله ویشتر غرب و شرق
دله وارنه.

متحده پادشاهی اتا پارلمانی دموکراسی، مشروطه و موروثی سلطنت جا هسه. مردم، متحده
پادشاهی دله پارلمان نمایندگون ره رای دنه تا وشون، وشون سر قوانین رو بحث و وضع
هکنن. ملکه الیزابت دوم متحده پادشاهی ملکه و کشور رئیس هسه. هرچند که وه کشور رئیس
هسه اما اجرایی قدرت نارنه. دولت توسط نخست وزیر تشکیل بونه، که کشور ره ادراه کننه
و سیاستون ره وضع کننه. نخست وزیر ره گت‌ترین حزب انتخاب کانده که اسا کانسرواتیسم
ِحزب هسته.

پارلمان قوانین ره وضع کننه. وه سه‌تا چلّه دارنه: عوام مجلس، اعیان مجلس و ملکه.
عوام مجلس مهم ترین بخش هسه. وه جایی هسه که پارلمان اعضا نیشتنه. نخست وزیر هم
نیشته، چون وه هم اتا پارلمان عضو هسه. مردمی که اعیان مجلس دله نیشتنه لرد بخونس
بوننه. وشون توسط مردم انتخاب نبوننه. ویشتر لردون توسط دولت منصوب بوننه. اتی هم
موروثی لرد هسنه (وشون پر لرد بینه)؛ و اتاکمه انگلیس کلیسای اسقفون و قاضی ئون
(قضایی اربابون) هسه. فقط ۹۲ موروثی لرد انتخابی هسنه، وشون توسط اتا موروثی لردون
گت جمع انتخاب بوننه.

متحده پادشاهی اتا پیشرفته کشور و پنجمین گت اقتصاد، دنیای دله هسه.[۶] وه اتا
ابرقدرت قرون ۱۸،۱۹و۲۰ اوایل دله بی یه. وه سال ۱۸۰۰ جا اتا بانفوذ کشور سیاست،
اقتصاد (اون زمان دنیای ثروتمندترین کشور بی یه) و نظامیگری عرصه ئون دله بی یه.
بریتانیا دنیای گت ترین تولیدی اقتصاد تا ۱۹۰۸ و دنیای گت ترین اقتصاد تا ۱۹۲۰ دهه
بی یه. دتا جهانی جنگ هزینه ئون و بریتانیای امپراتوری سقوط باعث بیه تا متحده
پادشاهی شه پیشرو نقش ره دنیای دله از دست هده. متحده پادشاهی حللا اتا گت اقتصادی،
فرهنگی، نظامی، سیاسی نفوذ دارنه و اتا هسته ای قدرت هسه. وه اروپای اتحادیه عضو
هسه. وه اتا دائم کرسی متحد ملل سازمان امنیت شورای دله دارنه و همین اتی جی۸،
ناتو، جهانی تجارت سازمان و همسود کشورون اتحادیه عضو هسه.

ویلیام شکسپیر شاید انگلیس معروف ترین نمایشنامه نویس بوئه. وه رومئو و ژولیت و
مکبث دسوری نمایشنامه ئون ره قرن ۱۶ اواخر دله بنویشته.قرن نوزدهم دله، چارلز دیکنز
و جین آستن معروفترین رمان نویسون بینه. بیستم قرن دله اچ جی ولز و جی آر آر تالکین
معروف بینه. هری پاتر که اتا وچه گونه فانتزی داستان هسه توسط جی کی رولینگ متحده
پادشاهی دله بنویشت بیه. آلدوس هاکسلی هم اهل متحده پادشاهی هسه.

بریتانیای معروفترین دانشگاهون شامل :کمبریج دانشگاه، اکسفورد دانشگاه و لندن
دانشگاهون (لندن کالج دانشگاه، لندن اقتصادی مدرسه، لندن کینگزکالج و لندن امپریال
کالج) هسنه که مجموع دله طلایی مثلث متحده پادشاهی دانشگاهون جا ره تشکیل دننه. اتا
گت تر گروه بیست تا دانشگاه جا راسل گروه ره تشکیل دننه.

جاده ای شبکه گت بریتانیای دله وسیع هسه. ویشتر محلی و روستایی جاده ئون رومی ئون و
وسطای دورون جا تا اسا تکامل پیدا هکردنه. اصلی جاده ئون قرن بیستم اواسط دله
موتوری ماشینون جا سازگار بینه. شاهراهون ۱۹۶۰ و ۱۹۷۰ دهه ئوه دله بسات بیه و گت
شهرون ره همدیگر ره وصل هکرده.

ریلی حمل و نقل انگلستان دله اختراع بیه و متحده پادشاهی قدیمی ترین راه آهن شبکه
ره دنیای دله دارنه. ویشتر وشون ویکتوریای دوره بسات بیه. شبکه قبل دله پنج اصلی در
راه دره لندن ره پنج تا گت شهر ره وصل کننه. جدیدترین بخش شبکه جا لندن ره سنت
پانکراس ایستگاه جا تونل کانال ره وصل کننه. اتا بخش این شبکه جا خصوصی بیه.

ویشتر هوایی حمل و نقل متحده پادشاهی دله بین لندن و گت شهرون اسکاتلند دله و
انگلستان شمال جا هسه. لندن-هیثرو فرودگاه کشور گت ترین فرودگاه و اتا گت فرودگاه
جهان دله هسه. دیگه گت فرودگاهون بین المللی جایگاه جا شامل لندن-گاتویک، بیرمنگام،
منچستر و گلاسگوی فرودگاه هسنه.

اتا پیشرفته قایقرانی شبکه بین اسکاتلند جزیره ئون، ولز و ایرلند جمهوری و انگلستان
و فرانسه دره.



https://mzn.wikipedia.org/wiki/%D8%A7%D9%81%D8%BA%D8%A7%D9%86%D8%B3%D8%AA%D9%88%D9%86

افغانستان یا افغانستون اتا آسیایی کشور هسه.اینتا کشور حدفاصل آسیای میونه، جنوب
غربی آسیا و خاورمیانه دره و پایتخت اون کابل هسه. همسایگون افغانستان، پاکستان
جنوب و شرق ور، ایران غرب ور، تاجیکستان و ازبکستان و ترکمنستان شمال ور و چین شمال
شرقی ور هستنه. سرزمین‌های دربردارنده افغانستان نقطه مرکزی راه ابریشم و مهاجرت
انسان‌ها به. باستان‌شناسان شواهدی از سکونت انسان‌ها تا بیش از ۵۰،۰۰۰ سال پیش از
میلاد مسیح به‌دس باردنه. تمدن شهری مومکن هسه در اینتا قلمرو در بین ۳،۰۰۰ تا
۲،۰۰۰ سال پش از میلاد شروع به.

افغانستان اتا کشور هسه که میونی آسیا دله دره. اینتا کشور هماسینون شمال ور جا
تاجیکستون، اوزبکستون و تورکمنستون هسنه. ونه دیگه همساینون نوم ایران غرب ور
پاکستون جنوب ور و چین شرق ور هسنه. افغانستان اتا ایرانیج زوون کشور هسه. ونه
ویشتر مردم ایرانیج و موسلمون هسنه.

افغانستان کول دله اتا کوهستونی کشور هسه. اینتا کشور گت کوهون نوم هیندوکوش و
سولیمان هسه. ونه گتی ۶۵۲۰۰۰ کیلومتر مروبع هسه و ۲۱ میلیون نفر جمعیت دارنه. ونه
گت رودون نوم آمودریا، کابل، هریرورد و هیرمند هسه. اینتا کشور نیشتگا کابل هسه.
ونه دیگه گت شهورن نوم هسه: قندهار، هرات، مزارشریف و غزنین.

ویشتر افخانئون مردمون پشتوکی زوون ره گپ زننه. ونه دیگه شمال دله مردم فارسیج زوون
ره گنش کننه. افخانئون مردمون ویشتر موسلمون هسنه ولی وشون دله اتی بودایی هم درنه.

افغانستون ِحوکومت اسلامی جمهوری هسه. اینتا کشور جمهوری سر نوم اشرف غنی احمد زی
هسه.



https://mzn.wikipedia.org/wiki/%D8%A7%D8%B5%D8%BA%D8%B1_%D9%81%D8%B1%D9%87%D8%A7%D8%AF%DB%8C

اصغر فرهادی (بزائهٔ ۱۳۵۱ خمینی شهر دله) کارگردون و فیلم‌نومه‌نویس ایرانی هسته.
وه تنها ایرانی هسته که موفق به کسب اوسکار جایزه بیی‌یه. وه این جایزه ره
کارگردونی فیلم «جدایی نادر از سیمین» وسّه بییته؛ وه نومزهٔ دریافت همین جایزه
فیلم‌نومه غیراقتباسی شه فیلم سه هم بیی‌یه. وه پیشتر برنده سه جایزۀ سیمرغ بلورین
بهترین کارگردونی سال‌های ۱۳۸۴، ۱۳۸۷ و ۱۳۸۹ بیّه.[۱][۲] خرس نقره‌ای جشنواره برلین
به عنوان بهترین کارگردون فیلم «دربارهٔ الی» وسّه و طلایی خرس جشنواره برلین به
خاطر فیلم جدایی نادر از سیمین از دیگه افتخارات وئه. وه همینتی برنده جایزه بهترین
خارجی فیلم جشنواره گلدن گلوب سال ۲۰۱۲ میلادی به خاطر کارگردونی و نویسندگی فیلم
جدایی نادر از سیمین بیه. وه اولین فیلمساز ایرانی هسته که بتونسته این جایزه ره
بیره.

اصغر فرهادی با فیلم جدایی نادر از سیمین برنده جایزه گولدن گلاب شد. پایگاه تحلیلی
خبری اعتدال بازبینی شده در ۲۶ دی 1390



https://mzn.wikipedia.org/wiki/%D8%A7%D8%B3%D9%85%D8%A7%D8%B9%DB%8C%D9%84_%D8%B7%D8%A7%D9%87%D8%B1%DB%8C

اسماعیل طاهری، حاج مجتهد قاهانی ریکا، که ونه تخلص کاشف هسته (بزائه‌ی ۱۲۷۳،
قاهان، قم دله - بمرده‌ی ۱۳۲۰، ساری دله)، اتا شاعر بی‌یه. وه مشروطه دوره
آزادی‌خائون جمع دله دَیّه و وه اوایل که مشروطه‌خائون ره سیب بی‌یِشت بینه، سپهدار
تنکابنی هِمراه رشت دله دَیی‌یه و یک سال بگذشته په، مخفیونه رشت جه بریم بزوئه و
ساری دله سردار جلیل کلبادی وه ره بَوِرده شه پَلی و وه ره مدیردفتر هاکرده. سال
۱۳۰۶ که سردار جلیل بمرده، وه بورده ادارات ِمختلف دله کار کارده. سال ۱۳۱۴ شمسی وه
اداری کارون جه کناره بَییته و شه سِره‎باغ دله که گلچال سر بی‌یه، کشاورزی په
بورده و آخرسری هم همونجه بمرده.



https://mzn.wikipedia.org/wiki/%D8%A7%D8%B1%D9%88%D9%BE%D8%A7_%D8%B3%D9%88%D8%B3%DB%8C%D8%A7%D9%84%DB%8C%D8%B3%D8%AA%D9%88%D9%86_%D8%AD%D8%B2%D8%A8

اروپایی سوسیالیستون ِحزب (اختصاراً PES) اتا سوسیال دموکراسی حزب هسته که اروپا
دله سیاسی فعالیت دانّه.[۳] این حزب شه شامل اتخله احزاب وانه که هرکامین شه اروپا
اتحادیه (EU) و یا سایر اروپایی کشورون دله فعالیت دارنه.

PE دله بعضی احزاب خله شه کشور دله قوی هستنه که بعضی‌شون ایتالیای دموکراتیک حزب
(PD)، بریتانیای کارگر حزب، فرانسه‌یِ سوسیالیست حزب (PS)، آلمان سوسیال دموکرات
حزب (SPD)، اسپانیایِ سوسیالیست کارگرون حزب (PSOE) هستنه. البته بعضی حزبون هم
کشورهایی دله دَرنه که اروپایِ اتحادیه جزء نینه که ترکیه‌یِ خلقون دموکراتیک حزب و
جمهوری‌خاه خلق حزب اینان دسته جه هستنه.

اون گادِر که اروپایِ ذغال‌سنگ و فولادِ مشترک جامعه تأسیس بیّه، این حزب ره بساتنه
و هَنتا اروپا دله فعال‌ترین گروه‌ها جه هسته. این گروهِ ایدئولوژی سوسیال دموکراسی
په‌روو هسته و ونه اعضایِ هدف اتا جدیدِ اجتماعی اروپایِ بساتِن هسته.

این گروهِ طرفدارون همیشه اروپایِ کانسرواتیستون (= محافظه‌کارون) ره متهم کانّه که
رکود ره باعِث وانّه چون اونان آزادِ بازارون ره جه خله تأکید دارنه. [۴]

بیست و هشت کشور دَرنه که وشون دله حزب یا احزابی وجود دانّه که اروپایِ
سوسیالیستونِ حزب ِزیرمجموعه بائه. این بیست و هشت کشور دله فقط نروژ هسته که هَنتا
اروپا اتحادیه دله عضو نیّه و الباقی این اتحادیه دله دَرنه.

آخرین سری هم کشورونی هستنه که وشون دله حزبونی دَواشِن که اروپایِ سوسیالیستونِ
حزب ِناظر ِعضو بائِن. اینان کشورها یا خله پچوک هستنه (آندورا و سن مارینو واری)
یا اصلاً اروپا دله دَنینه و آسیا و آفریقا شِنه‌نه (مصر و اسراییل واری)

این کمیسیون دله هشت نفر این حزب جه هستنه. البته این کمیسیون ِاعضا همه مستقل
بنومِسته وانّه و اونجه که شونّه، بعنوان اتا حزب ِنماینده نینه.[۶]

کشورونی که وشون ِرهبری ره اتا سوسیال-دموکرات ِنماینده بعهده دانّه، اینان هستنه:
اتریش (ورنر فایمن)، کرواسی (زوران میلانویچ)، چک (بوهوسلاو سوبوتکا)، دانمارک (هله
تورنینگ-اشمیت)، فرانسه (فرانسوا اولاند)، ایتالیا (ماتئو رنتسی)، لیتوانی
(Algirdas Butkevičius)، مالت (جوزف موسکات)، رومانی (ویکتور پونتا)، اسلواکی
(رابرت فیکو) و سوئد (استفان لوفون).



https://mzn.wikipedia.org/wiki/%D8%A7%D8%AF%D9%88%DB%8C%D9%86_%D9%87%D9%86%D8%B1%DB%8C_%DA%A9%D9%88%D9%84%D9%BE%DB%8C%D8%AA%D8%B3

ادوین هنری کولپیتس (بزائه 19 ژانویه 1872 - بمردن گدر 6 مارس 1949 میلادی) اتا
پیشگام در زمینه ارتباطات هسِّه، که بیشتر نوسانگر مشهوری که ونه نوم ثبت بیِّه جا
مشهور هسِّه. وه شرکت وسترن ِتحقیقات بخشِ مسئول دهه‌های اول قرن بیستم دله بی‌یه.
اینتا شرکت اتا از تأمین کنندگان اصلی آمریکای شرکت مخابرات بی‌یه که سال 1995
ورشکست بیِّه. کولپیتس و ونه همکارون پیشرفت سریع نوسانگرها و لامپ‌های خلاء و
تقویت کننده‌ئون پوش پول دله خله تاثیر بشتنه. سال 1915 ونه تیم اولین تماس تلفنی
موفقیت آمیز ره اون ورِه اقیانوس اطلس جا برقرار هکردنه. وه سال 1949 شه سره دله که
شهر اورنجِ ایالت نیوجرسی دله دیه که بمرده و ونه جسد روستای پوینت دو بوت ایالت
نیوبرونزویک ِ کانادای دله دفن بیِّه. ونه زنا «گریس پنی کولپیتس» و ونه وچه
«دونالد کولپیتس» بینه.

وه پوینت دو بوتِ ایالت نیوبرونزویک ِکانادای دله دنیا بیمو و دانشگا مونت آلیسون
دله درس بخونسِّه. بعد از اون وه معلم و مدیر مدرسه ایالت نیو فوندلند ِکانادا
بیِّه.



https://mzn.wikipedia.org/wiki/%D8%A7%D8%AE%D9%88%D8%A7%D9%86%E2%80%8C%D8%A7%D9%84%D9%85%D8%B3%D9%84%D9%85%DB%8C%D9%86

اخوان المسلمین یا اخوان المسلمون اتا ایدئولوژی و تفکرات نوم هسته که مصر جه ریشه
گیرنه. این تفکرات اسلام‌خائونه هسته و عربون میون خله طرفدار دارنه. این تفکرات
سیاسی اسلام ِخائون هستنه و گانّه ونه اسلامی احزاب اتا لیبرالیسمی چارچو دله شرکِت
هاکِنِن و اگه اکثریت وشون ره قبول داشتنه، اسلامی عقاید ره جامعه دله جا دینگِنِن.
این تفکر ِپه‌روون اقتیصاد ره خله مهم دونّه و ونه رُشد ره شه اولویتون جه عنوان
کانّه.

این جنبش سال ۱۹۲۸ میلادی مصر ِاسماعیلیه دله برهبری حسن البنا بساته بیّه و همینتی
گتته بگردسته. محمد مرسی اولین رییس‌جمهوری بی‌یه که این جنبش جه مصر ِرییس‌جمهور
بیّه ولی نی‌یشتنه که حتی یک سال این مقوم سَر کَبّائه.

این جنبش ِالگو که تاریخ دله خله ونه وسّه ارزش یِلنه، عمر بن عبدالعزیز هسته که
ونه حکومت هاکردن ِشیوه این جنبش ِطرفدارون ِدِلِوِست هسته، اتی که بعضیون این اموی
ِشاه ره پنجمین خلیفه نومِنّه.



https://mzn.wikipedia.org/wiki/%D8%A7%D8%AD%D9%85%D8%AF_%DA%A9%D8%B3%D8%B1%D9%88%DB%8C

احمد کسروی تبریزی (۸ مهر ۱۲۶۹، ۲۰ ایسفند ۱۳۲۴) چه‌کوت‌نویس، زوونشیناس ئو پژوهشگر
برجسته ئیرانی بیه. اتّا کیتاب وه به ایسم‌ئون تاریخ مشروطه ئیران از موهم‌ترین
آثار مربوط به تاریخ جونبش مشروطه‌خوائی ئیران هسته ئو هنوز به وشون ایستیناد وانه.
کسروی جوونی زمون به رائ ملّـائی شیعیون دربموئه ولی به دلائلی مودتی پس از بوردن
به تهران عبا ئو عمامه‌ش ره کینار بیشته ئو در عدلیه ایستیخدام بیه ئو بعد از مودتی
به خوزستان مونتقل بیه. وه مودتی بعد از عدلیه برکنار بیه ئو وکیل دعاوی بیّه.
کسروی نشریه پیمون ئو پس از بیتن ئیران ئو برکناری رضاشا ، نشریه پرچم ره
مونتشرهکرده ئو وشون دله به درباره دیدگاه‌ئون خادش مربوط به دین ئو زوون ئو باورون
ئیرانیا بائوته. کسروی حزب یا جمئیتی هم تشکیل هدائه ئو وه ره باهماد آزادگون ایسم
هدا. وه ساختمون کاخ دادگوستری تهرون دله توسّوط فدائیان ایسلام به ایتّیهام الحاد
ئو ارتداد، با ضربه‌ئون موتعدد چاقو به قتل برسیه.

بعد از به سر بموئن چهلوم شه زنا در ۲۹ شهریور کسروی شه وچون ره هدائه شه گـَگَ ره
ئو دباره رائی تهران‌بیّه. زمونی که کسروی رائ تهران دله دیّه محمدتقی خان پسیان ره
خوراسان دله بکوشتنه. در ۲۱ مهر بعد از سفری دراز به تهران برسیه ئو بورده اون زمون
وزیر پلی وه همون عمیدالسلطنه بیه ولی در عدلیه جا برای کار هکردن وه دنیبیه.
این‌تی کسروی باز بی‌پیل بیّه. وه تهران دله دباره زن بیته. آخرسری وه ره عوضو
ایستیناف مازرون هکردنه. در ۲۶ آبون ما کسروی رائی مازرون بیّه که در اون روزگار
تنها رائ بوردن به اونجه را دکتن با اسب بیه ئو کسروی هم چارواداری جه اتّا اسب
کیرایه هکرده ئو رائی‌بیه. در این زمون امیرموید سوادکوهی ئو ونه‌وچون سوادکوه دله
دولت‌جا خارج بی‌بیه ئو سردارسپه‌(رضاشا) برای سرکوب وه سیپاه به اون سامون برسنیه
ئو کاروون کسروی فیروزکوه دله از دنبال هکردن سفر پشیمون بیّه. پس قزاق‌ئون وه ره
اتّا کاروون دیگه همرا روونه‌هکردنه ولی چون کاروون از همرائی با کسروی خِشنود نیّه
کسروی از وشون سِوا بیّه ئو تیسا‌لینگ بورده ساری سو. این سفر دله بید که کسروی
ابِلین بار با زوون‌ئون ئیرانی برخورد هکرده ئو از دیّن وشون خـَوِر دار بیّه. وه
با هر سختی‌ئی که بیه آخر به ساری برسیه ئو ۴ما اون‌جه بموندسّه ئو شه زِنا ره هم
بَوِرده اونجه. وه از مازرون دله زندگی هکردن جه خِشِش اموئه ئو اون‌جه به یادبیتن
مزرونی ئو موطالعه سربیته. در این زمون سمیتقو به مهاباد شهرستان بتجیه ئو
ژاندارم‌ئون تسلیم بیه اونجه ره کوشتار هکرده. از سوی دیگه مازرون دله شورش
امیرمؤید فرو هنیش بیه ئو وه تسلیم بی‌بیه.



https://mzn.wikipedia.org/wiki/%D8%A7%D8%AD%D9%85%D8%AF_%DA%A9%D8%A7%DB%8C%D8%A7

احمد کایا (بزائه ۱۹۵۷ - بمرده ۲۰۰۰)، کوردی خوننده‌ی تورکیه‌یی بی‌یه. وه
اعتراض‌خونی سبک ره تورکیه دله بساته، وه دِتا زوون تورکی و کوردی جه خوندسته.

وه سال ۱۹۵۷ شهر ملاطیه دله دنیا بموئه. ونه پییر کورد و ونه ماری تورک بینه. وشون
شهر مردمون هم علویون تورکی بینه. وه شه نوجوونی گدر به خاطر شرایط سخت زندگی، شه
خانواده همراه بورده استامبول دله. ونه پییر که قبلا اتا نساجی کارخنه دله کار
کارده استامبول دله، اتا نمایشگاه دله پادو بیّه. خادی احمد اینتا سَره گاته: «هر
روز که مدرسه جه شیمی سِرِه پییر ره دیمی مشغول بشستن مردِم ِماشین بی‌یه و همیشک
شه پَلی گاتمه گت بیمه شه پییر سه نمایشگاه ماشین خریمبه که شه ارباب بوئه.» ولی
ونه پییر چن سال بعدش بمرده.

ونه جوونی کودتای کنان اورن جه هم گدر بی‌یه و خفقون شدیدی تورکیه‌ دله دیی‌یه. وه
که به شدت این وضع جه مخالف بی‌یه سال ۱۹۸۵ شه رفقون جه آلبومی ره هدائه بریم، ولی
مامورون ونه کاستون ره جمع هاکردنه ولی بعد اینکه مردِم اعتراض هاکردنه مجبور بَینه
دِباره ونه کاستون ره پخش هاکنن.

ونه دومین آلبوم ترانهٔ شفق نوم داشته. وجود شعری به همین نوم اولکو تامر، که به
دلیل داشتن افکار سیاسی اعدام منتظر بی‌یه جه، موجب آوازهٔ هر چه ویشتر کایا بیّه.

کایا بعد همکاری با گت شاعرون تورکیه خله معروف بیّه مثل هایال اوغلو، آتیلا ایلهان
و اورهان کوتال. کایای لقب «دموکرات خسته» بی‌یه که وه ره اتا کاست به همین نوم جه
بییته.

احمد کایا اتا رستوران دله و اتا مراسم میون که ده‌ها ترکیه‌ای هنرمند و خوننده
دیینه بائوته که شه ره کورد دونده و خانه اتا کوردی آلبوم هم اجرا هاکنه. این گپ
په، سردار اورتاچ وه ره فحش هدا و تروریست و تجزیه‌طلب بخوندسته و ونه تحریک په
حاضرین کارد و چنگال و نمکدون و... ره کایا سو کپّل هاکردنه و ترکیه‌ی سرود ملی ره
دسته جمعی بخوندستنه.[۲]



https://mzn.wikipedia.org/wiki/%D8%A6%D9%88%D8%B1%D9%88%D9%BE%D8%A7

اوروپا اتا کچیک قاره هسه که ونه گتی ۱۰ میلیون کیلومتر مربع هسه.وه جبل الطارق
تنگه جا آفریخا جا،بسفر و داردانل تنگه جا اتا کمه شر آسیا جا سیوا بونه.وره سبز
قاره هم گنه.ونه گت‌ترین کوهون مون بلان قوله (بلنی ۴۰۸۹ متر)و پیرنه و کارپات قوله
هسنه.ونه دله اصلا بیابون دنیه.ونه کشورن ویشتر پیشرفته هسنه.ونه زمین هم خله بارده
هسه. اروپا در جزیره مونایی شومال غرب اوراسیا دله و در شومال قاره افریخا قرار
دانه. این قاره که به دلیل قرار بیتن در منطقه معتدل شمالی به قاره سبز معروف هسه
بین آبهای دریای سیاه در جنوب شرقی، دریای مدیترانه در جنوب، اقیانوس اطلس و در غرب
دریای آنتیک قرار دانه ونه مساحت ۱۰ میلیون کیلومتر مربع و نزدیک ۶۰۰۰۰۰۰۰۰ نفر
جمعیت دانه



https://mzn.wikipedia.org/wiki/%D8%A6%D9%88%D8%B1%D9%88%D8%B3%DB%8C%D9%87

روسیه (روسی جه: Россия، واج‌نویسی: راسیا) که ونه رسمی نوم روسیه فدراسیون
(Российская Федерация، واج‌نویسی: راسیسکایا فدراتسیا) هسته، جهون گت‌ترین کشور
هسته که اوراسیا شمال قرار دانّه. این کشور شمالی آسیا و شرقی اروپا دلوئه.

ئوروسیا گتی ۱۷۰۷۵۴۰۰ کیلومتر موربع هسه.اینتا کشور با اینکه دنیا اتا گت‌ترین
کشورون جا هسه ولی ونه جمعیت خله نیه ونه جمعیت ۲/۱۴۷ میلیون نفر هسه که البتر هر
سال کمتر بونه.اینتا کشور نیشته‌گا نوم موسکو هسه.

ئوروسیا دله اتا خله تیره‌ئون زندگی کن‍ه‌نه که روسو‍ن وشون میون ویشتر
هسه‌نه.‍‍ونه دله اتا خله زوون گپ بزه بونه.اینتا کشور ویشتر مردم مسیحی هسه‌نه.ولی
ونه دله اتی موسلمون ئو بودایی هم پ‍یدا بونه.‍

‌اینتا کشور حوکومت جوموری هسه. ونه دله اتا خله خدگردون جوموری ئو منطه‌قه هم
درﻩنه.‍وه شوروی گت‌ترین جوموری بیه.

ئوروسیا اتا خله نفت ئو گاز دارنه.ونه پیل یکا نوم روبل هسه.اینتا کشور ایقتصادی
نیشته‌گا نوم سنت پترزبورگ هسه.

ئوروسیا روسون دس جا ووسطا قورون دله درس بیه.اینتا کشور ره اتی دوره موغولون
گردﻩندینه ولی روسون وشون ره اونجه جا در بکه‌ردﻩنه.اینتا کشور اولی کشوری بیه که
دنیا دله شه حوکومت ره کومونیستی هکرده.



https://mzn.wikipedia.org/wiki/%D8%A2%D9%88%D8%B1%DB%8C%D9%84_%D9%84%D8%A7%D9%88%DB%8C%D9%86

آوریل رِمونا لوین یا اَوریل لِوین (انگلیسی جه: Avril Ramona Lavigne) (بزائه ۲۷
سپتامبر ۱۹۸۴) کانادایی خوننده، ترانه‌نویس، طراح مد و بازیگر هسته که ونه تیر و
تبار فرانسه جه رِسِنّه. وه بلویل، اونتاریو[پ ۱] دله دنیا بموئه. وه ۱۵ سالگی
گادر، شنایا تواین جه صحنه سَر بورده و ۱۶ سالگی گدر، آریستا جه قرارداد دوسته[پ
۲]). سال ۲۰۰۲، لوین ۱۷ ساله، شه اولین آلبوم ره لت گو (معنی: رها هاکردن)[پ ۳] نوم
جه بساته.

لت گو ِآلبوم جه لوین جوون‌ترین «تکّی خوننده» بیّه که تا اون گادِر شه آلبوم ره
بریتانیای پُرفروش‌ترین آلبوم هاکرده. این آلبوم آمریکا دله هم موفق بی‌یه و RIAA
وه ره «چار پلاتین» ِگواهینومه ره هِدائه. تا سال ۲۰۰۹، بیش از ۱۶ میلیون نسخه این
آلبوم جه دنیا دله بَروته بیّه که فقط ۶ میلیون متحده ایالات دله بی‌یه. آوریل ِاتا
ترانه که ونه نوم «کامپلیکتد»[پ ۴] بی‌یه هم لت گو واری خله کشورون دله اوِّلی
ِرتبه ره بَییته. اوریل لوین دومی آلبوم، آندر مای اسکین[پ ۵] هم سال ۲۰۰۴ بازارون
دله تَنِک بیّه و این آلبوم بتونِسته متحده ایالات دله اولی ِرتبه ره بیلبورد ۲۰۰
دله بدست‌بیاره و بیش از ۱۰ میلیون نسخه دنیا دله بَروته بَیّه. سومین آلبوم هم د
بست دامن سینگ[پ ۶] بی‌یه که سال ۲۰۰۷ منتشر بَیی‌یه. این آلبوم سومین آلبومی بی‌یه
که لوین جه بتونسته اولی ِرتبه ره بریتانیای موسیقی آلبوم‌های جدول دله بیاره و ونه
اولین تک‌آهنگ هِمراهی، «گیرل فرند» [پ ۷]، متحده ایالات ِبیلبورد هات ۱۰۰ دله
دَیی‌یه. لوین ِپنج‌تا تک‌آهنگ جهونی ِشماره یک دارنه که اینان ِنوم «کامپلیکَتِد»،
«اسکیتر بوی»،[پ ۸] «آیم ویت یو»،[پ ۹] «مای هَپینگ اِند»[پ ۱۰] و «گیرل فِرِند»
هسته.

تا اِسا بیش از ۳۰ میلیون نسخه لوین ِآلبوم‌ها جهون دله بَروته بَیینه[۱] و اسا بیش
از ۱۰،۲ میلیون کُپی RIAA جه بلحاظ بَروتِن ِپول جه آمریکای گت‌ترین خوننده‌ئون جه
هسته. بیلبورد ِمجله لوین ره دَهه‌ی ۲۰۰۰ میلادی دله ۱۰مین خار ِخوننده معرفی
کانده.[۲] ونه نوم آلبوم‌های ِبَروتِن وسّه و وشون فرهنگی تاثیر آمریکا دله،
۲۸اُمین رتبه ره «۲۰۰۰ ِدهه‌ی ِبتترین حرکتون» دله دانّه.[۳][۴] سال ۲۰۱۱ هم آوریل
ِچارومین آلبوم که گودبای لولابی [پ ۱۱] بی‌یه دَربموئه که ونه دله پیانو و گیتار
جه خله استفاده هاکرد بینه و ونه شعرون ره لوین شه بنویشت‌بی‌یه.

لوین کم‌کم موسیقی ِکنار فیلم و انیمیشن دله هم وارد بیّه و سال ۲۰۰۶ پرچم اون ور
ِانیمیشن دله، اتا کاراکتر بَدِل گپ بَزوئه. وه همون سال فست‌فود نیشن ِفیلم دله
اولین بار وسّه بازی هاکرده. سال ۲۰۰۸ اتا لباس ِبرَند که لوین ِبی‌یه ره ابی
داون[پ ۱۲] نوم جه منتشر هاکردنه؛ ۲۰۰۹ ِسال دله ات‌جور عطر ره بلک استار[پ ۱۳] نوم
جه تولید هاکردنه و سال ۲۰۱۰ دومین عطر ره فُربیدن رُز[پ ۱۴] نوم جه بساتنه.

ژوئیه ۲۰۰۶ لوین دریک ویبلی[پ ۱۵] جه ازدواج هاکرده. ویبلی گروه سام ۴۱[پ ۱۶] ِاصلی
خوننده و گیتاریست بی‌یه که دِ سال لوین جه رَفِق بی‌یه. این ازدواج ۳ سال دِووم
بیارده و لوین اکتبر ۲۰۰۹ ونجه طلاق بِخاسته. ویبلی و لوین شه همکاری ره این طلاق
په هم ادامه هِدانه؛ ویبلی لوین ِچارومین آلبوم و «آلیس» ِتک‌آهنگ ِتهیه‌کنندگی ره
قبول هاکرده.



https://mzn.wikipedia.org/wiki/%D8%A2%D9%84_%D8%B2%DB%8C%D8%A7%D8%B1

زیاریون، دیلمی بینه و ایران ِ شومال ِ دِله حوکومت هاکِردِنه. اینتا سلسله، ۹۲۸ تا
۱۰۹۰ میلادی ، تبرستان ( گیلون ومازرون و ورگون ) و قزوین و ری و اصفهان و خوزستان
دِله فرمانروایی هاکِردِنه.

زیاریون اوایل شیعه حکومتون وسّه کار کاردنه ولی مرداویج اتی ایرانی ناسیونالیستی
تفکر داشته و همینسه شه وسّه اتا سیوا حکومت بساته تا ساسانیون حکومت ره دِباره وَر
دِگاردنه. مرداویج که بمرده، ونه برار وشمگیر حکومت ره بدست بیارده ولی ونه سامون
پچوک بیّه و تبرستون دله فقط سامون داشته؛ همینسه ایران‌گرایی ره ول هاکرده و شه
تبری بی‌ین ره مهم‌تر بدونسته. این خاندانِ باقی شائون هم مدام ضعیف‌ته بینه تا این
که تاریخ دله جه غـِب بگردستنه.

زیاری شاهون، فرهنگ و ادبیات و علوم ِ پیشرفت ِ وِسّه خَله تِلاش هاکِردِنه و حتا
زیاریون ِ جا، دِ نَفِر کیتاب بَنِویشتِنه : قابوس بن وشمگیر و کیکاووس بن اسکندر.
قابوس‌نامه، کیکاووس بن اسکندر ِ شه هَسّه و گِنّه که ونه اصلی کیتاب تَبِری زیوون
جا بَنِویشت بَهیّه.

این سلسله دله باکالیجار هم حکومت هاکرده که این شجرنومه دله دنی‌یه؛ چون زیاری
خانواده جه نیّه.



https://mzn.wikipedia.org/wiki/%D8%A2%D9%81%D8%B1%DB%8C%D9%82%D8%A7%DB%8C_%D8%AC%D9%86%D9%88%D8%A8%DB%8C

جنوبی آفریقا اتا کشور آفریقای ِجنوبی سواحل دله هَسته. ونه اِت وَر اطلس و ات وَر
دیگه هند ِاوقیانوس دَرنه. این کشور سه‌تا نیشتنگا (=پایتخت) دانّه. مجریه قوه
پرتوریا دله، پارلمون کیپ تاون دله و قضائیه قوه بلوم فونتین دله دَرنه.
پرجمعیت‌ترین شهر هم ژوهانسبورگ هسته. جنوبی آفریقا کشورون نامیبیا، بوتسوانا،
زیمباوه، موزامبیک، سوازیلند و لسوتو جه هم‌سامون هسته. جنوبی آفریقا دله ۱۱تا رسمی
زوون درنه. اینتا کشور گتی ۱۱۴۶۰۶۳ کیلومترمربع هسه و ۲۲ میلیون نفر جمعیت دارنه.

جنوبی آفریقا دله تا سال ۱۹۹۴ سیوپوستون حق نداشتنه رأی هادِن و حکومِت اسپه‌ئون
ِبی‌یه. این کشور دله هیچ گادِر کودتا نیّه و انتخابات هم منظم یک قرن اخیر انجام
بیّه که این مسئله آفریقا دله استثنایی هسته. آپارتاید اتی حکومِت بی‌یه که قبلاً
اسپه‌ئون این کشور دله انجام هِدا بینه. این روش دله مردمون ره وشون ِنژاد وسّه همه
جا سِوا کاردنه. نلسون ماندلا آفریقای ِملّی قهرمون هسته که این قوانین ره حذف
هاکِرده و شه مقاومت جه تمومی نژادون میون صلح برقِرار هاکِرده.

این کشور آفریقای اتحادیه‌ی ِمؤسسون جه هسته و گت‌ترین اقتصاد ره این اتحادیه دله
دانّه. این کشور متحد ملل سازمان، همسود کشورون اتحادیه، جهونی تجارت سازمان، پول
بین‌المللی صندوق، گروه ۷۷ و گروه ۲۰ دله هم عضوه.

این کشور نسیاسی ظام پارلمونی ِدموکراسی هسته اما دولت ِرییس و کشور ِرییس هر دِتا
«رئیس‌جمهور» ِمقوم هَستنه که پارلمون وه ره انتخاب کانده. این کشور ِپارلمون دِتا
مجلس جه تشکیل وانه. اتا مناطق ِشورائون ِشِنه و ات دیگه ملّی مجلس هسته.

جنوبی آفریقا قدیمی‌ترین آثار باستانی ره آفریقا دله دانّه. فسیلونی که
استرک‌فونتاین، کرومدرای و ماکاپانسگات ِغارون دله پیدا بَیینه سِراق دِنّه که
آسترالوپتسین‌ئون سه میلیون سال پیش جه اونجه حضور داشتنه. همین‌جور
تکامل‌پیدانَکارد آدِمون ِفسیل هم اونجه خله پیدا بیّه.

اروپایی دریانوردون که شرقی هند جه اِمونه، کم‌کم این منطقه جه آشنا بَیینه. اولین
اروپایی دریانورد که موفق بیّه این ئوراهه جه رَد بَواشه، اتا پرتغالی، بارتلومیو
دیاس نوم، بی‌یه که سال ۱۴۸۸ میلادی منطقه ره هارشائه. وه وقتی برسی‌یه لیسبون
بائوته ات جا که ونه نوم ره «طوفان دماغه»[۱] بی‌یشت بی‌یه ره کشف هاکرده. اما هنری
دریانورد، که دیاس ِمالی پشتیبون بی‌یه، اون منطقه نوم ره «امید نیک دماغه»[۲]
بی‌یشته که هند ِجدید ِراه جه اشاره دانّه.

اوایل پرتغال جه ات سری امید نیک ِدماغه پَلی ساکن بَیینه و ماهی‌گیری کاردنه. سال
۱۶۵۳ جان ون ریسبک هلند شرقی هند کمپانی جه اتا خواربارروشی اینجه تأسیس هاکرده.
قرون ۱۷ و ۱۸ دله هلندیون ویشته بَیینه و بومیون جه جنگ دَکِتنه.

هلندیون که کارگر ویشته لازم داشتنه اندونزی، ماداگاسکار و هند جه ات خله برده
بیاردنه و بعضی سیاسی رهبرون که هلند مستعمرات دله شلوغ کاردنه ره تبعید کاردنه
جنوبی آفریقا. این گروه که بردگی کاردنه یا تبعیدی بینه اسا کیپ مالایی‌ئون ِنژادی
ترکیب ره سازنّه. وشون ره استعمارکرون بعداً زمین هِدانه و وشون ره سیوئون جه
بالاتر دونِستنه. وشون آپارتاید ِدوره گادِر صاحب زمین بَیی‌بینه.

بریتانیا سال ۱۷۹۷ امید نیک دماغه ره بَییته تا هند و استرالیا سَر بِتتر کنترل
داره. هلند شرقی هند کمپانی ورشکسته بیّه و بریتانیا کیپ ره سال ۱۸۰۵ شه مستعمره
هاکرده. بریتانیا امید نیک ِشرقی سامون ره گت‌ته هاکرده و بومیون جه این مناطق دله
جنگ دَکِته و شه آدِمون ره این مناطق دله اسکان هِدا. بریتانیا سال ۱۸۰۶ برده‌ئون
ِتجارت و برده داشتِن ره سال ۱۸۳۳ ممنوع هاکِرده.

الماس سال ۱۸۶۷ و طلا سال ۱۸۸۶ کشف بَیینه و باعث بَیینه که اسپه‌ئون گروه-گروه شه
کوچ ره دَکشِن جنوبی آفریقا دله و اینتی بومیون ِوضعیت بَدته بیّه. بوئرون اتا بومی
گروه بینه کهبریتانیا جلو هِرِسّانه و استتار و اختفا جه بتونِستنه بریتانیا ره
اولین جنگ سَره شکست هادِن. بریتانیایی‌ئون دومین جنگ دله اتا گت‌ته ارتش جه بمونه
و این بار شه لباس ره عوض هاکردنه و اینتی جنگ دله پیروز بَیینه. بوئرون خله تلاش
داشتنه که آلمان جه متحد بَواشِن که نَیّه و بریتانیا این بهانه جه بوئر جمهوری ره
نهایتاً فتح هاکِرده.

بعضی مستعمرات و ایالات که بریتانیائ ِبینه، متحد بَیینه و ات جور پادشائی حکومِت
این منطقه دله بِساتنه که بریتانیا وه ره کنترل داشته. سال ۱۹۳۴ جنوبی آفریقا حزب و
جنوبی آفریقا ملی حزب قاطی بَیینه تا جنوبی آفریقا متحد حزب ره بساتنه. وشون خاستنه
اسپه‌ئون و بومیون وسط صلح راه دِمبَدِن ولی جهونی جنگ دوم شروع بیّه و با اینکه
ملی حزب ِاعضا مخالف بینه، این اتحادیه دپاشنی‌یه بیّه.

سال ۱۹۴۸ جنوبی آفریقا ملی حزب اتا رای‌گیری په قدرت بَییته و «آپارتاید» ِقوانین
ره بساته. این قوانین مردمون ره وشون ِنژاد سَره همه جا سِوا کارده. این تبعیضات
دهه‌ئون ۵۰، ۶۰ و ۷۰ میلادی دله که صنعتی‌سازی انجام بینه، باعث بَیینه طبقاتی
فاصله خله بَواشه. این قوانین باعث بی‌یه اسپه‌ئون بتترین زندگی ره آفریقا قاره دله
دارِن ولی سیوئون حتی تحصیل، رأی، کارمند بیّن و... حق ره نِداشتنه.

آفریقای ملی کنگره (ANC) آپارتاید جلو هِرسّا و هر روز این کشور دله جنگ و درگیری
ویشته بی‌یه و خارجی کشورون هم وشون ره مِزراب بی‌یِشت بینه که شه قانون ره تغییر
هادِن. سال ۱۹۹۰ ملّی حزب حاضر بیّه ملّی کنگره جه مذاکره هاکِنه و رییس جمهور،
فریدریک ویلیام دی کلیرک، قدرت جه کنار بوره. وشون نلسون ماندلا، که ملّی کنگره‌ی
ِرهبر بی‌یه ره ۲۷ سال په، زندون جه آزاد هاکردنه. آپارتاید ِقوانین تدریجاً حذف
بَیینه و سال ۱۹۹۴ اولین انتخاباتی که همه ونه دله برابری کاردنه، انجام بیّه. این
رفراندوم دله ملّی کنگره رای بیارده و ماندلا قدرت ره شه میس دله بَییته.

جنوبی آفریقا دله ۱۱تا رسمی زوون دَره که اینتی بخایم باوّیم هند ِپه دومین کشوری
هَسته که ویشترین رسمی زوون ره دانّه. انگلیسی این کشور دله اتا مهم زوون هسته ولی
ویشترین گِنِش‌کَر ره نِدانّه. هر منطقه شه زوون ره دانّه و بعضی این زوون‌ها دَر
منقرض وانّه. مهاجرون هم هر کامین شه زوون ره دارنه.

اینتا کشور پیل یکا نوم راند هسه. ونه ایقتصادی نیشتگا نوم دوربان هسه. وه اقتصاد
دله آفریقا قارهِ سرترین کشور هسه.



https://mzn.wikipedia.org/wiki/%D8%A2%D8%B4%D9%88%D8%B1

آشوریون یا آسوریون یا سوریانی‌ها، اتا قدیمی قومنه که مسیحیون ایران، عراق، تورکیه
و سوریه جه هستنه که وشون زوون آشوری‎‌ئه. وشون ویشته عراق شومال، تورکیه
جنوب‌شرقی، سوریه شومال‌شرقی و ایران شومال‌غربی دله زندگی کانه. تا اوایل قرن ۲۰
ویشته ناحیهٔ آدیابنه (مطابق آشور قدیم، اراضی میون روخنه‌ئون زاب کبیر و زاب صغیر)
و ونه اطراف سکونت داشتنه.

پس از جهونی جنگ اول هزارون نفر از آشوریون به دیگه مناطق جهون سفر هاکردنه و ویشته
کوردستون میون بوردنه. وشون بین ۳۰۰ هزار تا ۱ میلیون نفر هستنه. آسوریون شه ره
بموندسته‌ئون آشور قوم دونّه اما تاریخی پژوهش‌ئون گانه که اینان قرن ۱ میلادی از
ترکیب ایرانیون مسیحی‌بَیی اشکانیون و آرامیون بین‌النهرین به‌وجود بمونه.



https://mzn.wikipedia.org/wiki/%D8%A2%D8%B1%DB%8C%D9%84_%D8%B4%D8%A7%D8%B1%D9%88%D9%86

آریل ساموئل مردخای شرایبر که وه ره آریل شارون گاتنه (عبری جه: אריאל שרון) (بزائه
۲۶ فوریه ۱۹۲۸ – بمرده ۱۱ ژانویه ۲۰۱۴) اسرائیلی سیاستمدار و این کشور یازدهمین
نخست‌وزیر بی‌یه. ۲۷ فوریه ۱۹۲۸ روستای کفر ملال دله دنیا بموئه. وه اتا لهستونی
وچه بی‌یه که پس از موهاجرت به قفقاز به کشاورزی مشغول بَیی‌یه و در نهایت به
فلسطین نقل مکان هاکرده. وه سال ۲۰۰۶ جه تا شه بمردن گادِر، ژانویه ۲۰۱۴، (۸۵
سالگی) کما دله دیّه. وه خله سوئز بحران، شیش‌روزه جنگ و یوم کیپور جنگ دله
تأثیرگذار بی‌یه. وه ۸ سال کما دیّن په، ۱۱ ژانویه ۲۰۱۴ (۲۱ دی ۱۳۹۲) ۸۵ سالگی
گادِر، تل آویو ِبیمارستون‌ها دله بمرده.[۱]

وه از ۵ ژانویه سال ۲۰۰۶ به دلیل سکته مغزی بیمارستان دله بستری بیه و ادارهٔ کلیه
امور نخست وزیری اسرائیل به ایهود المرت موعاون اول وزیر واگذار بیی‌یه. دکترون
معالج ونه حال ره وخیم اعلام هاکردنه‌ و وه ره وضعیت بیهوشی(یا فریز) دله نگه
دارنه.



https://mzn.wikipedia.org/wiki/%D8%A2%D8%B0%D8%B1%DB%8C_%D8%B2%D9%88%D9%88%D9%86

تورکی آذربایجونی یا آذری زوون (به تورکی آذربایجانی: آذربایجان دیلی،آذربایجان
تورکجه‌سی و با خط لاتینی بیی Azərbaycan Türkcəsi و یا Azərbaycan dili) زوون
گفتاری اهالی منطقه آذربایجون و سایر مناطق آذربایجونی‌نشین ایران و زوون رسمی
آذربایجون هسته. تورکی آذربایجونی به عنوان زوون گفتاری همچنین نواحی شرقی تورکیه و
جنوب گرجستون[۱۰] و داغستون[۱۱] رایج هسته. زوون تورکی آذربایجونی به طور قابل
توجهی تحت تاثیر زوون عربی به ویژه در لغات، سیستم آوایی و گرامر قرار بییته و
ایران دله علاوه بر زوون عربی، به شدت زوون فارسی جه هم تاثیر بییته. [۱۲]

تورکی آذربایجونی تورکی زوونون چله بِن دَره و زوون ایران ترک‌نشین مناطق اکثر
جاهان ونجه گپ زنّه. ایران بقیه‌ی چله بِن‌ئون اینان هستنه:

زوون تورکی آذربایجونی به صورت دِطرفه، توسط ترکمونا و تورک‌ها (شامل تورکی
استانبولی و لهجه‌ئون گفتاری، ترکمونای عراق و قشقایی) قابل فهم هسته.[۱۳] [۱۴]

آثار مکتوب ادبی تورکی آذربایجونی به صورت شعر متعلق به قرن سیزده میلادی مربوط به
شیخ عزالدین پورحسنِ اسفراینی[۱۷] خراسون جه هسته. گت شاعرون نسیمی، حبیبی، قاضی
برهان‌الدین و ضریر واری شه آثار ره این زوون جه بنویشتنه. عمادالدین نسیمی عارف و
فیلسوف بانی فرقهٔ حروفیه ره بنشنه معمار شعر تورکی آذربایجونی حیساب هاکردن.

بشمردن اعداد زوون آذری دله تابع قاعده معینی هسته و از لحاظ دستوری و نوشتاری
مطلقاً استثنایی ونه دله وجود ندانه. به همین دلیل ونه یادبییتن آسون هسته. اعداد
شامل : بیر (۱)، ایکی (۲)، اوچ (۳)، دؤرد (۴)، بئش (۵)، آلتی (۶)، یئددی (۷)، سککیز
(۸)، دوققوز (۹) است. نمونه وسّه به این نام‌گذاری‌ها توجه هاکنین: [۱۸][۱۹]



https://mzn.wikipedia.org/wiki/%D8%A2%D8%B0%D8%B1%D8%A8%D8%A7%DB%8C%D8%AC%D9%88%D9%86_%D8%AC%D9%88%D8%BA%D8%B1%D8%A7%D9%81%DB%8C

آذربایجون ِجوغرافی اتا کشور ِجوغرافیایی وضع ره سِراق دِنه. آذربایجون سه تا رشته
کوه میون دره که وشون نوم قفقاز گت رشته کوه (شمال ور)، قفقاز کچیک رشته کوه (غرب
ور) و تالش رشته کوه که جنوب ور دره هسه. اینتا کشور بلن‌ترین قوله نوم بازاردوزو
هسه. ونه گت‌ترین رودون نوم کورا و ارس هسه. وه دِتا جور او وهوا دارنه که سرد و
کوهستونی و رطوبتی هسنه. ونه دله نفت و گاز هم دره. وه چندتا جزیره مازرون دریا دله
دارنه که گت‌ترین وشون بوللا و گیل هسنه. ونه پایتخت باکو هسه که ونه گت‌ترین شهر
هم هسه ونه چندتا دیگه گت شهرون نوم هم گنجه و نخجوون هسه. ونه گت‌ترین دریاچه‌ئون
هم حاجی قبول، بیوک شور و جاندار گول هسنه. ونه گتی۸۶۶۰۰ کیلومتر مربع هسه.
آذربایجون چندتا ملی پارک هم دارنه که گت‌ترین وشون اوردوباد و شیروون ملی پارک
هسنه.



https://mzn.wikipedia.org/wiki/%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86

آذربایجون اتا کشور هسه قفقاز دله اوروپا و آسیا رادله میون. ونه رسمی نوم
آذربایجون جوموری هسه. ونه همسایه‌نون شومال ور روسیه و گورجستون، جنوب ور ایران و
غرب ور تورکیه و ارمنستون هسنه.وه مازرون دریا پلی دره و ونه دله تورکمنستون و
قزاقستون جا سامون دارنه. نخجوون خد مختار جوموری ونه گت خاک جا سیوا بمونسه و
ارمنستون وشون میون دره. ارمنستون قره باغ خد مختار اوستان ره که آذربایجون غربی
جنوب دله دره ره بییت دارنه.

آذربایجون سه تا رشته کوه میون دره که وشون نوم قفقاز گت رشته کوه (شمال ور)، قفقاز
کچیک رشته کوه (غرب ور) و تالش رشته کوه که جنوب ور دره هسه. اینتا کشور بلن‌ترین
قوله نوم بازاردوزو هسه. ونه گت‌ترین رودون نوم کورا و ارس هسه. وه چندتا جزیره
مازرون دریا دله دارنه که گت‌ترین وشون بوللا و گیل هسنه. ونه پایتخت باکو هسه که
ونه گت‌ترین شهر هم هسه ونه چندتا دیگه گت شهرون نوم هم گنجه و نخجوون هسه.
آذربایجون ۵۹ تا بخش و اتا خد مختار جمهوری ره قسمت بونه که ونه خد مختار جمهوری
نوم نخجوون هسه که شه هفت تا بخش دیگه ره قسمت بونه.نخجوون خد مختار جوموری نیشته
گاه، نخجوون شهر ( آذربایجون اتا گت شهر) هسه. نخجوون ایران و تورکیه و ارمنستون
میون دره. ونه سامون با ایران ارس رود هسه.

آذربایجون ویشتر مردمون شیعه مسلمون هسنه. ونه ۹۵٪ مردمون تُرک زبونون هسنه. ونه
رسمی زبون آذربایجونی ترکی هسه که ونه پَلی کوردی، روسی، ارمنی، عبری، تالشی و لزگی
هم گِنش بونه. وه اتا سکولار کشور هسه و رسمی دین نارنه. بعد از شیعه مسلمون پلی،
باخی مسیحی و یهودی دین ره په‌روو هسنه.

آذربایجون جوموری حوکومت، چند حزبی پارلمانی جوموری هسه. وه ۱۵۰۳مازرونی سال دله
شوروی جوموریون ایتحاد جا سیوا بیه شه اتا کشور بایه. ونه اولی رئیس جه مور نوم
ابولفضل ایلچی بیگ بیه که اتا تورک ملی گرایون جه بیه وه و ونه دولت خواسنه که
ایران آذربایجون ره هم شه کشور جمع هکنن. جالب هسه که ایران با اینکه وه این حرفون
ره زوئه ونه جا ارمنستون جنگ دله پشتیبونی هکردنه.بعد اینکه آذربایجون ارتش اینتا
جنگ دله شکست بخرده حیدر علی اف که آذربایجون مجلس رئیس بیه وره برکنار هکرده و
شورشونی ره که درست بیه ره سرکوب هکرده و ایلچی بیگ هم تبعید بیه. علی اف دوره
آذربایجون و ایران میون خله خار بیه و ایران خله نخجوون خد مختار جوموری ره کومک
هکرده واسا ونه برق ره ایران وره دنه. اسا علی اف ریکا که ونه نوم الهام علی اف هسه
شه پر جانشین بیه و آذربایجون جوموری رئیس جه مور هسه.



https://mzn.wikipedia.org/wiki/Zaza_benevar

زازاکی یا دِمَلی (زازاکی جه:Zazaki,Dımli) اتا ایرانیج زوون هسه که زازاستون دله
گنش بونه. اینتا زوون خله مازرونی و گیلکی و تالشی ره مونه. زازاکی اتا ایرانیج
غربی‌شمالی زوون هسه. زازکی زوون دیگه نوم دیملی هسه که دیلمی واژه دگر بئی هسه.
زازائون اول گیلون و مازرون جنوب‌ور دَیینه و بعدن کوچ هکردنه بوردنه آناتولی سامون
(اسا ترکیه کشور) دله. زازستون که زازئون زیست جا هسه ترکیه دله، شمالی کوردستون و
اینتا کشور ره ترک‌نشین منطقه میون دره. زازکی زوون ره لاتین ِخط جا نویسنّه.

زازاکی یا دیملی اتا از زوونون ایرانی شومال غربی هسته که شرق ترکیه گپ بزه وانه.
شومار مردمون زازاکی ره حدود ۳ تا ۴ میلیون نفر حدس زنّه. زازاکی ره اورامانی و
باجلانی زوونون واری هم دونه و اینتا وسّه زوونشناسون این ۳ تا زوون ره درون
خونواده‌ئی به ایسم زازا-گورانی جا دنّه و زازا-گورانی ره شاخه‌ئی سِوا از
دسته‌زوون‌ئون ایرانی شومال غربی اشمارنّه.

زوون زازاکی ره قدیم تاسا بعضیون کوردی چلّه‌ئون جه اشمارینّه . ترکیه کوردئون و
بخشی از زازاکی‌ئون و بعضی زوون‌شناسون گانّه که دیملی‌ئون کوردنه ولی بعضی
زازاکی‌ئون و زوون‌شناسون فکر کانّه که زازائون اتا مستقل چلّه هستنه که وشون نوم
دیملی عوض بیی دیلمی هسته و وشون جا اول جه دیلمستون بی‌یه. جالبه که بدونین
مردمونی که مازرونی یا گِلکی یا دیلمی بلد بائن راحت تونّه وشون زوون جه گپ بزنن.

جائی دیلمیون ونه گت شهرون نوم درسیم، الازیغ، ارزنجان و دیاربکر هسته که البته خله
کرمانج‌ئون مناطق جه مشترکی هسته (دیاربکر واری). ویشته ره دیملی‌ئون ره کرمونجی
ونگ کانّه.



https://mzn.wikipedia.org/wiki/Maz%C9%99run_D%C9%99rya

شرقی‌°۵۱ شمالی‌°۴۰﻿ / ﻿°۵۱شرقی °۴۰شمالی﻿ / ۵۱;۴۰مختصات: شرقی‌°۵۱ شمالی‌°۴۰﻿ /
﻿°۵۱شرقی °۴۰شمالی﻿ / ۵۱;۴۰

مازرون دریا یا کاسپین دریا اتا گت ِدریاچه هسته که جنوب‌وَر جه ایران ره، شمال‌وَر
جه روسیه و قزاقستون ره، غرب‌وَر جه آذربایجون و شرق‌وَر جه ترکمنستون جه محدود
بونه. چون کاسپین، جهون ِگت‌ترین دریاچه هسته وِ رِه دریو هم گانّه.

ایران دولت اتا بخشنومه دله مردم ره مجبور هاکرده که اینتا دریای نوم ره خزر بوّن.
خزر اَتّا وحشی قوم نوم هسّه که ساسانیون دوران به ایران سامون ره حمله کردِنِه و
رومیون جه یعنی ایران دشمن جه هم‌پیمون بینه. این وحشی قوم زرد نژاد جه بینه که
کاسپین دریای پلی چادر بزو بینه و صحراگردی و تاراج کردنه و ویشته كورا درکا
اییَمونه. انوشیروان و قباد، دِتا ایرانی شاه، وشون جه جنگ هکردِنه. چونکه این وحشی
قوم ایران سامون سر قتل و غارت کردنه. جنگ این وحشی قوم جه به نفع ایران تموم
بَیّه[۱].

خزران خاسسنه ابريشم راه ره زير نظر بئيرن تا اينتا رهگذر جه بازرگاني روابط دله
بیزانس جه اتا خله سود بورن. سبب اتحاد خزران تركون جه همينتا بيئه. بعدا روزگار
خسروانوشيروان اول دله و هرمز چاروم، خسرو دوم و كواذ دوم تا پايان شاهنشاهي
ساساني، خزران دوش به دوش تركان و روميان با سپاه ساساني پيكار هكردنه و اتا خله
ظلم بر مردم قفقاز روا داشتنه[۲]

جنوب ور به ایران شمال ور به قزاقستان شمال ور به روسیه غرب ور به آذربایجان شرق ور
به تركمنستان

همه جهان اینتا دریا ره به عنوان دریای کاسپین اشناسنّنه.کاسپین خودش از اسم قوم
کاسپی (یا کاسی) بَیته بیّه که اول کرانه ی غربی تا جنوب غربی اینتا دریا ساکن بینه
و کم‌کم بیَمونه (جایی که اِما گامبی گیلان ) . پژوهش‌های جدیدی که دربارهٔ ژنتیک
مردم ساکن جنوب این دریا بیّه، گواهی به این ادعا هسته که مازرونی‌ها و گیلانیا (که
جوامع مردِم‌شیناسی جهان وشون ره کاسپین اشناسنّه) از نوادگان مردمی هستنه که از
غرب این دریا ی ور بیَمونه. کاسی‌ها که به نوعی مارٍقوم مردم جنوبی و غربی این دریا
محسوب بونه، خودشون به دو دستهٔ کاس‌سی‌ها و کاسپین تقسیم بونّنه.

دریای مازرون یا تپورستان (تبرستان): اسنادی که از مؤسسات تاریخ شناسی روسیه بدست
بیموئه که نوجین زیس قرن دوازدهم بنویشته که ایرانیان این دریا ره قرنا دریای
تبرستان گتنه، ولی چون واژهٔ مازرون میان مردم تبرستان جادَکِته ، وه ره مازرون
دریا گنّه، همینتی میان دانشمندای قرون بعد از اسلام مازرون دریا به روی نقشه‌ها
ثبت بیّه، گذشته از اون اسم دریای تبرستان به دلیل مجاورت دولت تبرستان به اون
بی‌یه، نام‌های ساری ، خراسون ، گرگان ، گیلان که زمانی روی این دریا بیه، همگی به
مناطقی از تبرستان باستانی برگردنه. به اعتقاد عنایت‌الله رضا، اصلاً سرزمین شمال
ایران، در طول تاریخ اسم مازرون نداشته، بلکه اول «تپوران» و بعداً در دوره اسلامی
«طبرستان» اسم‌ داشته. در حالی که مازرون اتا منطقه توی سیستان منطقه بی‌یه. نظر
عنايت الله رضا در مورد اينكه مازندران منطقه اي در سيستان بيه درست نيه.اگه كسي
شاهنامه ره بخونّه متوجه بونه كه مازندران شاهنامه مازندران فعلي هسّه.چونكه در
شاهنامه اسم شهرهاي آمل و ساري به طور روشن اشاره بيه[۳]

در آغاز سده هفتم ميلادي دو تا گت قوم در شمال قفقاز سكني داشتنه.اتا از اينتا قوم
بلغارون بينه.قوم ديگه خزران بينه كه دشتاي سفلاي روخنه تِرِكْ و روخنه ولگا وشون
جا بيه. [۴].اینتا قوم وحشی خزر از نژاد زرد بینه که در کنار دریای کاسپین چادر
بزّونه بینه و به صحراگردی و تاخت و تاز در کشورهای همجوار اشتغال داشتنه و اغلب به
طرف روخنه کورا(کوروش قدیم)اییمونه.انوشیروان و قباد دو تا از شاهان ایرانی با آنها
جنگ هکردِ نه.چونکه اینتا قوم وحشی در مرزای ایران مرتکب قتل و غارت بینه.جنگ با
اینتا قوم وحشی به نفع ایران تمام بیّه[۵] در جنگايي كه به سالاي 589 و 626-630
ميلادي روي هداهه،سرنوشت خزران با سرنوشت خان آشينا پيوندي سخت نزديك پيدا هكرده.از
اينتا رو در نوشته مورخان رومي و ايراني،نوم ترك و خزر در كنار همديگه
بيئموئه.شاوان در ش نوشته خواننده ره از اينتا خطا بر حذر داشته و معتقد هسه كه
نونه اينتا دو قوم ره اتا فرض هكنيم[۶] خزرها دین یهودی ره قبول هکردِ نه. وشون
قفقاز طرفا دَیْنِه و ساسانیان دوره برای اینکه وشون حمله نکانن اتا دیوار دکشینه
که هنوز هم قفقاز دله دره به نام سد در بند.

خزران كه از دير باز دشمن ايران بينه،خواسنه راه ابريشم ره زير نظر بئيرن تا از
اينتا رهگذر در روابط بازرگاني با روم شرقي(بيزانس) اتا خله سود بورن.سبب اتحاد
خزران با تركان همينتا بيئه.خزران با تموم نيرو خاناي ترك ره ياري كردنه.بعدا در
روزگار خسرو انوشيروان اول و نيز به هنگوم فرمانروايي هرمز چهارم،خسرو دوم و كواذ
دوم تا پايان شاهنشاهي ساساني،خزران دوش به دوش تركان و روميان با سپاه ساساني
پيكار هكردنه و اتا خله ظلم بر مردم قفقاز روا داشتنه[۷]

بنابر گزارش ها،پنجم ژوئیه ی سال 527 میلادی که بر پایه ی برابر گذاری های
گاهشماری،همان 14 تیر ماه خورشیدی هسه،قباد ساسانی بتونسه قوم خزر ره که به خاک
ایران زمین وارد بينه،تا آنسوی رودخانه ولگاه بيرون هكنه.در چنین روزی قباد
ساسانی،فرمان هدا تا شهر دربند و دژ دربند بازسازی بوه.این دژ شهر که هنوز نوم
پهلوی بر خود دارنه و در روسیه واقع هسه شمالی ترین مرزبانی ایران در زمون ساسانیان
بيه،جائی میان دریای کاسپین و کوه های قفقاز در میونه اتا تنگه.بنابر کتیبه پهلوی
که بر دیوارهای سنگی اینتا شهر نصب هسه،دژ دربند به فرمون خسرو انوشیروان،بساته بيه
تا جلوی تركتازي اقوام شمالی بيته بوه و قباد،ريكاي خسرو انوشیروان،پس از واپس
راندن خزر ها،در پیروز نامه ای که بر سنگ های شهر دربند نقش هسه داستان اینتا
پیروزی و فرمونش به بازسازی ره نقل هکرده .خزر ها اتا از حکومت هائی هسنه که در
شمال قفقاز نزدیک به 500 تا 600 سال همسایه تاریخی ایران بينه.از اقوام آلتائی
هسنه.خزر ها بازمانده قوم هون هسنه که از شمال چین اتا گت حرکت ره آغاز هکردنه تا
به قلب اروپا برسینه.خزر ها بخشی از قوم هون هسنه که در اینتا گت حرکت در قفقاز
شمالی یا جنوب روسیه امروزی ماندگار بينه.اینتا قوم مهاجم و هم مرز با ایران همواره
پدید آور در گیری های مرزی بينه.دژ دربند دژ سنگی و استوار در بند تنها برای
پیشگیری از چنین تازش هائی بساته بيه.دژدربند اتا جایگاه استراتژیک بیه برای
مهاجمان.شهری ایرانی که اتا از زیباترین شهر های تاریخی جهان به شمار اِنه.آن
اندازه زیبا که توسط روس ها به عنوان میراث معنوی و فرهنگی به ثبت جهانی برسیه.هنوز
هم تومی خنه هایی به دیرنگی 700 و 800 و حتا هزار سال ره در اینتا شهر بدین و هنوز
هم هرچند شمارشان رو به کاهش بشته اما مردمون شهر پهلوی زوون هسنه.تا سالیان پیش
تات ها ویشترین جمعیت اینتا شهر ره در بر داشتنه.تات های پهلوی زوون که زوون شمال
باختری ایران ره داشتنه و اینتا بدان معنا هسه که پس از گذشت چیزی نذدیک به هزار و
چهارصد سال اونا ها زوون ایرانی خد ره پاس داشتنه.این روز ها از کتاب های درسی بیته
تا رادیو و تلویزیون دریای شمال ایران ره خزر گننه.واژه خزر بر اینتا دریا که مالکش
دست کم تا پیش از پیمون نامه های ننگین ترکمان چای و گلستان ایران بیه آیا تعبیری
جز قوم مهاجم خزر داینه؟قومی که برای جلوگیری از تاخت و تازشان بر میهن،جلویشون
دیوار دکشیمی ،زنجیر دوسیمی،جنگ هکردیمی،و کشته هدامی.واژه خزر هیج معنایی جز یاد
آوری قوم مهاجم خزر نداینه.نمونه آن دریای شمال ایران هسه که همواره به نوم مردمون
ایرانی که در کنارش زندگی کردنه،دریای مازندران،دریای کاسپین،دریای تبرستان،دریای
تپورستان، دریای وهرکانه، دریای هیرکانی و دریای گرگان خوانده بیه.اصلا واژه خزر
هیچ پیشینه تاریخی نداینه.بی گمون باشید که باستان شناسان،تاریخ دانان،زبان شناسان
و دیگر کار آمدان اینتا سرزمین،بر اینتا باورنه که خزر نه تنها ایرانی نیه بلکه
تاریخی هم نیه.نوم کاسپین ایرانی ره که همه جهان به رسمیت بشناسه کشور ایران به
رسمیت نشناسه .اداره یکسان سازی نام های جغرافیایی کشور ایران چند سال پیش نوم خزر
غیر ایرانی ره برای نم بوردن اینتا دریا تصویب هکرده.جالبه بدونین که بر سکه های
پنج تومانی قدیمی نوم دریای شمال ایران مازندران ضرب بیه بیئه.[۸] [۱۱]

دریای کشوین (قزوین): به پایهٔ دیدگاهی دیگه قزوین و کاسپین به ترتیب عربی‌بیّه و
یونانی‌بیّهٔ اسم باستانی وه ، کشوین هستنه. این اسم امروزه از سوی کشورهای عربی به
شکل بحر القزوین به کار شونه. در زبان اردو در پاکستان هم این دریا ره بحیره قزوین
گنّه.

آيا دوننّني در ديگر كشور ها اينتا دريا ره چه شي گنّنه؟در زبان آفريكانس كه در
آفريقاي جنوبي استفاده بونه گنّنه كاسپيس،در كشورهاي عربي بحر قزوين(قزوين عربي
بيّهِ كاسپين هسّه)،در زبان كاتالا كاسپيا،در آلمانی کاسپیشن،در دانماركي
كاسپيسكه،در انگليسي كاسپين،در زبان اسپرانتو كاسپيو،در اسپانيايي كاسپيو،در اِستي
كاسپيا،در فرانسوي كاسپين،در لاتين كاسپيوم،در پاكستان قزوين،در سومالي
كاسپين/قزوين،در پرتقالي كاسپيو،در پنجابي كيسپيئن،در گيلكي كاسپين دريا،در
مازندراني درياي مازندران،در كوردي درياي مازندران،در تركمنستان خزر،در تركيه
خزر،در جمهوري آذربايجان خزر،[۹]در ايران با توجه به بخشنامه دولت ايران در مكاتبات
داخلي خزر و در مكاتبات خارجي كاسپين.اگه توجه هكنيم در تمام جهان اينتا دريا ره
كاسپين گنّنه و تنها در چند كشور ترك زوون از جمله تركيه و تركمنستان و آذربايجان و
متأسفانه ايران دله خزر گنّنه.اگه به تاريخ رجوع هكنيم قوم خزر ترك تبار بينه به
همين خاطر چند كشور ترك زوون اينتا دريا ره خزر نام ورنّه.اينجه اين سوال پيش انه
كه چِه در ايران بجاي درياي كاسپين ايراني از خزر تركي استفاده بونه؟جاي تعجب
نيّه؟ما چه ارتباطي با تركان دايمي؟

اینتا دریاچه گت‌ترین دریاچه ی دِنیا هسته. هر چی شمال ور اِنی به جنوب اینتا دریای
عمق ویشته وانه. بخش جنوبی مازرون دریا و روخنه هائی که ون دله شندنّه یعنی سواحل
مربوط به ایران ، ۷۸ گونه و زیرگونه ماهی پیدا وانه. از مهمترین روخنه‌هائی که این
دریا دله شننده وانه سپیدرود و پیلورود (گت رود) و هراز ره وانه نوم بوردن. مازرون
دریا اتا از بوم‌ شناخت های جهان هسته که محیطی مناسب برای زندگی و رشد مرغوب‌ترین
ماهیای خاویاری جهان هسته. ۹۰ درصد صید ماهیای خاویاری مخصوص به این دریا هسته.

مازرون دریا دارای ذخایر گاز، نفت و خاویار هسته. کل ذخایر اثبات بَئی نفت این دریا
۵۰ میلیارد بشکه هسته و این یعنی حدود ۴ درصد از کل ذخایر نفت جهان. همینتی ۹۰ درصد
خاویار جهان این دریا جه صید وانه. اما صید بی رویه این ماهی باعث بیّه که بنا به
گفتة دانشمندان ۹۰ درصد از تعداد این ماهیان در قرن اخیر دله کم بوّه. اگه این روند
دمباله پیدا هکنه تا ۱۰ سال آینده به کلّی این دریا منقرض وونه.



https://mzn.wikipedia.org/wiki/Isa_re_Rastin_Kilisa

عیسی ره حقیقی کیلیسا ئه تا زهائه کیلیسا چین ره دله هه سه که سال ۱۹۱۷ وه پا
بایته؛

بئیتن روح‌ القدس توسط زوونون بئوت بونه و امه تایید علامت هسه بر اینتا که اما
بهشت وارثون هسمی [۱].

غسل تعمید با ئو اتا از دینی آیینون بئیتن بخشش گناهون سر و احیای دباره هسه. غسل
تعمید ونه جاری اوی شون دله انجام بوو، روخنه ئون و دریائون یا چشمه ئون دسوری.
تمعیدکر کسی هسه که شه قبلا غسل تعمید هکرد بو و مقدس اوی جا قبلا تعمید هکرد بو و
اینتا کار ره به نوم عیسی مسیح انجام دنه. و کسی که غسل تعمید بونه ونه کاملا اوی
دله قرار بیره و سر و دیم ره دیما پایین جر بوره [۲].

دینی آیین بشسن لینگ که فرد ره توانا کننه که اتا دم با عیسی ‘خدا داره. همین اتی
وه اتا همیشگی یاد به شمار شونه که فرد ونه عشق و تقدس و پاکی و خضوع و گذشت و شه
یاری ره به همیشه به یاد داره. هر کی که غسل تعمید بوو ونه شه لینگون ره عیسی مسیح
سر بشوره بشسن دجانبه ممکن هسه که اتا مناسب زمان دله به جا بیارد بوو [۳] .

آیین عیشای ربونی موقدس ایینی هسته موقدس که آدِم ره یاد یانّه که عیسی مسیح
بمردوئه. این کار باعث وانه که ونه پیروون ، جسمانیت و خون خِدا ره آیین عشای ربونی
دله اتا بوّن و وشون پیروون به زندگی همیشگی برِسِن و روز قیامت دله زنده بواشن..
این آیین ره بونه هر وقتی انجوم هدائن و فقط ات تیکه نون و ات کم انگور خانه [۴].

روز استراحت(روز استراحت یهودیا)، هفتومین روز هفته ( شنبه )، اتا تعطیل مذهبی و
مقدس ِروز از طرف خِدائه، معمولاً این روز دله این آیین ره به پا کانّه [۵].

کلمه‌ئی که جسم بشری دله فرو شونه ، صلیب سر بمرده تا ونه گوناه کم بوائه ، روز سوم
زنده بیّه و آسمون دله بورده. وه تنها نجات دهنده مردمون هسته ، آفریدگار آسمون‌ئون
و بنه ، و اتا جدی ِخِدا [۶].

رستگاری توسط خداوند رحمت و بخشایش؛ دین طریق جا بدست انه. وشون اعقاد دارننه که
مومنین ونه روح القدس ره تکیه هاکنن تا تقدس و خداوند و بشر دوستی ره برسن [۸].

«آمدن مسیح برای بار دوم آخرالزمون انجوم وانه؛ زمونی که وه بهشت جه برای داوری
دربارهٔ جهون جِر انه و پرهیزگارون زندگی جاودانه پیدا کانه ولی گوناهکاره‌ئون برای
همیشه محکوم وانه [۹].



https://mzn.wikipedia.org/wiki/Amir_Paz%C9%99varij

امیرپازواری که " امیر مازرونی " و " شیخ العجم "معروف بی‌یه ، از گت‌ترین شوعرای
مازرونی هسسه . متاسفانه زمون زندگونی این شاعر جا اطلاعات جامع و دقیقی دردست
دنی‌یه ؛ ولی اینتی که از ونه شعرامعلومه وه کشاورز از مردمون پازوار " منطقه ئی
میون بابل و بابلسر" بی‌یه که اسا بنام امیرکلا اشناسننه و شهرستان بابل دله دره .
اشعار امیر از سدها سال پیش تااسا آهنگ مخصوص و جذاب "امیری" جا بدون خوردِترین
تغییری مازرون دله بخونس بونه . وه به حضرت علی (ع) ارادت داشته و خله از آیه‌های
قورآن مجید ره عینا یا به‌شکل دکلس شعرای دله بیارده . اشعار امیر دِتا رج‌انه :
اتا دسته اونایی که گویای عشق پاک دیهاتی وه هستنه ؛ دسته دیگه شعرایی که نشون دننه
وه قورآن و اخبار و احادیث و حکمت و فلسفه و منطق و عیرفان ره کامل دونسسه. ونه
اشعار در دوجلد به نوم "دیوان امیر مازندرانی "در سال ۱۲۷۷ه .ق موطابق با
۱۸۶۰میلادی سن پترزبورگ دله چاپ هکردنه. امیر سال وفات هم مثل ونه تولد زمون معلوم
نی‌یه . از موندرجات تذکرها توممی بائویم که وه امیرکلا دله بمرده و موتاسفانه ونه
قبر هم معلوم نی‌یه و گننه امیرکلا ره به‌خاطر وه امیرکلا گننه و اینتا مَله نوم
امیرپازواری جا بییت بیّه. [۱]

اشعاری ونه جا باقی بموندسته که ویشتر در مدح ایمام علی بائوت بیّه. امروزه ونه
اشعار در قالب گونه‌ئی از آواز با ایسم یا امیری خوونی بین مردمون مازرون ریواج
دارنه. ونه اشعار ویشتر دو بیتی هسسه و با عیبارت «امیرگته» شروو بونه و ویشتر وختا
به صورت سوال و جواب شعری بیارد بونه. [۲] [۳] [۴]

هیچ یک از متون جا بمونس سده ششوم جا تا دوازدهوم هجری نشونی از پازواری دنیه.
اولین بار الکساندر شودزکو ایران شناس لهستونی سال ۱۹۸۲ میلادی ونه جا با نوم
شیخ‌العجم امیر پازواری اسم بورده و چند تاونه سروده ره چاپ هکرده. همینتی برنهارد
درن خاور شیناس روسی با همکاری میرزا محمدشفیع بارفروشی سن پترزبورگ دله مجموعه‌ئی
به نوم کنزالاسرار با ترجومه فارسی چاپ هکرده. ئیران دله هم ولین بار رضاقلی هدایت
شه بنویشتهای دله پازواری جا نوم بورده . [۵] [۶] .



https://mzn.wikipedia.org/wiki/%DB%B2%DB%B0%DB%B1%DB%B5_%D8%AD%D8%AC_%D8%AD%D8%A7%D8%AF%D8%AB%D9%87

منایِ حادثه اتا اتفاق بی‌یه که ونه سَره ۷۱۷ زائر بمردنه و ۸۶۳ نفر دیگه زخمی
بَیینه، این حادثه روز ۲۴ سپتامبر ۲۰۱۵ اتفاق دَکِته ونه دلیل شلوغی و جمعیت ِانبسی
بی‌یه که نفس‌تنگی و خفگی مردم وسّه پیش بیارده و اینتی مردمون که خاستنه بورِن
شیطون ره سنگ بَزنن، مشکل دَکِتنه.[۱]

حج گادِر کسی که خانه حاجی بَواشه، ونه جمرات دله شیطون ِسمبل ره سنگ بَزنه. این
مراسم دله بی‌یه که این اتفاق دَکته. دلیل ورودی‌هایِ دَوِستن اعلام بَیی‌یه.

ایرانی خَوِرگزاریون بائوتنه محمد بن سلمان، ولیعهدِ جانشین و جنگِ وزیر، خاسته شه
200 نفری کاروان جه بئه جمرات دله و همینسه پولیس بعضی ورودی‌ها ره ونه امنیت وسّه
دَوست بی‌یه. بعضی هم گانّه ونه ماشین خلاف جریونی که مردمون حرکت کاردنه، سرعت
بالا جه دَرشی‌یه و این مردمون ره بترسنی‌یه و وشون فِرار هاکردنه که باعث بیّه
هرج-مرج بَواشه. البته سعودی مقامات این شایعه ره تکذیب هاکردنه.[۲] [۳]

بعضی تحلیل‌کَرون هم حدس بَزونه که شاید «جنگ قدرت» باعث بَیی‌یه ملک سلمان ِریکا
(محمد بن سلمان) این کارها ره هاکنه که اینتی محمد بن نایف (ولیعهد) ِموقعیت ره
خِراب هاکنه و وه ره بی‌کفایت سِراق هاده. [۳]

اینتی که ایرنا سایت بائوته ۹۵ نفر ایرانی و جمعاً ۱۲۰۰ نفر، عربستون دله، شیطون
ِسنگ بزوئِن سَره بمردنه.[۴] ۷ نفر مازرون، ۸ نفر گلستان و ۳ نفر گیلان ِآدِم بینه.
[۵] ولی رسمی آمار اینتی هستنه:

این حادثه په ایران دله علی خامنه‌ای ۳ روز عمومی عزا اعلام هاکرده.[۱۷] ایران دله
خله‌ها این اتفاقات ره عربستونی مقامات ِبی‌کفایتی جه بدونِستنه و وشون ِپاسخگویی
ره بخاستنه.

ترکیه دله هم دینی مسائل ِوزیر بائوته که این اتفاق نَوِسته دَکفه و عربستون
ِمقامات جه بخاسته که سال‌های بعد تموم مسلمون‌ها جه کومِک بَییرن.



https://mzn.wikipedia.org/wiki/%DB%8C%D9%88%DA%AF%D8%B3%D9%84%D8%A7%D9%88%DB%8C

مختصات: ‏۴۴″ ۲۷′ ۲۰°شرقی ‏۱۴″ ۴۹′ ۴۴°شمالی﻿ / ﻿۲۰٫۴۶۲۲۲غرب ۴۴٫۸۲۰۵۶جنوب﻿ /
-۲۰٫۴۶۲۲۲;-۴۴٫۸۲۰۵۶

یوگوسلاوی یا یوگسلاوی تاریخ دله سه‌تا حکومت نوم بی‌یه که قرن ۲۰ میلادی دله پشت
ِهم غربی بالکان دله سَر کار اِمونه. این سه‌تا حکومت ِنوم، یوگوسلاوی امپراتوری،
یوگوسلاوی سوسیالیستی فدرال جمهوری و یوگوسلاوی فدرال جمهوری بینه.

یوگسلاوی ِواژه دِتا بخش ِیوگ (jug یعنی جنوب) و اسلاوی (slaveni، اسلاوی نژاد) جه
بساته بَیی‌یه.

یوگوسلاوی امپراتوری اتا کشور بی‌یه که وه ره پیش‌ته صربستون، کرواسی و اسلوونی
ِامپراتوری نوم جه اِشناسینه. این کشور جهونی جنگ اول په و ۱ دسامبر ۱۹۱۸ اسلوونی،
کرواسی و صربستون جمهوری و صربستون پادشائی اتحاد جه بساته بیّه. «اسلوونی، کرواسی
و صربستان ِجمهوری» قبلاً اتریش-مجارستون ِبی‌یه، ولی صربستون پادشائی قبل‌ته هم
مستقل بی‌یه. یوگوسلاوی ِاولین حکومت ۱۹۴۳ تا ۱۹۴۵ رسماً رِقِد بورده.

دومین کشور که یوگوسلاوی نوم جه بساته بیّه یوگوسلاوی سوسیالیستی فدرال جمهوری
بی‌یه. این نوم ره اولین بار یوگوسلاو ِمقاومت پارتیزان‌ئونِ جنبش جهونی جنگ دوم
دله بساتِنه. این کشور سال ۱۹۴۶ تغییر نوم هِدائه و ونه نوم یوگوسلاویِ خلق فدرال
جمهوری بیّه. ولی سال ۱۹۶۳ دِباره همون قبلی نوم ره وَردِگاردِنینه. این کشور،
یوگوسلاوون ِگت‌ترین حکومت بی‌یه چون که ایستریا، ریکا و زادار هم ونه دله دَیینه.
ونه ایالتون اینان بینه:

شوروی ِرقد بوردِن په، یوگوسلاوی سوسیالیستی جمهوری هم تجزیه بیّه و ونه جمهوریون
هرکامین اتا مستقل کشور بَیینه، فقط دِتا جمهوری صربستون و مونته‌نگرو باقی
بموندستنه که تا سال ۲۰۰۳ یوگوسلاوی فدرال جمهوری نوم داشتنه. سال ۲۰۰۳، ونه نوم هم
عوض بیّه و صربستون و مونته نگرو بَیی‌یه.[۱]



https://mzn.wikipedia.org/wiki/%DB%8C%D9%85%D9%86_%D8%AF%D9%84%D9%87%E2%80%8C%DB%8C%DB%8C_%D8%AC%D9%86%DA%AF

عاصفه الحزم اتا جنگی عملیات هسته که ونه سَره عربستون روز ۲۵ مارس ۲۰۱۵ جه شه
هوایی حملات ره یمن ِبَییتن و حوثیون ِدَرهاکِردِن وسّه شروع هاکرده.[۱۲] [۱۹]
عربستون حوثیون ِبالستیک ِموشکون بَییتِن، هوایی نیرو داشتِن و منطقه‌یی امنیت ره
این حمله وسّه بهانه هاکرده.[۲۰]

این عملیات ِنوم ره ملک عبدالعزیز ِاتا جمله جه بَییتنه که گاته: «الحزم أبو العزم
أبو الظفرات والترك أبو الفرك أبو الحسرات»[۲۱]

وقتی حوثیون بتونِستنه صنعا ره بَیرِن و ریاست‌جمهوری ِکاخ دله وارد بَوون، منصور
هادی، که یمن ِرییس‌جمهور بی‌یه، استعفا هِدا و بعد فِرار هاکرده و بورده عدن دله و
این شهر ره جدید ِنیشتنگا (=پایتخت) اعلام هاکرده.[۲۲] وقتی انصارالله این شهر ره
هم بَییته، وه دَربورده و عمان جه پناه بِخاسته.[۲۳] بعضی خورگزاریون گانّه که عمان
ونه بِخاستی ره قبول نَکارده و وه ره شه سامون دله جا نِدائه، همینسه وه
وَردِگِرسته حضرالموت دله. بعضی دیگه خورگزاریون هم بائوتنه وه جیوبتی یا عربستون
دله دَره.[۲۴] همین گادِر که خورگزاریون دَیینه گمونه‌زنی کاردنه، اتا فیلم تَنِک
بیّه که ونه دله منصور هادی اتا بالون جه ریاض دله پیاده وانه و محمد بن سلمان، که
عربستون ِدفاع ِوزیره، ونجه استقبال کانده. رسمی مقامات بائوتنه که وه خانه شنبه
بوره شرم‌الشیخ تا عرب کشورون اتحادیه دله شه گپ ره بَزنه.[۲۵]

عربستون، مصر، متحده عربی امارات، کویت، بحرین و قطر شه نظامی حمله ره یمن ِبَییتِن
وسّه شروع هاکِردنه. پاکستون، اردن، مراکش و سودان هم بائوتنه خانّه این جنگ دله
عربستون ره کومِک هاکِنِن. آمریکا هم این حملات دله لجستیکی کومِک کانده.[۴]

عربستون بائوته که اولیه حملات دله بالون جه صعده ره بَزونه و ۱۰۰ جنگنده، ۱۵۰۰۰۰
سرباز و دریایی واحدون ره برسنینه که بعضیا چتر جه عدن دله پیاده بَیینه[۴] ولی
انصارالله بائوته که پنجشنبه ظهر فقط نزدیک ۳۰تا خارجی بالون بَدینه و ۱۰۰تا بالون
چاخان بی‌یه.[۲۶] امارات ۳۰تا بالون، بحرین ۱۵تا بالون، کویت ۱۵تا بالون، قطر ده
بالون، اردن ۶تا جِت، مراکش ۶تا بالون[۱۲] و مصر هم ۴تا کشتی، 16 بالون و چنتا
ناوچه بَرِسِنینه.[۲۷] [۲۸] این جنگ ِشروع بَیّن په، مصر ِدریایی نیرو جه این چارتا
کشتی راه دَکِتنه که سوئز کانال جه بورِن سرخ دریا دله.[۲۷]

همون اولین روز اتا فیلم تَنِک بَیّه که محمد بن نایف، عربستون ِولیعهد، دَره شخصاً
نظامیون جه ملاقات کانده و عملیات ِنقشه‌کشی سَر حاضره، اتی که خورگزاریون بائوتنه
وه شخصاً عملیات ِرهبری ره انجام دِنه.[۹] روز ۲۹ مارس هم هاآرتص روزنومه بائوته که
حوثیون ره ۵ هزارتا ایرانی، لبنان ِحزب‌الله ِاعضا و عراقی شبه‌نظامیون آموزش
هِدانه. [۲۹]

همون اولین روز حوثیون بائوتنه که چنتا عربستونی سرباز ره دستگیر هاکِردنه[۳۰] و
اتا اماراتی بالون هم سقوط هاکرده. [۱۵] پرس تی‌وی ِخَوِرگزاری بائوته که اولین روز
دله عربستون شه هوایی حملات سَره «نصر ِمسکونی مجتمع»، که صنعای ِشمال دَره، ره هم
بَکوبِسته و ده‌ها نفر من‌جمله ات سِری وَچه بمردنه و یا زخمی بَیینه و یمن ِمقامات
۲۲ نفر غیرنظامی ِبَمِردِن ره تأیید هاکِردنه.[۴]

عربستون همون اولین ساعات جه یمن ِهوایی سامون ره «پرواز ممنوع» ِمنطقه اعلام
هاکرده[۳۱] و صنعای ِبین‌اللملی فرودگاه ره رِقِد بِدا تا یمن ِهوایی نیروئون ونجه
استفاده نَکانِن. [۳۲] العناد ِپایگاه هم که آمریکا یمن دله بِسات بی‌یه و حوثیون
وه ره روز قبل ِحمله بَییت‌بینه، هوایی حملات ِپه دَکِته منصور هادی ِطرفدارون دَس.
[۲۷]

این حملات دله همین‌جور حوثیون ِاردوگاهون، صنعای ِریاست‌جمهوری ِکاخ، نظامی ِپلیس
و ویژه‌ی ِنیروئون ِپایگاه که علی عبدالله صالح ِمطیع هستنه ره بمبارون هاکردنه[۳۳]
و جنوبی مناطق دله، سنحان ِشهر دله «حمید ِکمپ» ره بَزونه که این شهر علی عبدالله
صالح ِزادگاه هسته.[۳۴]

روز ۲۷ مارس بعضی منابع بائوتنه که حوثیون اِسا خانّه باب‌المندب ره دَوِندِن و ونه
سو موشک نشونه بَییتنه. این کانال اتا مهم و استراتژیک ِمنطقه هسته و ۶۵% جهونی
تجارتون این کانال جه ونه رَد بَواشه.[۳۵] حوثیون روز بعد هم بائوتنه که نظامیونی
که بازنشست بَیینه، ونه وَردَگِردِن شه کار ِسَر و مدارس ونه وا بَواشه.[۳۶]

اتا یمنی مسئول که نخاسته ونه نوم ره باوِّن، ۲۸ مارس بائوته حدود ۸۰ نفر حملات دله
بمردنه که وشون دله بعضی حوثی‌ها هم دَرنه ولی ویشته صالح ِنیروئون جه هستنه. وه
گاته که هیژده‌تا غیرنظامی، من‌جمله شیش‌تا وَچه، اتا فقیر ِمنطقه، که صنعای
ِفرودگاه پَلی بی‌یه، دله بَمردنه.[۱۸]

۲۹ مارس عربستون بائوته که ایران هر روز لااقل دِتا بالون ره اسلحه پِر کارده و
وَرده یمن که بتونِستنه ونه دَم ره بَیرِن. [۳۷] ایران این خَور ره تکذیب هاکرده و
بائوته که فقط حوثیون وسّه دِوا رَسِنی‌یه.[۳۸]

روز ۲۹ مارس عربستونی بالون‌ها عدن دله حوثیون ِمواضع ره بمبارون هاکردنه.[۲۹] و
روز ۳۰ مارس سودان اعلام هاکرده که سومالی جه اجازه بَییته تا «بربره‌ی ِهوایی
پایگاه» جه این جنگ دله استفاده هاکنه و اونجه جه حوثیون جه جنگ دَکفه.[۳۹]

۳۰ مارس وسّه بعضی خَوِرون سِراق دانه که عربستون حتی یمنیونی که فِرار هاکردنه و
بوردنه «سامون‌سَری کمپ» ِدله دَرنه ره چار بار بمبارون هاکرده و حدوداً چـِل نفِر
این قضیه سَره بَمردنه. بعضی گزارشون گانّه عربستون سعی کانده تا تونده معمولی
سِره‌ئون و زیرساختون ره حمله هاکِنه.[۴۰] [۴۱] صلیب سرخ ۳۱ مارس بائوته که عربستون
نی‌یِنّه دِوا و امدادی کمکون ره مردِم جه بَرِسِنیم[۴۲] ولی ایران این عملیات ِپه
۲۱ تُن دِوا حوثیون وسّه بَرِسِنی‌یه.[۴۳] روز ۱ آوریل هم عربستون الحدیده‌ی ِشهر
ره بمبارون هاکرده که ۲۳ نفر غیرنظامی اتا لبنیات ِشرکت ِتَش بَییتِن په
بَمردنه.[۴۴] البته بعضی منابع کارخنه‌ی ِتَش بَزوئِن ره شورشیون ِکار دونّه.[۴۵]
هفتمین روز گادِر، یونیسف اعلام هاکرده که این چن روز دله حداقل ۶۲تا وَچه بَمردنه
و ۳۰تا وَچه زخمی بَیینه.[۴۶]

دوم آوریل یمن و عربستون ِسامون سَر دِ طرف زمینی جنگ دَکِتنه که عربستون ِاولین
سرباز اونجه بَمرده.[۴۷] همین روز اتا خور هم تَنِک بیّه که گاته اسرئیلیون این جنگ
دله عربستون ره دَر کومِک کانّه و وشون ِبالون‌ها حوثیون ره بَزونه.[۴۸]

روز ۲۸ مارس شرم‌الشیخ دله عربی کشورون اتحادیه‌ی ِسران جلسه بی‌یِشتنه و منصور
هادی این جلسه دله دَیی‌یه. عبدالفتاح السیسی، مصر ِرئیس جمهور، افتتاحیه دله
بائوته که «مشترک ِعربی ارتش» ِتشکیل بَیّن جه حمایت کانده.[۴۹] منصور هادی هم این
جلسه دله بائوته که «حوثیون یمن ِارضی تمامیت ره نقض هاکردنه. وشون مساجد ره منفجر
کانّه و تموم نظامی تجهیزات ره بَدِزدینه و…»[۵۰] اون گادِر که وه خاسته گپ بَزنه،
فؤاد معصوم، عراق ِرییس‌جمهور که سُنی هسته، جلسه ره اعتراض وسّه تَرک هاکرده.[۳۶]

الجزایر ِخارجه‌امور ِوزیر هم اتا سه‌مرحله‌یی طرح هِدا که «آتش‌بش» بَواشه.[۵۱]
فؤاد معصوم هم اتا جدید ِطرح هِدائه و «صلح» جه گپ بَزوئه. عربستون ِشاه هم این
مراسم دله دَیی‌یه و بائوته این جنگ ره ادامه دِنه. این مراسم ِپه وه و منصور هادی
وَردِگردِستنه ریاض. [۳۶]

عرب اتحادیه‌ی ِپایانی بیانیه دله بائوتنه که این سازمان ونه اتا مشترک ِنظامی واحد
بسازه تا «اضطراری زمون» (لیبی و یمن ِمسائل واری) وسّه مسائل ره حل هاکنه. وشون
تأکید هاکِردنه که تا اون گادِر که انصارالله تسلیم نَواشه، جنگ ونه دمباله پیدا
هاکنه. [۵۲]

یمن ِجنگ همیشه بتونده باب‌المندب ِامنیت ره تهدید هاکنه. تنگه‌یی که ونه دله
کشتیرانی وانه و نفت اینجه جه اروپا، آسیا و آمریکا دله تَنِک وانه. سال ۲۰۱۳
میلادی، روزانه بیش از ۳.۴ میلیون بشکه نفت اینجه جه عبور هاکرده.[۵۳]

همین که یمن ِجنگ ِخَورون تَنِک بَیینه، نفت ِقیمت سه درصد ویشته بیّه[۵۴] و لندن
ِبورس دله ۲.۵ دولار، یعنی ۴ درصد قایده، ویشته بیّه و ۵۹ دولار جه بَرِسی‌یه.[۵۵]

عربستون ِبورس که مهم‌ترین منطقه‌یی بورس بی‌یه و دوبی ِبازارون تحت تأثیر قِرار
بَییتنه و سقوط هاکِردنه. عربستون ِبورس ِتدول چار درصد سقوط داشته و زیر هشت هزار
و پونصد واحد جه برسی‌یه ولی دِباره رُشد هم داشته و 8 هزار و 705 واحد سَر
هِرِسّائه. دوبی دله هم، شیش درصد بازار ِشاخص کم بیّه و بعد دوبی ِمالی ‌شاخص
ویشته بیّه و ونه ارزش جه کم بَیّن همون سه و نیم درصد سَر کَته. ابوظبی ِسهام هم
دِ درصد سقوط داشته. قطر ِبورس هم ۱.۴ درصد سقوط هاکرده. کویت ِبورس ۲.۶ درصد کاهش
داشته. مسقط و بحرین هم ۲.۵ و ۰.۵ درصد کاهش داشتنه. تحلیل‌کَرون گانّه که
سهامدارون ترسِنّه که این جنگ دله ایران هم حوثیون جه کایری هاکِنه.[۵۶]

چند روز په که عربی کشورون ِاتحادیه جنگ جه حمایت هاکرده، این سهام‌ها دِباره
ات‌کمه ویشته بَیینه و نفت ِقیمت وَردَگِردِسته. نورالدین الحموری، کارشناس، گانه
که اینتی جنگ‌ها موقتاً قیمت ره ات‌کمه بالا-پایین یارنه ولی خله وشون تأثیر نتونده
بائه. عربستون هم اَنده نفت دانّه که بتونه ونه قِیمِت ره شه تعیین هاکنه.[۵۷]



https://mzn.wikipedia.org/wiki/%DB%8C%D8%BA%D9%85%D8%A7

یغما گلرویی (بزائه ۶ مرداد ۱۳۵۴ هجری شمسی، ارومیه دله) اتا ایرانی ترانه‌سرا،
مترجم، نویسنده و بازیگر هسته.

ونه آثار شعر، داستان، ترجمه، فیلم‌نومه و... ِسبک جا منتشر بَیینه و ونه شعرون ره
خوننده‌ئونی سیاوش قمیشی، امیر کریمی، حسن شماعی زاده، معین، امید، شاهین نجفی،
فرهاد جواهر کلام، ناصر عبدالهی، شادمهر عقیلی، قاسم افشار، سعید شهروز و رضا
یزدانی واری تااسا اجراء هاکردنه.

ونه همکاریون شاهین نجفی جه آلبوم هیچ، هیچ، هیچ دله خله ونه بقیه‌ی آثار جه فرق
کارده. شاهین نجفی هم همین آلبوم دله اتا آهنگ، که ونه نوم «ته ره ناتمه نشو»
(فارسی جه: نگفتمت نرو) بی‌یه ره، ونه وسّه بخوندسته.[۱]

یغما گلرویی اسا خله مریض هسته و ونه ریه وه ره اذیت کانده. وه هنر و ادبیات جه
کنار بکشی‌یه و بائوته که دیگه نخانه هیچ فعالیت ادبی یا هنری داره.[۲] شاهین نجفی
این خَور په، ونسه پیغوم برسنی‌یه و ونه کار ره غلط بدونسته.[۳]



https://mzn.wikipedia.org/wiki/%DA%AF%DB%8C%D9%84_%DA%AF%DB%8C%D9%84%D8%A7%D9%86%D8%B4%D8%A7%D9%87

گیل گیلانشاه که ونه لقب فرشواذگرشاه بی‌یه و کلاً گیل گاوباره نوم جه معروف بی‌یه،
اولین اسپهبدی هسته که گاوباریون ِسلسله ره تبرستون دله بَرِسِنی‌یه. وه ساسانیون
ِتیر و تِبار جه بی‌یه و اول گیلان دله حکومِت داشته. وه بِموئه تبرستون دله چن سال
آذرولاش (تبرستون ِساسانی والی) ِارتش دله دَیی‌یه و ترکمون‌ها جه جنگِسته.

زمونی که گیل‌گیلانشاه شُهرت بجنگِستن وسّه زیاد بَیی‌یه، مسلمون ِعرب‌ها
دَکلِست‌بینه ایران دله و یزدگرد سوم دَر فِرار کارده. وه وَردَگِردِسته گیلان و
اتا لشکر هِمراهی سال بعد بموئه تبرستون ره بَیره. وه یزدگرد ِحمایت ره جذب هاکرده
و رویان ره بی اینکه جنگ هاکِنه آذرولاش جه بَییته ولی دیگه مناطق دله آذرولاش
هَنتا شه حکومِت ره داشته.

آذرولاش که بَمِرده، گیل‌گیلانشاه ونه مناطق ره شه وسّه بَییته. وه عربون جه چن‌بار
جنگ هاکِرده و وشون ره نی‌یِشته که هیچ وقت تبرستون و گیلان ِاصلی سرزمین ره
بَییرن. عربون حداکثر تونِستنه تا گرگان، دماوند، تمیشه و دیگه شهرونی که سامون سَر
دَیینه ره فتح هاکِنِن.

گاوباره دِتا ریکا داشته: اولی دابویه و دومی پادوسپان بی‌یه. پادوسپان شه پییر
ِحکومِت گادِر رویان ِامارِت دله هِنیشته و این منطقه ونجه ونه زک و زا وسّه ارث
بَموندِسته که این خاندان ره «پادوسپانیون» گانّه. ولی دابویه، که گت ِریکا بی‌یه،
شه پییر ِجانشین بَیی‌یه و گیلان و تبرستون ِحکومت ره داشته و ونه خاندان نوم ره
«دابویگون» گانّه.

وه اتا ساسانی تِبار ِخانواده دله دِنیا بموئه. وشون ِخاندان اوائل ساسانیون ِفرمان
په دربند دله حکومِت داشتنه. ونه گت‌پییر، فیروز، بتونِست بی‌یه دربند جه بـِئه و
خزر، سقلاب و کییفی روسون ره شه میس دله بَیره. فیروز بعدته بموئه گیلان دله و
گیلکون جه متحد بیّه و وشون جه زن بخاسته. این زن جه اتا وَچه دِنیا بموئه که ونه
نوم ره گیلانشاه بی‌یِشتنه. رَمّالون گیلانشاه ره قول هِدابینه که اتا وَچه یانّه
که گت ِشاه وونه. گیلانشاه ِوَچه گیل‌گیلانشاه هسته که وقتی دِنیا بموئه، خله قشِنگ
وَچه بی‌یه.[۲] [۳]

سال ۶۴۲ میلادی — که ۲۲ هجری قمری و ۱۱ یزدگردی جه برابری کانده — گیلانشاه بَمرده
و ونه ریکا، گیل‌گیلانشاه ونه جانشینی سَره، گیلان ِحاکم بیّه و گیلکون و دیلمیون
ونجه بیعت هاکِردنه. [۳]

زمونی که گیل گیلانشاه حکومِت ره بَییته، منجّمون و رَمـّالون وه ره گاتِنه که
بتونده تبرستون ره بَییره. وه که خله بقیه جه اعتماد نَکارده، تصمیم بَییته رعیتون
واری بِئه تبرستون دله؛ همینسه شه بَدِل ات نفر ره گیلان دله بی‌یِشته و شائی جِمه
ره بُته، گالشی لباس دَکارده و تیسابه‌لینگ راه دَکته که بِئه تبرستون دله. وقتی
تبرستون ِمِلک دله دَکِته، مردِمون که دینه وه گودار ره موندِنه و کوه جه بِموئه،
خیال هاکِردنه وه اتا کوهی رعیت هَسته و وه ره «گاوباره» گاتِنه.

گاوباره تبرستون ِگت ِآدِمون جه ملاقات کارده و وشون جه رَفِق بی‌یه. وه خلاصه
بتونِسته بوره تبرستون ِحاکم پَلی. اون گادِر آذرولاش این مقوم سَر دَیّه و ونه سَر
تبرستون ِشرقی سامون جه گرم بی‌یه چون ترکمون‌ها، که بفهمست بینه ایران ِساسانی
حکومِت دَره مسلمون ِعرب‌ها جه جنگ کانده، فرصت پیدا هاکرد بینه که حمله هاکِنِن و
ایران ِبعضی ایالات ره خراسان وَر جه بَییرِن.

گاوباره که این اوضاع ره بَدی‌یه، بورده آذرولاش ِارتش دله تا ترکمون‌ها جنگ دله
شرکِت هاکِنه. وه اتا جنگ دله ترکمون‌ها جه خله خار بَجِنگِسته و شه دلیری ره سِراق
هِدائه. اینتی ونه شهرت تبرستون دله دَپیته و معروف بیّه. وه جنگ که تموم بیّه په،
آذرولاش جه اجازه بَییته که وَردِگِرده گیلان تا شه زن و وَچه ره شه همراه بیاره.
[۴]

گاوباره وقتی وَردِگِرسته گیلان، یَتّا چن هزار نفری لشکر گیلکون و دیلمیون جه
بِساته و یک سال په تبرستون ره لشکر دَکشی‌یه. آذرولاش زمونی که بفهمسته چه خَور
هسته، اتا نومه‌رسون ره بَرِسنی‌یه مدائن تا یزدگرد سوم، ساسانیون ِآخرین پادشاه،
ره خـَور هاده که شمال ِاوضاع چـِتی‌ئه. یزدگرد نومه‌ی ِجواب دله ونجه بِخاسته که
بوره تحقیق هاکِنه که وه کِنه زک و زا هَسته. وقتی آذرولاش جِواب هِدا که وه اتا
ساسانی خاندان جه هَسته و ارمنیه و گیلان جه بِمو، یزدگرد بائوته که اِما شه
فامیل‌ها جنگ نَکامبی و آذرولاش جه بِخاسته که ونجه صلح هاکنه و ونه فرمان ره اطاعت
هاکِنه. آذرولاش هم رویان ره گاوباره تسلیم هاکِرده. یزدگرد هم اتا جِمه (=خلعت)
گاوباره وسّه بَرِسِنی‌یه و وه ره «فرشواذگرشاه»[یادداشت ۱] لقِب هِدائه.[۵] سال
۶۶۱ میلادی (۴۰ هجری) گاوباره شه پچوک‌ته ریکا، پادوسپان، ره بَرِسِنی‌یه رویان دله
و اون شهر ِحکومِت تا گاوباره دَیی‌یه، پادوسپان دَس دَیّه. [۶]

سال ۶۶۶ میلادی (چارده سال بعد اینکه یزدگرد سوم بمرده)، آذرولاش دَر کا (=بازی)
کارده که اسب سَر جه دَکِته و بَمِرده. این گادِر گاوباره بموئه و ونه سامون ره
تصرف هاکِرده. وه بَرین‌وَر ۱۵ سال دیگه هم تبرستون و گیلان سَر حکومِت داشته.[۵]
ونه سامون گیلان جه بی‌یه تا گرگان و وه تموم این مناطق شه وسّه قشنگ‌قشنگ کاخ
بِساته ولی تا آخِر گاوباره‌ی ِنیشتنگا (=پایتخت) همون گیلان دله بموندِست بی‌یه[۷]
و تاریخدون‌ها احتمال دِنّه فومن ونه اصلی نیشتنگا بی‌بائه.[۸] گاوباره‌ی ِدوره
احتمالاً سکه نِساتنه چون وه و ونه جانشین ِدوره جه هچّی سکه پیدا نَیّه.[۹]

آخرین سال‌هایی که آذرولاش حکومت کارده یا همون گادِر که بَمرده، ترکمون‌ها تبرستون
ِشرقی سامون وَر جه حملاتی داشتنه که آذرولاش ِارتش نتونستنه این حملات سَره اونتی
که وسّه بائه، مردِم جه حفاظت هاکِنِن. همینسه تبرستون ِشرقی مناطق ِمردِم جمع
بَیینه و «باو»[یادداشت ۲] جه بِخاستنه که وشون ِرهبری ره عهده بَیره و ترکمون‌ها
جه جنگ هاکِنه. باو وشون جه بیعت بَییته و باوندیون ِسلسله اینتی بِساته بَیّه.[۷]

ابن اسفندیار ِکتاب دله باو و گاوباره‌ی ِارتباط جه هِچّی نَویمبی ولی چراغعلی
اعظمی سنگسری شه کتاب دله گانه که احتمالاً گاوباره وقتی حکومِت ره آذرولاش جه
بَییته، باو ره شرقی مناطق دله باقی بی‌یِشته و باو ونجه اطاعت هاکرده چون اَی
پـِیی‌ته ابن‌اسفندیار بنویشته که گاوباره‌ی ِنَوه باوندیون جه خار ِارتباط
داشتنه.[۱۰]

سوخرای چاروم (الندای ِریکا) هم احتمالاً کارنوندیون ِسلسله جه گاوباره‌ی ِمعاصر
بی‌یه و گاوباره وشون ره هم، باوندیون سون، کار نداشته. کارنوندیون هم تبرستون بعضی
شرقی مناطق دله دَیینه و احتمالاً گاوباره جه اطاعت کاردنه. چون اَی پِیی‌ته ویمبی
که گاوباره‌ی ِجانشین وشون ِحکومِت ره رِقِد دِنه.[۱۰]

گیل گیلانشاه سرجمع پنج‌تا خلیفه جه معاصر بی‌یه که سه‌تای ِاول راشدین جه بینه و
دِتای ِبعدی امویون جه هَستنه. ولی وشون‌ها هیچ‌کامین (=هیچ‌یک) نتونِستنه
گاوباره‌ی ِسامون دله بـِئِن[۱۰]:

محمد بن جریر طبری شه کتاب دله — اونجه که ۱۵ تا ۱۳۲ هجری ِاتفاقات ره توضیح دِنه —
گانه که عُمَر ِدوره «نعیم بن مقرن» اتا لشکر جه کومس، ری و دماوند ره بَییته و ونه
بِرار «سوید» سال ۲۲ هجری بسطام ِراه جه گرگان ره حمله هاکِرده که اونجه‌ی
ِاسپهبدون ونجه گپ بَزونه و صلح‌نومه بنویشتنه. طبری اینجه گانه که گرگان ِاسپهبدون
شه وسّه اتا گت ِاسپهبد داشتنه که دیگرون ِرییس بی‌یه و بوردنه ونجه صلح هاکِردِن
وسّه اجازه بَییتنه. طبری این گت ِاسپهبد ره «فرخان» معرفی کانده که نتونده دِرِس
بائه چون عُمر ِدوره آذرولاش و گاوباره این مِقوم ره داشتنه. ضمناً این داستان دله
تبرستون فتح نَیّه و فقط گرگان ِاسپهبدون این شهر وسّه صلح‌نومه بَنویشتنه تا عربون
و جنگ‌هاکردِن ره شرقی سامون سَر جه رَفع هاکِنِن.[۱۱]

عثمان، سومین خلیفه، ِدوره خَوِر ونجه بَرِسی‌یه که خراسان دله بعضی تازه
مسملون‌بَیی‌ئون شه زرتشتی دین سَر وَردَگِرستنه. وه همینسه دِتا لشکر ره
بَرِسنی‌یه خراسان سمت و بائوته هرکامین زودته اونجه‌ی ِمردمون ره سرکوب هاکِنه،
خراسان ِوالی وانه. «عبدالله بن عامر» زودته بَرِسی‌یه و نیشابور دله شه جنگ ره
شروع هاکِرده ولی «سعید بن عاص» که دیر بَرِسی‌بی‌یه، بورده گرگان ِوَری و اونجه ره
محاصره هاکِرده. وه گرگان ِمردِم جه دویست هزار درهم بَییته و وشون ره زورپـِشتی
مسلمون هاکِرده. جریر طبری گانه که وه گرگان ِبَییتِن په، بورده تمیشه دله و اونجه
مردمون ره قتل‌عام هاکرده. بعضی کتاب‌ها دله بنویشتوئه که ایمام حسن و حسین این جنگ
دله دَیینه و سعید ره هِمراهی کاردنه. البته این جنگ دله هم مسلمون‌ها نتونِستنه
تبرستون دله بِئِن و تمیشه جه ویشته جر نشینه. [۱۲]

مصقله اتا مسلمون ِسردار نوم بی‌یه که ایمام علی ره پِشت هاکرد بی‌یه و معاویه وسّه
جنگ کارده. وه معاویه جه چارهزار نفر ارتشی بخاسته تا وشون جه تبرستون ره بَیره.
ونه لشکرکشی گادِر اتا تنگه دله جه رَد بی‌یه که تبرستون ِسربازها ونه ارتش ره تنگه
دله گت‌گت سنگ جه نابود هاکِردنه. این جنگ اَنده اون گادِر معروف بَیبی‌یه که اتا
عربی ضرب‌المثل بسات‌بینه که «حتی یرجع مصقله من طبرستان» یعنی «سَو هاکِنین
هرگادِر که مصقله تبرستون جه بمو این کار ره هاکنین». ابن فقیه شه کتاب دله بائوته
که این گادِر گت فرخان تبرستون دله حکومت کارده ولی همونتی که ابن اسفندیار گانه،
این جنگ احتمالاً گاوباره دوره شِنه.[۱۳]

معاویه‌ی ِخلافِت گادِر «محمد بن اشعث کندی» مأموریت بَییته که تبرستون ِوالی
بَواشه. وه گاوباره جه اتا پیمون‌نومه بَنویشته که بتونه بِئِه تبرستون دله، ولی
وقتی که خاسته این کار ره هاکِنه، گاوباره‌ی ِارتش ونه دور تا دور ره بَییتنه و ونه
ریکا ره بَکاشتنه و وه ره کور هاکِردنه ولی وه بتونِسته فرار هاکِنه. این جنگ
احتمالاً میون ۵۴ تا ۵۶ هجری اتفاق دَکِته. من‌بعد تا ۴۳ سال مسلمون‌ها فقط تبرستون
ِسامون‌سَر جنگِستنه و اجازه نِداشتنه که تبرستون سامون دله بِئِن.[۱۴]

گیل گیلانشاه آخِرسَری سال ۶۸۱ میلادی دله (۶۲ هجری، ۲۹ تبری و ۵۰ یزدگردی)
بَمرده[۵] و وه ره گیلان دله چال هاکِردنه.[۱۴] وه دِتا ریکا داشته. اولی نوم
دابویه بی‌یه که ونه بمردِن په گیلان دله جانشینی ِتخت سَر هِنیشته و دومی پادوسپان
بی‌یه که پادوسپانیون ِسلسله ره رویان دله بِساته و شه بِرار ِفرمان په دَیی‌یه.
[۱۵]



https://mzn.wikipedia.org/wiki/%DA%AF%DB%8C%D9%84%D9%88%D9%86_%D8%AC%D9%87_%D9%85%D9%88%D8%B1%DB%8C

گیلون جمهوری که وه ره گیلون سرخ جمهوری، سِرخ جنگلی حکومت و ایران شوروی جمهوری هم
گاتنه اتا سوسیالیستی جمهوری بی‌یه که روز یکشمبه ۱۳ وهمنه‌ما ۱۴۳۱ (برابر ۱۹۲۰
میلادی، خورداد ۱۲۹۹ خورشیدی)، میرزا پچیک‌خان جنگلی وه ره گیلون دله بساته. این
حکومت خاورمیونه دله، اولین‌بار دولتی بی‌یه که شاهی رژیم بدِل جمهوری بَیبی‌یه،
جنگلیون بتونسنه کیایی شاء ره گیلون و مازرون (ونه غرب‌وَر جه) دَربَوَرِن، جنگل ره
کار، میرزا پچیک‌خان رهبری جه، مازرونی ۱۴۲۶ سال پا بیته و هفت سال درازو
بَکیشی‌یه. وشون ایران ره سرخ بولشوویک کومیته دَس جه آزاد هاکردنه.

وشون کار خار پیش نَشی‌یه که بولشوویکونی که شوروی ِهوادار بینه شَلم‌شوربا هاکردنه
و میرزا، همینتا وسه اتا نومه مسکو سه برسنی‌یه و لنین ره بائوته: «ایران مردِم
نخانّه که بولشوویکون ِبرنومه جه تن هادن» همینتا گب وسه یب‌یه که شوروی، شه
هوادارون ره یاری هدا و میرزا پشتی جه کودتا دکفه و خالوقربون بیّه جمهوری سر.

آخرسری، میرزا، گائوگ (هوشنگ) همراه درشی‌یه که خلخال‌ پَلی، انده وَرف و سرما سخت
بیّه وشون میرزا ره بکاشتنه و جمهوری ره رِقِد بدانه.



https://mzn.wikipedia.org/wiki/%DA%AF%DB%8C%D9%84%D9%88%D9%86_%D8%AC%D9%87%E2%80%8C%D9%85%D9%88%D8%B1%DB%8C

گیلون جمهوری که وه ره گیلون سرخ جمهوری، سِرخ جنگلی حکومت و ایران شوروی جمهوری هم
گاتنه اتا سوسیالیستی جمهوری بی‌یه که روز یکشمبه ۱۳ وهمنه‌ما ۱۴۳۱ (برابر ۱۹۲۰
میلادی، خورداد ۱۲۹۹ خورشیدی)، میرزا پچیک‌خان جنگلی وه ره گیلون دله بساته. این
حکومت خاورمیونه دله، اولین‌بار دولتی بی‌یه که شاهی رژیم بدِل جمهوری بَیبی‌یه،
جنگلیون بتونسنه کیایی شاء ره گیلون و مازرون (ونه غرب‌وَر جه) دَربَوَرِن، جنگل ره
کار، میرزا پچیک‌خان رهبری جه، مازرونی ۱۴۲۶ سال پا بیته و هفت سال درازو
بَکیشی‌یه. وشون ایران ره سرخ بولشوویک کومیته دَس جه آزاد هاکردنه.

وشون کار خار پیش نَشی‌یه که بولشوویکونی که شوروی ِهوادار بینه شَلم‌شوربا هاکردنه
و میرزا، همینتا وسه اتا نومه مسکو سه برسنی‌یه و لنین ره بائوته: «ایران مردِم
نخانّه که بولشوویکون ِبرنومه جه تن هادن» همینتا گب وسه یب‌یه که شوروی، شه
هوادارون ره یاری هدا و میرزا پشتی جه کودتا دکفه و خالوقربون بیّه جمهوری سر.

آخرسری، میرزا، گائوگ (هوشنگ) همراه درشی‌یه که خلخال‌ پَلی، انده وَرف و سرما سخت
بیّه وشون میرزا ره بکاشتنه و جمهوری ره رِقِد بدانه.



https://mzn.wikipedia.org/wiki/%DA%AF%DB%8C%D9%84%D9%88%D9%86_%D8%AC%D9%85%D9%87%D9%88%D8%B1%DB%8C

گیلون جمهوری که وه ره گیلون سرخ جمهوری، سِرخ جنگلی حکومت و ایران شوروی جمهوری هم
گاتنه اتا سوسیالیستی جمهوری بی‌یه که روز یکشمبه ۱۳ وهمنه‌ما ۱۴۳۱ (برابر ۱۹۲۰
میلادی، خورداد ۱۲۹۹ خورشیدی)، میرزا پچیک‌خان جنگلی وه ره گیلون دله بساته. این
حکومت خاورمیونه دله، اولین‌بار دولتی بی‌یه که شاهی رژیم بدِل جمهوری بَیبی‌یه،
جنگلیون بتونسنه کیایی شاء ره گیلون و مازرون (ونه غرب‌وَر جه) دَربَوَرِن، جنگل ره
کار، میرزا پچیک‌خان رهبری جه، مازرونی ۱۴۲۶ سال پا بیته و هفت سال درازو
بَکیشی‌یه. وشون ایران ره سرخ بولشوویک کومیته دَس جه آزاد هاکردنه.

وشون کار خار پیش نَشی‌یه که بولشوویکونی که شوروی ِهوادار بینه شَلم‌شوربا هاکردنه
و میرزا، همینتا وسه اتا نومه مسکو سه برسنی‌یه و لنین ره بائوته: «ایران مردِم
نخانّه که بولشوویکون ِبرنومه جه تن هادن» همینتا گب وسه یب‌یه که شوروی، شه
هوادارون ره یاری هدا و میرزا پشتی جه کودتا دکفه و خالوقربون بیّه جمهوری سر.

آخرسری، میرزا، گائوگ (هوشنگ) همراه درشی‌یه که خلخال‌ پَلی، انده وَرف و سرما سخت
بیّه وشون میرزا ره بکاشتنه و جمهوری ره رِقِد بدانه.



https://mzn.wikipedia.org/wiki/%DA%AF%DB%8C%D9%84%D8%A7%D9%86_%D8%AA%D8%A7%D8%B1%DB%8C%D8%AE

گیلون و مازرون دِتا سرزمین هسته که ئیران شومال دره. گیلون و مازرون تاریخ خله
همدیگه ره ربط دانّه و چه‌کوت نویسا این دِتا سرزمین ره اتا دونّه و وشون تاریخ ره
با هم نویسنّه.

اتا از مئروفترین و قدیمی‌ترین مردمونی که به عونوان ساکنای گیلون موعرفی بَینه،
قوم کاس هستنه که از دِتا تیره‌ی کاسپی و کاس‌سی تشکیل بینه. پی به معنای ئو هسته و
کاسپی یعنی کاسی‌ئونی که دریو کینار درنه و سی هم به معنای سنگ و کلوخ هسته و به
کاس‌سی یعنی کاسی‌ئونی که کوئی بینه.

آمردون یا مردون اتا تیره بینه که مازرون غرب و گیلون شرق دله دینه. وشون ابل میونی
آسیا دله دینه ولی مرویون وشون ره اونجه جا در بکردنه و وشون بمونه ماتزرون دله
وشون نیشتنگا آمل شهر بی‌یه. آمل نوم ابل آمرد بی‌یه و کم‌کم که آمردون شه زوون ره
یادهاکردنه و ایرانیج زوون‌ئون ره گنش کردنه اینتا نوم هم امروزی جور دربمو. بعد
ایکه آریاییون بمونه ئیران دله وشون جنگ هکردنه ئو وشون اینتا وسر که اتا کچیک
طایفه این جنگ ئون دله شکست بخردنه ئو ارمنستون، آذربایجان ئو پارس دله پخش بینه.

کاکی‎ئون ابّل تبرستون علویون جا حیمایت کاردنه ولی کم‎کم شه اتا موستقلی حکومت را
دمبدانه. وشون ویشته گیلون دله حکومت کاردنه .

ئیران دولت خله مازرون ئو گیلون جا نرسیه ئو ایجاهان دله روسیه خله نفوذ داشته.
روسون هم ایجاهان خانون جا مونند ممدولی خان تنکابونی جا پشتیبونی کردنه تا وشون
روسیه منافع ره ئیران شمال دله حفظ هکنن. وختی که جهانی اول جنگ سر بیته روسون
گیلون ئو مازرون ره دکلسنه. ولی تهرون دولت هیچ کاری نکرده همینا وسر میرزا کچیک
خان جنگلی اتا از مشروطه اینقلاب موبارزون اتا حزب درست هکرده که ونه نوم جنگل نهضت
بیه. اینتا حزب اتا نظامی شاخه داشته که ونه جا بتونسه روسون جا جنگ هکنه اتی مودت
که بیه روسیه دله کومنیستی اینقلاب بیه. ئو روسیه دولت شه ارتش ره ایران شمال دله
در بورده. جنگلیون هم گیلون ئو مازرون غرب ره شه دس دله بیتنه . وشون اونجاهان دله
اتا جه موری که ونه نوم گیلون جه موری بی‌یه درست هکردنه.ولی بعدن وشون میون اختلاف
دکته ئو رضاخان که ئیران سربازون فرمونده بیه وشون ره سرکوب هکرده. رضاخان شه اتا
مازرونی بیه وه بعدن ایران شاه بیه. بعد جنگلیون سرکوب هکردن اتا از مازرون گت
آدمون که ونه نوم امیر موید سوادکوهی بیه مازرون دله اتا گوروه که ونه نوم تبرستون
انجومن بیه درست هکرده ئو قیام هکرده ولی رضاخان ونه قیام ره هم سرکوب هکرده.



https://mzn.wikipedia.org/wiki/%DA%AF%D9%88%DB%8C%D8%A7%D9%86(%DA%A9%D8%B4%D9%88%D8%B1)

مختصات: غربی′۰°۵۸ شمالی′۴۶°۶﻿ / ﻿عبارتون خطا: < ِعملگر اَمه وسّه آشنا نی‌یه
۶٫۷۶۷جنوب﻿ / عبارتی خطا: این کلمه ره نشناسمبی «w»;-۶٫۷۶۷

گویان (انگلیسی جه: Co-operative Republic of Guyana) اتا کشور جنوبی آمریکایِ شمال
شرقی دله هسته. ونه نیشتنگا نوم جورج‌تاون هسته و ونه جمعیت سال ۲۰۱۲ حدوداً ۷۵۸
هزار نفر بی‌یه. این کشور دله مردمون انگلیسی گپ زنّه و دلار جه مبادله کانّه. این
کشور ِملی زوون نوم هم کرئول گویانی هسته که اتی قاطی‌بَکارد زوونه و چنتا مله‌یی و
بین‌المللی زوون جه قاطیه. گویان قدیم هلند مستعمره بی‌یه و بعدش ۲۰۰ سال بریتانیا
مستعمره بیّه و سال ۱۹۶۶ میلادی (مازرونی تقویمِ ۱۴۷۸) استقلال پیدا هاکرده و سال
۱۹۷۰ جمهوری بیّه.

این کشور سورینام، برزیل، ونزوئلا و اطلس اوقیانوس جه سامون دانّه. گویان
مشترک‌المنافع کشورون اتحادیه دله دَره و ۲۱۵ هزار کیلومتر مربع گتی جه سومین پچوک
کشور جنوبی آمریکا دله هسته. این کشور ِنوم اتی بومی کلمه بی‌یه که ونه معنی «ئو
ِسرزمین» وانه. این کشور ِاقتصاد طبیعی ِمنابع من‌جمله جنگلون، نیشکر و برنج ِمزارع
و طلا و بوکسیت ِمعادن جه وابستوئه. با این حال این کشور هَنتا فقیرترین کشورون جه
شه منطقه دله هسته.[۱]

گویان چارتا کشوری جه هسته که غیر ایسپانیولی زوون هستنه و جنوبی آمریکا دله درنه.
این کشور تنها کشوری هسته که این قاره دله انگلیسی زوون جه استفاده کانده. فرهنگی
ِمسائل سَره گویان ویشته کارائیب ِجزیره‌‎ئون، جامائیکا و ترینیداد و توباگو واری،
جه نزدیک‌ته هسته تا لاتین آمریکای ِکشورون ره.

این کشور ِجمعیت اکثراً مهاجر هستنه. انگلیسی‌تبارون، هندی‌تبارون و آفریقایی‌ئون
این کشور دله زیادنه ولی بومیون هم هَنتا جنگلون دله دَرنه. این کشور ِجمعیت ویشته
سواحل دله دَرنه. آفریقاییون و هندی‌تبارون ِقومی دعوائون هم این کشور دله هنتا
دردسر سازنه.[۲] ۴۳٫۵ درصد هندی‌تبار، ۳۰٫۲ درصد سیوپوست، ۱۶٫۷ درصد دِرگه و ۹٫۱
درصد سرخ‌پوست هستنه.[۳] ۵۷ درصد این کشور دله مسیحیت، ۲۸ درصد هندوئیسم، ۷ درصد
اسلام و چار درصد بی‌دین هستنه.[۴]

«گویان» ِنوم گوئیانا کلمه جه بَییته وانه که منطقه‌ی ِاصلی نوم بی‌یه. این منطقه
گویان، سورینام، فرانسه گویان، و بخش‌هایی ونزوئلا و برزیل جه ره شامل بی‌یه. این
کلمه معنی «پر ئو سرزمین» وانه.

گویان سال ۱۹۶۶ مستقل بیّه و ونه نو اساسی قانون هم سال ۱۹۸۰ بنویشته بیه. این کشور
اتا چن‌حزبی نظام دانه و نیمه‌ریاستی‌ئه.

گویان سال ۱۹۷۰ مشترک‌المنافع کشورون دله عضو بیّه. این کشور ِاستقلال په تا سال
۱۹۸۵ این کشور دَرشی‌یه کمونیسم ِپه. اما اون گادِر که گویان ِاولین نخست‌وزیر،
فوربز برنهام، سال ۱۹۸۵ بمرده، گویان و غربی کشورون ِروابط بِتتر بیّه و دهه ۱۹۹۰
جه خصوصی‌سازی ره شروع هاکردنه.[۵]

گویان جنوبی آمریکا اتحادیه دله عضو هسته و کاراییب انجمن (کاریکام) ِمَقِر هم این
کشور دله دَره. این کشور اسلامی تعاون سازمان و مشترک‌المنافع کشورون اتحادیه دله
هم عضویت دانّه.



https://mzn.wikipedia.org/wiki/%DA%AF%D9%88%D8%B1%D8%AC%D8%B3%D8%AA%D9%88%D9%86

گرجستون یا گرجئون اتا کشور نوم هسه که آسیا قاره دله دره. اینتا کشور حوکومت
جمهوری هسه.

اینتا کشور گتی ۶۹۷۷۰۰۰ کیلومترموربع هسه و ۶/۵ میلیون نفر جمعیت دارنه. ونه
نیشتنگا نوم تفلیس هسه.

گرجستون دِتا شه‌گردون جمهوری آبخازیا (شمال غرب) و جنوبی اوستیا (شمال شرق) ره
دانّه. آجاریا هم سال ۱۳۸۳ جه اتا استان بیّه. گرجستون ۶۵ ناحیه و روستایی مناطق جه
تقسیم وونه و ۱۳ شهر و چندین شهرک دانّه که شامل شهرون تفلیس، کوتائیسی، گوری،
چیاتورا، روستاوی، پوتی، تقیبولی، زوگدیدی، تسقالتوبو، سوخومی، تقوارچلی، گاگرا،
باتومی، تلوی، گرمی و ۳۷تا پچیک شهر، ۶۱تا دهستون و ۴۵۰تا مَله است. گرجستون
ایقتصادی نیشتنگا نومباتومی هسه.

ونه مردم ویشتر گرجی زوون جه گپ زنّه و مسیح دین په‌رو هسنه ولی وشون میون اتی
اوستی درنه که ایرانی تبارنه.



https://mzn.wikipedia.org/wiki/%DA%AF%D9%88%D8%A7%D9%86%D8%AA%D8%A7%D9%86%D8%A7%D9%85%D9%88

مختصات: ‏۵۶″ ۵′ ۷۵°غربی ‏۸″ ۵۴′ ۱۹°شمالی﻿ / ﻿عبارتون خطا: < ِعملگر اَمه وسّه
آشنا نی‌یه ۱۹٫۹۰۲۲۲جنوب﻿ / عبارتی خطا: این کلمه ره نشناسمبی «w»;-۱۹٫۹۰۲۲۲

گوانتانامو زندون (انگلیسی جه: Guantanamo Bay detention camp) اتا زندون نوم هسته
که گوانتانامو خلیج (Guantanamo Bay) په، کوبای جنوب‌شرقی‌وَر دره و آمریکا
ارتش‌شنه. اینتا زندون دله کسایی درنه که تروریسم بی‌ین ِمتهم هستنه و ویشته
القاعده عضو بینه.

باراک اوباما، اون‌گادِر که تازه آمریکای رییس‌جمهور بَیبی‌یه، دستور هدائه این
زندون ره تا ۲۰۱۰ بهار دَوندِن.[۱] [۲] ولی تا آوریل 2012 هنتا 169 نفر اونجه
دَیینه.[۳] ویکی‌لیکس تاسا 779تا مخفی فایل ره دراشنی‌یه که آمریکاییون شکنجه‌ئون
ره نشون دانه.[۴]



https://mzn.wikipedia.org/wiki/%DA%AF%D9%84%DA%A9%DB%8C

تبری، مازرونی یا مازندرونی که وه ره گِلِکی (gılıki) هم گنّه، اتّا ايرانی زوون
هسته كه ایران ِمازرون، سمنون، گلستون، البرز و تهرون ِاستانون دله ونجه گپ زنّه.

مازرونی اتا هندی-ایرانی زوون هسته که ایرانیج زوونون دَسته دله دَره و این زوونون
ِشمال‌غربی رَجه دله جا گیرنه. شمال‌غربی ایرانیج ِمهم‌ترین زوونون کوردی، گیلکی،
تالشی، بلوچی، زازاکی و... هستنه که زوون‌شناسون معتقد هستنه که اینان زوون‌ها
مازرونی جه خله نزدیکنه.

بعضی زوون‌شناسون شمال‌غربی ایرانیج ره چنتا پچیک‌ته گروه جا تقسیم کانّه و مثلاً
کوردی گروه دله کورمانجی، سورانی و... ره قِرار دِنّه و کاسپینی زوونون ِگروه دله
گیلکی، مازرونی، تالشی، سمنانی و تاتی ره جا دِنّه.

تبری زوون اتی قدیمی زوون حیساب وانه که قمری تقویم ِاولین قرون گادِر تاریخ‌شناسون
وه ره بشناسینه و ثبت هاکردنه. این زوون شه وسّه ات‌خله ادبیات داشته و اتی رسمی
زوون بی‌یه که ونه ویشته کتابون از بین بوردنه. قدیمی‌ترین مکتوباتی که این زوون جه
باقی دَره، قرن چاروم به بعد شِنه.

این سوال ره خله پرسنّه که مازرونی اتا زوون هسته یا گویش و لهجه. گتِ زوون‌شناسون
گویش (انگلیسی جه: dialect) ره اینتی تعریف کانّه که «ات‌چی هسته که زوون (انگلیسی
جه: language) و لهجه (انگلیسی جه: accent) میون دَواشه؛ گویش لهجه جه غلیظ‌ته هسته
و زوون جه رقیق‌ته» [۱] همینسه اتا ثابت سامون این سه‌تا تعریف میون دَنی‌یه. اسا
هر زوونی ره بنشنه چن‌تی بررسی هاکردن که زوون، گویش یا لهجه هسته. اینجه دِتی
مازرونی ره بررسی کامبی:

جامعه‌شناسی دله گانّه که هر کشور دله فقط رسمی زوونون ره بَنشنه بائوتن «زوون» و
بقیه «گویش یا لهجه» هستنه. همینسه ایران دله فقط ونه «فارسی» ره بائوتن «زوون»؛
حتا عربی زوون که خله کشورون دله «زوون» هسته و دِنیا دله فارسی جه معروفته هسته،
اینجه «گویش» حیساب وونه.[۲]

گویش‌شناسی و زوون‌شناسی دله اِشنِّه که «گفتار» چِتی هسته. این علم دله هِچکی شه
ماری‌زوون جه غلط گپ نَزِنده. ونه دله فرق نَکانده که شمه پَلی تلویزون ِاتا
گزارش‌کَر دَره گپ زنده یا اتا ذهنی‎عقب‌دکِت، یعنی مثلاً نتوندی باوّی «دیوار»
ِکلمه، «تیفال» جه درست‌ته هسته.

زوون‌شناسی دله اتا جامع تعریف دَنی‌یه که زوون و گویش ِفرق ره سِراق هاده. مثلاً
«سیوندی» بتونده هم زوون بائه، هم گویش بائه. «گویش» هسته چون اتا پچوک مَله دله
ویشته گپ‌بَزه نَوانه؛ «زوون» هم هسته چون ونه نزدیکی زوونی دَنی‌یه که ونه واری
بائه.[۳]

مازرونی ره این روش دله «زوون» دونّه؛ چون وه شه ات‌خله لهجه دارنه که این لهجه‌‌ها
همدیگه جا نزدیکنه، مازرونی قدیمی بنویشت و مکتوبات هم دارنه، وه دستور زبان دارنه
که بقیه زوونا جه هم فرق کنِّه.[۴]

زوون‌شناسون گانّه که اگه مازرونی، فارسی ِگویش جه هسته، ونه اتا قدیمی زوون جه
بَییته بَیی‌بائه. مازرون زوون اتا رج دله دَره که وشون ره گانّه «شمال‌غربی
ایرانیج». زوونونی که این رج دله درنه احتمالاً «پارتی زوون» یا همون «اشکانی
پهلوی» ِباقی‌بموندست هستنه. اینان زوون جه گلکی، تالشی، کومشی و زازاکی خله
مازرونی ره موندنّه. این رج دله کوردی و بلوچی و... هم دَرنه ولی فارسی اتا رَج
دیگه دله دَره و ونه منشأ احتمالاً چیز دیگه هسته. [۵]

فارسی و مازرونی هرکومتا اتا رجه دله درنه و هیچ ارتباط زوونی همدیگه جه ندارنه.
ولی ات‌خله کلمه فارسی دله جه بموئه مازرونی درون که باعث وونه تدریجاً مازرونی
رِقِدبدائه بَواشه. این جدول دله ات‌سری کلمه که مازرونی ِاسایی زوون و اصیل کلمات
ره سِراق دنه ره بنشنه هارشائن:[۶]

مسالک و ممالک ِکتاب دله اولیه قرن‌های اسلامی گادِر دیلمان و تبرستون ِزوون جه گپ
بَزه وانه. ابوعبدالله‌مقدسی گانه: «کومش و گرگان ِزوون هِدی جه نزدیک هسته. ها
بکار شونه و گانّه هاکن و هاده و اینان قشنگه، و تبرستون ِزوون هم وشون جه نزدیکه
ولی تبرستون دله تندته گپ زنّه».[۷] اینان جه فقط تومبی بفهمیم که مسلمونا اولیه
قرون دله این زوون ره بِشناسینه ولی تومبی بعضی دیگه منابع جه بفهمیم که این زوون
جه کتابت هم کاردنه. وقتی ساسانیون ِحکومِت رِقِدبورده، تبرستون دله مَله‌یی
حکومتون بَموندِستنه که مازرونی جه نوشتنه و خوندِستنه.[۸]

قرون چاروم تا نهم هجری جه فقط بعضی آثاری بموندستنه که خله تَنِک‌تِرو دیگه کتابون
میون دَرنه (قابوس نومه، ابن اسفندیار ِتبرستون ِتاریخ، اولیاءالله آملی ِرویان
تاریخ و ظهیرالدین مرعشی ِتبرستون و رویان و مازرون تاریخ واری). این آثار ره صادق
کیا و داوود منشی زاده و حبیب برجیان بررسی هاکردنه.

شیش‌تا دِ بیتی هم نظامی گنجوی ِخطی نسخه‌ئون میون دَیینه که اسا «پاریس ملی
کتابخانه» دله دَرنه.[۱۱] و چارتا بیت هم عبدالقادر مراغی ِجامع الالحان دله
بموندستنه.[۱۲] شیخ علی گیلانی ِتاریخ مازندران (قرن یازهم دله)، مؤمن تنکابنی
ِتحفة المؤمنین (قرن یازهم)، فرهنگ انجمن آرای ناصری، آنندراج فرهنگ و ... دله هم
بعضی تَنِک-تِرو بنویشته‌ئون دَرنه. [۱۳]

اونچی که مازرونی ادبیات ره ایرانی زوونون ِادبیات جه سیوا و بتتر کانده چنتا
وردِگاردِسته کتاب قرآن و مقامات حریری جه هسته. روشی که این وَردِگاردِنی‌ین (=
ترجمه) دله استفاده بیّه کلمه-کلمه‌یی هسته که باعث وونه مازرونی زوون ِقواعد رعایت
نَواشِن.[۱۵]

اتا قرآن اسکاتلند ِگت ِلُژ دله کَته که اِلون ساتن وه ره بررسی هاکرده. وه سال
۱۹۶۳، شه بررسی په بائوته که این کتاب قرون دوازهم هجری یا هیژهم میلادی و گانه که
این بنویشته‌ئون نا اسایی گیلکی ره موندِنّه نا مازرونی ره ولی مطمئناً کاسپینی
زوونون جه هسته. ۱۷۰۰ کلمه‌یی که متن دله دره جه ۶۰۰ فقره محلی و باقی فارسی هستنه.
الول ساتن ِمطالعه صامتها، صرف، نحو و واژه‌ئون ره در بر گیرنه.[۱۶]

مقامات الحریری ِوَردِگاردِسته تهران ِملک ِکتابخنه دله دره و ۱۸۹ وَلگِ (= برگه)
هسته. صادق کیا گانه این کتاب ره اوایل قرن هفتم بنویشتنه ولی فضل‌الله پاکزاد گانه
قرن نهم و دهم هجری جه اون وَرته نتونده بائه.

اتا قرآن ِدِگاردسته که مریم ِسوره تا آخر جه فارسی و طبری ِهمراهی هسته شماره
۱۷۹۸۲ جه مجلس کتابخنه دله دره. شهاب‌الدین حسینی نجفی مرعشی ونه جلد ِپشت بنویشته:
«اونچی مِن هارشیمه و بفهمستمه اینه: آیات ِحواشی تفسیری دره که ملتقط کشاف جه،
بیضاوی، ناصر کبیر ِتفسیر، ثعلب ِتفسیر، سُدّی ِتفسیر. کسی که تفسیر ره بائوته که
بَنویسِن «ملاحاجی پسر فقیه مازندرانی دیلمی» بی‌یه که زیدیون جه هسته. اونچی مه
نظر رسنه تفسیر ره علامه بحاثه شیخ مجدالدین مازندرانی بنویشته که حدود سال ۷۰۰
بمرده. این نسخه دله مازرونی کلمات و بعضی زیدی اصطلاحات خله زیاده»[۱۷] اتا نمونه
ونه کوثر ِسوره جه:

امیر تیمور قاجار ساروی که وه ره امیر مازندرانی گاتِنه، محمد شای قاجار ِدوره اتا
کتاب ره «نصاب» نوم بنویشته. این کتاب دله ۸۵۳ کلمه ره مازرونی و فارسی جه گانه تا
مخاطبون این دِتا زوون ره تونِن هِدی سَر جه یاد بَیرِن. این لغات ره صادق کیا
سه‌تا نسخه سَر جه استخراج هاکرده و «طبری واژه‌نومه» (۱۳۲۷) دله بَنویشته.

آثار دیگه که مازرونی قرن نوزدهم جه دانّه ره بعضی مستشرقون بنویشتنه: الکساندر
خوجکو (۱۸۴۲)، ایلیا برزین (۱۸۵۳)، گریگوری والریانویچ ملگنوف (۱۸۶۱٬۶۸)، برنهارد
دارن (۱۸۶۲٬۷۵)، ژاک دمورگان (۱۹۰۴) این مستشرقون ِرَج دله قِرار گیرنه.

این کتاب اتا دیوان هسته که ونه دله اتخله دِ بیتی «امیر پازواری» جه دَره. این
کتاب ره «برنهارد دارن» و «محمد شفیع مازندرانی» سال ۶-۱۸۶۰ میلادی جمع هاکردنه و
سن پطرزبورگ دله فارسی ِدِگاردِسته جه چاپ هاکردنه.[۲۲]

نیما یوشیج ِروجا دله مازرونی گرامر ره «SVO» بنویشتنه. یعنی فاعل، فعل، مفعول.
اِسا دیگه خله کمته اونتی گپ بزه وونه، هسا مازرونی گپ بزوئن ره SOV جه اشناسنّه.

زنان و مردان مازرونی جمله درون فرق ندارنه، یعنی «وه» که گانّه هم تونده مَردی
بوئه، هم تونده زِنا بوئه.

فارسی دله دِ جور شناسه دارمی: بگذشته و حال؛ ولی طبری دله سه جور هَسته: بگذشته،
ساده حال و التزامی حال.[۲۶] (این نمونه‌ها شایی/قائمشهری جه هسته)

بعضی محققون گانه مازرونی دله «نَقلی بگذشته» ندارمی و گِنِش‌کَرون ساده بگذشته جه
ونه بَدِل استفاده کانّه ولی بعضی دیگه گانّه که نقلی بگذشته این زوون دله دِتا
شیوه جه بساته وانه اتجور اولیه و قید تکیه‌ی جا فقط وِنه کومِک بَییتِن.[۲۷]
(اینان بابلکنار لهجه جا هستنه)



https://mzn.wikipedia.org/wiki/%DA%AF%D9%84%D8%B3%D8%AA%D9%88%D9%86_%DA%A9%D8%A7%D8%AE

گلستون کاخ مجموعه، اتا یادگار به جای بمونسته، تهرون تاریخی ارگ جا هسته، قاجارون
ِشاهون اقامتگاه بی‌یه.

سلطنتی ارگ تاریخی سابقه صفویون گدر شنه. اسا صفویه دوره بنائون جا اثری باقی
نمونسته. گلستون مجموعه دله قدیمی‌ترین بنائونی که اسا وجود دارننه ، تخت مرمر
ایوون و خلوت کریمخانی، کریم‌خان زند دوره شنه.

اینتا مجموعه موختلف بخشون شامل : تخت مرمر ایوون، خلوت کریمخانی، موزه اتاق (سلام
تالار) و ونهحوضخنه،آینه تالار، عاج تالار یا سفره خنه، برلیان تالار یا تشریفات
تالار، خوابگاه عمارت (الیزابت کاخ) که ۱۳۲۹ سال دله به جای نارنجستون بسات بهییه،
شمس العماره قصر، بادگیر عمارت و حوضخنه وسیع، الماس تالار، ابیض کاخ و چادرخنه
هسته.



https://mzn.wikipedia.org/wiki/%DA%AF%D8%AA_%DA%A9%D9%84%D9%85%D8%A8%DB%8C%D8%A7

گتِ کلمبیا یا گرند کلمبیا (ایسپانیولی جه: Great Colombia) اتا حکومت ِنوم بی‌یه
که لاتین آمریکا و میونی آمریکای ِاتا پچوکِ تیکه ره میون 1819 تا 1831 داشته. این
حکومت ِسامون که خله کم حکومت هاکرده کلمبیا, ونزوئلا, اکوادر, پاناما, پروی شمالی
شهرون, گویان ِغرب و برزیل ِبعضی جائون ره شامل بی‌یه.

گتِ کلمبیا که رقِد بورده په، سه‌تا کشور ونه بَدِل این منطقه دله تأسیس بَیینه.
پاناما سال 1903 اولین کشوری بیّه که گتِ کلمبیا جه سِوا بیّه.

انقلابیون وقتی لاتین آمریکای آزادی وسّه، ایسپانیا جه جنگستنه، دِتا گروه بَیینه.
اتا گروه خاسته اتا گتِ کشور بسازه که تمام منطقه ره شه پر ِبِن بَیره و فدرالیسم
جه حکومت هاکنه. اتا گروه دیگه هم خاسته ات‌خله پچوک‌پچوک کشور منطقه دله دَواشه.
این دِتا گروه هِدی جه متحد بَیینه و ایسپانیا ره شکست هدانه. جنگ ِتموم بیّن په،
گروه ِاوّل سیمون بولیوار ِرهبری جه حکومت ره شه دَس بَییته. اما سال 1825 جه
اختلافات زیاد بَیینه و کم‌کم سِواخاهون شه هدف جه بَرِسینه.



https://mzn.wikipedia.org/wiki/%DA%AF%D8%AA_%D9%85%D9%88%D8%AC_%DA%A9%D8%A7%D9%86%D8%A7%DA%AF%D8%A7%D9%88%D8%A7

گت موج کاناگاوا (به جاپونی: 神奈川沖浪裏، تلفوظ وانه: کاناگاوا اُکی نامی اورا) اتا
باسمه چویی معروف اثر هنرمند جاپونی، هوکوسائی هسته. ترجمۀ دقیق‌تر ایسم اینتا اثر
اون‌سوی موج ساحل کاناگاوا دله هسته.

این اثر نخستین اوکی‌یوئه از مجموعۀ سی و شیش چشم‌انداز کوه فوجی اثر هوکوسائی
بی‌یه. این مجموعه بین سال‌ئون ۱۸۲۳ تا ۱۸۳۵ (دورهٔ ادو) بساته و پخش بیّه.[۱] گت
موج کاناگاوا معروف‌ترین اثر هوکوسای بیّه.

این نقاشی دله، یتـّا گت موج بدی‌یه وانه که قایق‌ها ره نزدیکی کرانهٔ اوستان
کاناگاوای جاپون تهدید کانده. کوه فوجی پس‌زمینهٔ عکس سر بدی وانه. منظور از این
موج احتمالاً سونامی نیّه بلکه اتا از گت موج‌ئون اقیانوس ونه دله دکشی‌یه بیّه.
تمومی ۳۶ نقاشی هوکوسائی ترسیمی هستنه از مناطق نزدیک کوه فوجی تحت شرایطی ویژه.

کپی‌ئونی این اثر جه موزه کلان‌شهری هنر دله[۲] شهر نیویورک سر، موزه بریتانیا[۳]
لندن دله و کلود مونه سِره[۴] گیورنی[۵] فرانسه دله در معرض نمایش قرار دانّه.



https://mzn.wikipedia.org/wiki/%DA%A9%D9%88%DA%A9%D8%A7%D8%A6%DB%8C%D9%86

گلام و برگ(ولگ)گیاه اریتروکسیلون کوکا(Erythroxylon coca) از دوران باستان آمریکای
جونوبی دله برای مراسم مذهبی،جادوئی،اجتماعی،شادی آوری و پزشکی (اغلب به طور قابل
توجهی برای افزایش تحمول،بالا بوردن احساس خار بیئن،کم هکردن خسّگی و بالا بوردن
قوای جسمی،ایجاد سرخوشی و کم هکردن وشنائی)مصرف بیه.بجوئن گلام کوکا به منظور بالا
بوردن تحمول،اتا کمه مصرف روزانه معمولی تا حدود 200 میلی گرم ره فراهم کنّه.[۱]

امروزه موضوعات بالینی مورتبط با تاریخچه کوکائین ونه به طور وسیعی تغییرات ایجاد
بئی طی زمون در میزون مصرف ،روش کاروری،الگوهای مصرف و تکنولوژی تولید ره مد نظر
قرار هدن.آکالوئید فعال گیاه کوکا،در سال 1855 جدا و خالص بیه و در سال 1860
،کوکائین نوم بیته.در همون زمون تولید سوزنای تزریق زیر پوسّی مونجر به تلاشائی جهت
استفاده از کوکائین برای ایجاد بی حسی موضعی در جراحی بیه.شاید اولین گوزارش پزشکی
در باره اینتا اثر بی حس کنندگی موضعی در سال 1880 میلادی ارائه بیّه.[۲]

چندین جراح اینتا ویژگی خاص کوکائین ره تشخیص هدانه و اینتا ماده به طور وسیعی طی
سالهای 1884 تا 1918 برای بی حسی موضعی،بی حسی نخائی و مسدودسازی عصبی،به کار بیته
بیّه.پس از آن بیه که پروکائین(نواکائین)به عونوان اولین داروی صناعی در اینتا
زمینه وارد بازار بیّه.[۳]

ایالات متحده آمریکادله، تزریق کوکایین، خواه به تنهایی یا به صورت ترکیب با هروئین
رواج دارنه. تزریقای مکرر همراه با سوزنای موشترک، احتمال خطر عفونت ویروس اچ‌آی‌وی
ره افزایش دنه.[۴] ارتباط بین مصرف کوکایین و خطر ابتلا به اچ‌آی‌وی در اروپا [۵] و
استرالیا[۶] نیز گوزارش بیه. ایالات متحده آمریکا دله مصرف معمولی کوکایین با میزون
بالای اضطراب و اختلالات عاطفی خله ارتباط داشته‌.[۷] مصرف مکرر کوکایین، همانند
آمفتامین، با افزایش سایکوز اسکیزوفرنیک گونه ارتباط دارنه.[۸] اگر چه کوکایین مثل
مواد افیونی مسمومیت ندارنه، اما در مصرف بالا تونه کشنده باشه.[۹] از اونجه که
کوکایین بر روی قلب اثر سمی دارنه و در سیستم عروقی –قلبی فرسودگی ایجاد کنه، مصرف
بالای اون تونّه باعث ایست قلبی و حوادث عروقی –مغزی بوّه.[۱۰] مصرف کوکایین نیز
موجب مسمومیت عصب بونه.[۱۱]



https://mzn.wikipedia.org/wiki/%DA%A9%D9%88%D9%85%D8%B4

کومش، کومس یا قومس اتا قدیمی سرزمین نوم بی‌یه که ایران فلات دله دیّه، اسا سمنان
ِمنطقه ویشته قومس ِدله دره.

قومس سامون خوار ِری تا سبزوار جه بی‌یه و ونه بِن ایران کویر دیّه و ونه شمالی‌وَر
هم تبرستون قرار داشته. قومس گت شهرون اتا جاده دله دَیینه که خارسان جه شی‌یه.[۱]
ونه شائون بعضی گادِر مستقل بینه و بعضی وقتون هم تبرستون یا خراسان ِشائون اونجه
ره گیتنه. ونه گت ترین سلسله سربدارون بی‌یه که ونه بنا مازرون دله جه بییشته بیّه.

زمون قاجارون، سمنان قومس نیشتنگا بی‌یه. جندق و خور و بیابانک سال ۱۲۴۰ق کومس
(سمنان و دامغان) دله دَیینه و سال ۱۳۳۷ق ونجه سِوا بیینه.[۲]

سال ۱۳۴۰ شمسی دکتر علی امینی نخست وزیری گادِر، کومس (که سمنان، دامغان، شاهرود،
بسطام و سرخه ونه دله دَیینه) و تبرستون ِجنوبی شهرون یعنی سنگسر، شهمیرزاد و وشون
روستائون ره سمنان استان اسم بییشتنه و هنتا ونه وضع همینتی بموندسته.[۳]



https://mzn.wikipedia.org/wiki/%DA%A9%D9%88%D9%84%D9%88%D9%85%D8%A8%DB%8C%D8%A7

مختصات: غربی′۳°۷۴ شمالی′۳۹°۴﻿ / ﻿عبارتون خطا: < ِعملگر اَمه وسّه آشنا نی‌یه
۴٫۶۵جنوب﻿ / عبارتی خطا: این کلمه ره نشناسمبی «w»;-۴٫۶۵

کلمبیای جمهوری (ایسپانیولی جه: República de Colombia) جنوبی آمریکایِ
شمال‌غربی‌ترین کشور هسته. کلمبیا جنوب جه ونزوئلا، برزیل، اکوادور و پرو، شمال جه
کارائیب دریا و اطلس اوقیانوس و غرب جه پاناما و گت اوقیانوس جه سامون دانّه.

کلمبیا جنوبی آمریکا دله چارمین گتِ کشور هسته و ونه گتی ۱ میلیون و ۱۴۱ هزار
کیلومتر مربع‌ئه. کلمبیای بِنِه‌ی ِخاک متنوع هسته؛ آند ِکوهون جه بَی تا آمازون
روخنه‌ی ِپَلی ِگرم ِبِنه. این کشور برزیل په، بیشترین جمعیت ره جنوبی آمریکا دله
دانّه البته ونه جمعیت ِانبسی (= تراکم) ثابت نی‌یه و ویشته کوهون دله زندگی کانّه
و همینجه هسته که کشاورزی بتونّه هاکنن.

کلمبیا دله پچوک‌پچوک شورشون، تفنگ‌دار ِآدمون ِدرگیری‌ها و چریکی گروهون ِجنگ و
همه جه ویشته مواد مخدر ِقاچاق وجود دانّه. گروه‌هایی درنه که فارک و ELN واری خله
این کارون سَره معروفنه.

کلمبیا ره ایسپانیایی‌ئون سرخ‌پوستون دَس جه بَییتنه و شه سامون دله بی‌یشتنه.
سیمون بولیوار که اتا گتِ انقلابی بی‌یه خاسته جنوبی آمریکای دله اتا واحد کشور
بساجه و ونه نوم ره بی‌یشته گت کلمبیا. گتِ کلمبیا سیمون بولیوار ِبمردن په چن تیکه
بیّه و اتا تیکه‌شون نو گرانادا جمهوری بی‌یه که بعدته به گرانادا کنفدراسیون و
بعدش کلمبیا متحده ایالات تبدیل بیّه و اسا بعد سال‌ها جنگون دله‌یی و بریمی که
داشته «کلمبیایِ جمهوری» نوم بَییته.

کلمبیای پرچم همون پرچمی هسته که بولیوار وشون وسّه بساته. زرد کلمبیای ِطلای معادن
نماد هسته و آبی دِتا اوقیانوسی که وشون سامون په دره ره سِراق دِنه و سِرخ ِرنگ
همون سربازون ِخون و مسیحیت ِنشون هستنه.

اینتا کشور حوکومت جمهوری هسه و فدراسیون ِشیوه په دره. کلمبیا شه قاره دله چندین
اتحادیه دله عضو هسته، من‌جمله مرکسور، آندین و OAS.

کلمبیا دله ات‌خله پچوک-پچوک شورش و مسلحانه درگیریون انجام وانه که مواد مخدر
ِقاچاقچیون اینان دله خله نقش دارنه. میون سال‌های ۱۹۶۴ تا ۲۰۱۶، فارک، ELN و...
دولِت جه دَرجنگ کاردنه و این سال فارک بالاخره دولت جه کوبا دله صلحنومه دَوِسته.



https://mzn.wikipedia.org/wiki/%DA%A9%D9%88%D8%B1%D8%AF%D8%B3%D8%AA%D9%88%D9%86_%D8%AF%D9%85%DA%A9%D8%B1%D8%A7%D8%AA_%D8%AD%D8%B2%D8%A8

کوردستون دموکرات حزب (پارتی دموکراتی کوردستان؛ PDK) معروف به پارتی، اتا کورد
ِسیاسی حزب هسته، که عراق، ایران، ترکیه، سوریه و لبنان دله فعالیت دانّه.[۱] مصطفی
بارزانی که اتا از کوردی ملی‌گرایی جنبش ِرهبرون بی‌یه؛ ونه مؤسس بی‌یه. اینتا حزب
ره سال ۱۹۴۶ بغداد دله بساتنه. مصطفی بارزانی اون گدر مهاباد دله دیّه و أی فرار
هاکرده شوروی دله. این مدت کوردستون دموکرات حزب، مول‌مولکی اداره بی‌یه.

عبدالکریم قاسم کودتا په، سال ۱۹۵۸ این حزب عراق دله رسمی بیّه و بتونسته سال ۱۹۷۰
خودمختاری ره حکومت جه بَیره، سال ۱۹۷۵ قرارداد الجزایر په، وشون مجبور بینه بئن
ایران دله.

بعد از وه مسعود بارزانی اتا انتخابات جه حزب ِکنکره دله سازمان ِرهبر بیّه و عراق
ِکوردستون دموکرات حزب شه مبارزات ره دمباله بیته، تا بتونسته سال ۱۹۹۱ عراق
کوردستون دله اتا کوردی حکومت بساجه.[۲]



https://mzn.wikipedia.org/wiki/%DA%A9%D9%86%DA%AF%D9%88_%DA%A9%DB%8C%D9%86%D8%B4%D8%A7%D8%B3%D8%A7

مختصات: شرقی‌″۲۲ ′۳۹ °۲۳ جنوبی‌″۴۸ ′۵۲ °۲﻿ / ﻿۲۳٫۶۵۶شرق ۲٫۸۸جنوب﻿ / ۲۳٫۶۵۶;-۲٫۸۸

کنگو دموکراتیک جمهوری یا کشور دموکراتیک ِکنگو (فرانسوی جه: République
démocratique du Congo)‏ که وه ره کنگو کینشاسا یا زئیر هم گانّه اتا کشور هسته که
مرکزی آفریقای ِدله دره. ونه نیشتنگا نوم کینشاسا هسته. کنگو ِدموکراتیک ِجمهوری
دومین گت کشور آفریقا دله هسته و یازدهمین گت کشور جهون دِلِئه. ونه جمعیت هم بیش
از ۷۱ میلیون نفره و نوزدهمین کشور جهانه. این کشور پرجمعیتترین کشوری هسته که ونه
رسمی‌زوون فرانسوی‌یه.

این کشور جنوبی سودان، میونی آفریقا، اوگاندا، روآندا، بروندی، آنگولا، زامبیا و
کنگو جمهوری جه همسایه هسته. این کشور اطلس اوقیانوس جه هم ۴۰ کیلومتر ساحل گیرنه.
این کشور ِمنابع خله زیادنه ولی مردمون خله فقیر بموندستنه. ۹۶ درصد مردم مسیحی
هستنه و ۲۵۰ قوم جورواجور سیوپوست جه تقسیم وانه.

این کشور ۳۰ ژوئن ۱۹۶۰ بلژیک جه سیوا بیّه. سال ۱۹۷۱ تا ۱۹۹۷ ونه نوم زئیر بی‌یه.
وه ره تاریخ دله کنگو کینشاسا، کنگو لئوپولدویل، کنگو بلژیک و آزاد کنگو هم گاتِنه.

این کشور ره اتا بلژیکی کشف هاکرده و تا سال ۱۹۶۰ بلژیک این کشور ره شه استعماری
سامون دله داشته. سال ۱۸۸۵ این کشور لئوپولد دوم ِشخصی مِلک بیّه ولی ۱۹۰۸ شاه
مجبور بیّه وه ره اتا مستعمره بنومه.[۱]

این کشور بعد اونکه بلژیک جه مستقل بیّه و کشور بگردسته، اختلافات و دله‌یی جنگ‌های
زیادی بدی‌یه و دیکتاتورونی ونه حکومت سَر بمونه. پاتریس لومومبا این کشور ِملی
قهرمون هسته که خاسته بلژیک جه استقلال ره بَییره اما وه ره وحشیانه بَکاشتنه.



https://mzn.wikipedia.org/wiki/%DA%A9%D9%86%DA%AF%D9%88_%D8%AF%D9%85%D9%88%DA%A9%D8%B1%D8%A7%D8%AA%DB%8C%DA%A9_%D8%AC%D9%85%D9%87%D9%88%D8%B1%DB%8C

مختصات: شرقی‌″۲۲ ′۳۹ °۲۳ جنوبی‌″۴۸ ′۵۲ °۲﻿ / ﻿۲۳٫۶۵۶شرق ۲٫۸۸جنوب﻿ / ۲۳٫۶۵۶;-۲٫۸۸

کنگو دموکراتیک جمهوری یا کشور دموکراتیک ِکنگو (فرانسوی جه: République
démocratique du Congo)‏ که وه ره کنگو کینشاسا یا زئیر هم گانّه اتا کشور هسته که
مرکزی آفریقای ِدله دره. ونه نیشتنگا نوم کینشاسا هسته. کنگو ِدموکراتیک ِجمهوری
دومین گت کشور آفریقا دله هسته و یازدهمین گت کشور جهون دِلِئه. ونه جمعیت هم بیش
از ۷۱ میلیون نفره و نوزدهمین کشور جهانه. این کشور پرجمعیتترین کشوری هسته که ونه
رسمی‌زوون فرانسوی‌یه.

این کشور جنوبی سودان، میونی آفریقا، اوگاندا، روآندا، بروندی، آنگولا، زامبیا و
کنگو جمهوری جه همسایه هسته. این کشور اطلس اوقیانوس جه هم ۴۰ کیلومتر ساحل گیرنه.
این کشور ِمنابع خله زیادنه ولی مردمون خله فقیر بموندستنه. ۹۶ درصد مردم مسیحی
هستنه و ۲۵۰ قوم جورواجور سیوپوست جه تقسیم وانه.

این کشور ۳۰ ژوئن ۱۹۶۰ بلژیک جه سیوا بیّه. سال ۱۹۷۱ تا ۱۹۹۷ ونه نوم زئیر بی‌یه.
وه ره تاریخ دله کنگو کینشاسا، کنگو لئوپولدویل، کنگو بلژیک و آزاد کنگو هم گاتِنه.

این کشور ره اتا بلژیکی کشف هاکرده و تا سال ۱۹۶۰ بلژیک این کشور ره شه استعماری
سامون دله داشته. سال ۱۸۸۵ این کشور لئوپولد دوم ِشخصی مِلک بیّه ولی ۱۹۰۸ شاه
مجبور بیّه وه ره اتا مستعمره بنومه.[۱]

این کشور بعد اونکه بلژیک جه مستقل بیّه و کشور بگردسته، اختلافات و دله‌یی جنگ‌های
زیادی بدی‌یه و دیکتاتورونی ونه حکومت سَر بمونه. پاتریس لومومبا این کشور ِملی
قهرمون هسته که خاسته بلژیک جه استقلال ره بَییره اما وه ره وحشیانه بَکاشتنه.



https://mzn.wikipedia.org/wiki/%DA%A9%D9%86%DA%AF%D9%88%DB%8C_%D8%A2%D8%B2%D8%A7%D8%AF_%DA%A9%D8%B4%D9%88%D8%B1

مختصات: شرقی‌″۲۲ ′۳۹ °۲۳ جنوبی‌″۴۸ ′۵۲ °۲﻿ / ﻿۲۳٫۶۵۶شرق ۲٫۸۸جنوب﻿ / ۲۳٫۶۵۶;-۲٫۸۸

کنگو دموکراتیک جمهوری یا کشور دموکراتیک ِکنگو (فرانسوی جه: République
démocratique du Congo)‏ که وه ره کنگو کینشاسا یا زئیر هم گانّه اتا کشور هسته که
مرکزی آفریقای ِدله دره. ونه نیشتنگا نوم کینشاسا هسته. کنگو ِدموکراتیک ِجمهوری
دومین گت کشور آفریقا دله هسته و یازدهمین گت کشور جهون دِلِئه. ونه جمعیت هم بیش
از ۷۱ میلیون نفره و نوزدهمین کشور جهانه. این کشور پرجمعیتترین کشوری هسته که ونه
رسمی‌زوون فرانسوی‌یه.

این کشور جنوبی سودان، میونی آفریقا، اوگاندا، روآندا، بروندی، آنگولا، زامبیا و
کنگو جمهوری جه همسایه هسته. این کشور اطلس اوقیانوس جه هم ۴۰ کیلومتر ساحل گیرنه.
این کشور ِمنابع خله زیادنه ولی مردمون خله فقیر بموندستنه. ۹۶ درصد مردم مسیحی
هستنه و ۲۵۰ قوم جورواجور سیوپوست جه تقسیم وانه.

این کشور ۳۰ ژوئن ۱۹۶۰ بلژیک جه سیوا بیّه. سال ۱۹۷۱ تا ۱۹۹۷ ونه نوم زئیر بی‌یه.
وه ره تاریخ دله کنگو کینشاسا، کنگو لئوپولدویل، کنگو بلژیک و آزاد کنگو هم گاتِنه.

این کشور ره اتا بلژیکی کشف هاکرده و تا سال ۱۹۶۰ بلژیک این کشور ره شه استعماری
سامون دله داشته. سال ۱۸۸۵ این کشور لئوپولد دوم ِشخصی مِلک بیّه ولی ۱۹۰۸ شاه
مجبور بیّه وه ره اتا مستعمره بنومه.[۱]

این کشور بعد اونکه بلژیک جه مستقل بیّه و کشور بگردسته، اختلافات و دله‌یی جنگ‌های
زیادی بدی‌یه و دیکتاتورونی ونه حکومت سَر بمونه. پاتریس لومومبا این کشور ِملی
قهرمون هسته که خاسته بلژیک جه استقلال ره بَییره اما وه ره وحشیانه بَکاشتنه.



https://mzn.wikipedia.org/wiki/%DA%A9%D9%84%D8%A7%D8%B4%D9%86%DB%8C%DA%A9%D9%81

کلاشینکُف شابلون:روسی جه که اختصاراً کلاش هم بنومسته وانه، ات‌سری تهاجمی
تفنگ‌هایِ نوم هسته که ونه رسمی نوم اِی‌کِی-۴۷ (انگلیسی جه: AK-47) بی‌یه که
Автомат Калашникова مخفف هسته. عدد ۴۷ سال ۱۹۴۷ ره اشاره کانده که این تفنگ ره
کارخنه‌ئون دله تولید هاکردنه. کلاشینکف ِنوم میخائیل کلاشنیکف ِاسم سَر جه بَییته
بیّه. شوروی اولین جایی بی‌یه که این تفنگ ره بساته و چون ونه بساتن آسون بی‌یه،
هزینه نداشته و ونه نگهداری راحت بی‌یه، دنیایِ محبوب‌ترین تفنگ بیّه. بیش از ۱۰۰
میلیون کلاشنیکف شوروی و باقی کشورون دیگه بساته بَیی‌یه.[۱]

سرد جنگ گادِر شرقی بلوک این سلاح ره کار زونه و سال ۱۹۵۱ رسماً سرخ ارتش ونجه
استفاده هاکرده. انقلابیون و چریکون هم سَوِک بی‌ین وسّه کلاش جه استفاده کانّه.
کلاشنیکف هنتا قرن بیست و یک دله هم تولید و استفاده وانه و سالانه تقریباً حدود
۱۰۰ هزار کلاش روسیه و حدود ۹۰۰ هزار قبضه دیگه باقی کشورون دله (بلغارستون، چین و
لهستان واری) تولید وانه. روسی کلاشنیکف‌ها سال ۲۰۰۷ حدود ۴۰۰ دلار قیمت داشتنه.[۲]



https://mzn.wikipedia.org/wiki/%DA%A9%D8%B4%D8%AA%DB%8C

کُشتی ات‌جور ورزش هسته که ونه دله دِتا آدِم با ات‌دیگر پیچنّه و بنه‌بزوئن یا
بی‌تعادل هاکردن حریف وسّه تلاش کانّه. کشتی اتا از قدیمی‌ترین و فراگیرترین
ورزش‌ئون دنیا هسته و احتمالا دورون ماقبل تاریخ با تغییر شکل جنگ‌ئون تن‌به‌تن و
جایگزین هاکردن بمردن یا صدمات شدید با اتا پیروزی نمادی ایجاد بی‌یه. شواهد خله‌یی
از حضور کشتی تمومی تمدن‌ئون آغازین بشری وسّه وجود دانّه. البته اولین بار یونان
باستون دله به اتا ورزش واقعی تبدیل و سال ۷۰۴ پ.م وارد المپیک بیّه. المپیک باستون
دله قهرمون کشتی پس از قهرمون پرتاب دیسک موهمترین پهلوان یونان بی‌یه. داستان
رقابت اودیسه و آژاکس که هومر، ایلیاد دله روایت هاکرده از قدیمی‌ترین و
باشکوه‌ترین داستان‌ئون مربوط به کشتی هسته. سبک‌ئون متنوعی از کشتی کشورون مختلف
دنیا دله تمرین وانه. از موهمترین سبک‌ئون ملی و محلی کشتی بنشنه به انواع کشتی با
کمربند شامل گلیما در ایسلند، شوینگن در سوئیس، گوراش در آسیای میانه و سومو و
جوجیتسو در ژاپن، سامبو روسیه دله، کشتی حرفه‌یی آمریکا دله، کشتی لوچو و چکه‌دَس
مازرون و گیله‌مرد گیلون اشاره هاکردن. تقریبا تموم کشورون دنیا دِ سبک المپیکی
کشتی یعنی کشتی فرنگی و کشتی آزاد ره دارنه تفاوت این دِتا این موضوع هسته که کشتی
فرنگی دله که ویشتر ئوروپای دله محبوب هسته بیتن پائین کمر و استفاده از لینگ جه
ممنوع هسته اما کشتی آزاد دله کشتی‌گیرون تونّه این کارون ره هم هاکنن. موسابقات
این دِتا رشته زیرنظر فدراسیون بین‌المللی کشتی فیلا برگوزار وانه.



https://mzn.wikipedia.org/wiki/%DA%A9%D8%B1%DB%8C%D9%85%D9%87_%D8%AC%D8%B2%DB%8C%D8%B1%D9%87_%D9%85%D9%88%D9%86%D8%A7

مختصات: ‏۰″ ۶′ ۳۴°شرقی ‏۰″ ۵۶′ ۴۴°شمالی﻿ / ﻿۳۴٫۱غرب ۴۴٫۹۳۳۳۳۳جنوب﻿ /
-۳۴٫۱;-۴۴٫۹۳۳۳۳۳

کریمه شابلون:اوکراینی جه، شابلون:روسی جه، (کریمه ِتاتاری جه: Qırım)، اتا
جزیره‌مونائه كه سیو دریای شمال دره. این منطقه اوکراین ِشنه و شه‌مختار (خودمختار)
محسوب وانه. این جمهوری گتی ۲۵٬۵۰۰ کیلومتر مربع و ونه جمعیت حدوداً ۲٬۳۰۰٬۰۰۰ نفر
هسته. این جمهوری رسمی زوون اوکراینی‌ئه ولی روسی و کریمه‌ای تاتاری ویشته گپ بزه
وانّه.

نیکیتا خروشچف (شوروی ِرهبر) سال 1954 کریمه ره بعنوان هدیه بی‌یشته اوکراین
ِایالِت دله، اوکراین سال 1991 اتا مستقل کشور بیّه و کریمه ونه سامون دله بموندسته
ولی اتا پیمون بی‌یشتنه که روسیه بتونده شه ناوئون ره سیو دریا دله داره و کریمه جه
این مسئله سَره استفاده هاکنه. سه سال بعد، یعنی سال 1994، بوداپست ِپیمون امضا بیه
که گاته آمریکا، روسیه و انگلیس ونه اوکراین ِاستقلال ره حفظ دارِن و وه ره حمله
نَکانِن. این پیمون همینجور گاته که این کشورون نَوِنه اوکراین ره مِزراب بی‌یلِن و
وه ره مجبور هاکِنِن که اتا کار ره انجام هاده یا نا.[۱]

اوکراین ِبحران سَره که این کشور ِروسی مردمون شورش هاکِردنه، روسیه‌ی ِحمایت جه ۱۷
مارس ۲۰۱۴، کریمه‌ی ِجزیره‌مونایِ ۹۷ درصدِ مردم اتا رفراندوم دله رای هدانه كه
خانّه روسیه تن وَصله بَخارِن. روسیه هم وشون خاسته ره رسماً قبول هاكاده.[۲]

سرشماری سال ۲۰۰۱ اینجه جمعیت ره ۲٬۰۳۳٬۷۰۰ نفر و جمعیت انبسی ره ۷۸ نفر هر کیلومتر
مربع دله تخمین زنده. کریمه شهرون مهم اينان هستنه:



https://mzn.wikipedia.org/wiki/%DA%A9%D8%B1%DB%8C%D8%B3%D8%AA%DB%8C%D9%86%D8%A7_%D9%81%D8%B1%D9%86%D8%A7%D9%86%D8%AF%D8%B2_%D8%AF_%DA%A9%DB%8C%D8%B1%D8%B4%D9%86%D8%B1

کریستینا الیزابت فرناندز د کیرشنر (به اسپانیولی: Cristina Elisabet Fernández de
Kirchner) (بزائهٔ ۱۹ فوریه ۱۹۵۳) که ویشته بعنوان کریستینا کیرشنر معروف هسته. وه
آرژانتین ره سابقاً رییس‌جمهور بی‌یه. پیش از وه، ونه مردی نستور کیرشنر این مقوم
ره داشته. کریستینا فرناندز اولین زنی بی‌یه که انتخابات دله برنده بیّه و آرژانتین
ِرییس‌جمهوری ِمقوم جه برسی‌یه و پس از ایزابل پرون دومین زنی هسته که این کشور دله
ریاست جمهوریِ کرسی سَر هنیشته. ایزابل پرون سال ۱۹۷۴ به دمبال بمردن شه مردی، بدون
رای گیری، آرژانتین ِریاست جمهوری ره دِ سال وسّه در اختیار داشته.[۱]

کریستینا کیرشنر پیش از برسی‌ین به این مقوم دِ دوره نمایندگی مجلس ایالت سانتاکروز
جه سال‌ئون ۱۹۸۹ و ۱۹۹۳ و دِ دوره عضویت مجلس سنا دله سال‌ئون ۱۹۹۵ و ۲۰۰۱ ره شه
کارنومه دله داینه.



https://mzn.wikipedia.org/wiki/%DA%A9%D8%B1%DB%8C%D8%B3%D8%AA%D9%88%D9%81%D8%B1_%DA%A9%D9%84%D9%85%D8%A8

کریستوف کلمب (۱۴۵۱ - ۲۰ مه ۱۵۰۶) اتا جـِنُوایی (ایتالیای دله) دریانورد بی‌یه که
اتفاقی آمریکا قاره ره کشف هاکرده. وه که پادشاهی کاستیل (ایسپانیا دله) جه مأموریت
داشته تا اتا راه سمت غرب جه هند ِور پیدا هاکنه، سال ۱۴۹۲ میلادی سه‌تا کشتی همراه
اطلس اوقیانوس ِعرض ره هِدار هاکرده اما جای آسیا، آمریکا ره برسی‌یه. کلمب هیچ
گادِر نفهمسته که اتا نشناسی قاره ره کشف هاکرده.

کریستف کلمب تاریخ ِبحث‌برانگیز چهره‌ئون جه هسته. برخی – از جمله اکثر سرخپوستون
آمریکا – وه ره مسئول مستقیم یا غیرمستقیم بکوشته بهی‌ین دها میلیون نفر از مردم
بومی و عامل استثمار آمریکا از سوی اروپا دونّه؛ در حالیکه دیگرون وه ره به خاطر
نقش مؤثری که گسترش فرهنگ و تمدن غرب وسّه بساته دوست دارنّه.



https://mzn.wikipedia.org/wiki/%DA%A9%D8%A7%D9%84%DB%8C%D9%81%D9%88%D8%B1%D9%86%DB%8C%D8%A7

مختصات: غربی‌″۱۹ ′۲۱ °۱۱۹ شمالی‌″۳۱ ′۲۷ °۳۵﻿ / ﻿°۱۱۹٫۳۵۵۱۶۵غربی °۳۵٫۴۵۸۶۰۶شمالی﻿
/ -۱۱۹٫۳۵۵۱۶۵;۳۵٫۴۵۸۶۰۶

کالیفرنیا (انگلیسی جه: California) اتا ایالت نوم هسته که متحده ایالات امریکا دله
دره. این ایالت جنوب غربی ِمنطقه دله دره و ونه نیشتنگا ساکرامنتو هسته و ونه گت
شهرون لس‌آنجلس، سن دیگو، سن خوزه و سان‌فرانسیسکو هستنه. این ایالت ۳۸۰۴۱۴۳۰ نفر
جمعیت دانّه و ونه گتی ۴۲۳۹۶۸ کیلومترمربع هسته. این ایالت تاریخ ۹ سپتامبر ۱۸۵۰
دله، متحده ایالات آمریکایِ ایالت بگردسته.

ونه نوم ایسپانیولی زوون جه و اتا رومان به نوم Las sergas de Esplandián جه بَییته
بیّه و متعلق به شخصیتی از این داستان هسته به نوم ملکه Califia که احتمالا از
واژهٔ عربی «خلیفه» بییته بَیی‌یه.[۱]



https://mzn.wikipedia.org/wiki/%DA%A9%D8%A7%D9%84%DB%8C%D9%81%D8%B1%D9%86%DB%8C%D8%A7%DB%8C_%D8%A7%DB%8C%D8%A7%D9%84%D8%AA

مختصات: غربی‌″۱۹ ′۲۱ °۱۱۹ شمالی‌″۳۱ ′۲۷ °۳۵﻿ / ﻿°۱۱۹٫۳۵۵۱۶۵غربی °۳۵٫۴۵۸۶۰۶شمالی﻿
/ -۱۱۹٫۳۵۵۱۶۵;۳۵٫۴۵۸۶۰۶

کالیفرنیا (انگلیسی جه: California) اتا ایالت نوم هسته که متحده ایالات امریکا دله
دره. این ایالت جنوب غربی ِمنطقه دله دره و ونه نیشتنگا ساکرامنتو هسته و ونه گت
شهرون لس‌آنجلس، سن دیگو، سن خوزه و سان‌فرانسیسکو هستنه. این ایالت ۳۸۰۴۱۴۳۰ نفر
جمعیت دانّه و ونه گتی ۴۲۳۹۶۸ کیلومترمربع هسته. این ایالت تاریخ ۹ سپتامبر ۱۸۵۰
دله، متحده ایالات آمریکایِ ایالت بگردسته.

ونه نوم ایسپانیولی زوون جه و اتا رومان به نوم Las sergas de Esplandián جه بَییته
بیّه و متعلق به شخصیتی از این داستان هسته به نوم ملکه Califia که احتمالا از
واژهٔ عربی «خلیفه» بییته بَیی‌یه.[۱]



https://mzn.wikipedia.org/wiki/%DA%A9%D8%A7%D8%B3%D9%BE%D9%8A%D9%86_%D8%AF%D8%B1%DB%8C%D8%A7

شرقی‌°۵۱ شمالی‌°۴۰﻿ / ﻿°۵۱شرقی °۴۰شمالی﻿ / ۵۱;۴۰مختصات: شرقی‌°۵۱ شمالی‌°۴۰﻿ /
﻿°۵۱شرقی °۴۰شمالی﻿ / ۵۱;۴۰

مازرون دریا یا کاسپین دریا اتا گت ِدریاچه هسته که جنوب‌وَر جه ایران ره، شمال‌وَر
جه روسیه و قزاقستون ره، غرب‌وَر جه آذربایجون و شرق‌وَر جه ترکمنستون جه محدود
بونه. چون کاسپین، جهون ِگت‌ترین دریاچه هسته وِ رِه دریو هم گانّه.

ایران دولت اتا بخشنومه دله مردم ره مجبور هاکرده که اینتا دریای نوم ره خزر بوّن.
خزر اَتّا وحشی قوم نوم هسّه که ساسانیون دوران به ایران سامون ره حمله کردِنِه و
رومیون جه یعنی ایران دشمن جه هم‌پیمون بینه. این وحشی قوم زرد نژاد جه بینه که
کاسپین دریای پلی چادر بزو بینه و صحراگردی و تاراج کردنه و ویشته كورا درکا
اییَمونه. انوشیروان و قباد، دِتا ایرانی شاه، وشون جه جنگ هکردِنه. چونکه این وحشی
قوم ایران سامون سر قتل و غارت کردنه. جنگ این وحشی قوم جه به نفع ایران تموم
بَیّه[۱].

خزران خاسسنه ابريشم راه ره زير نظر بئيرن تا اينتا رهگذر جه بازرگاني روابط دله
بیزانس جه اتا خله سود بورن. سبب اتحاد خزران تركون جه همينتا بيئه. بعدا روزگار
خسروانوشيروان اول دله و هرمز چاروم، خسرو دوم و كواذ دوم تا پايان شاهنشاهي
ساساني، خزران دوش به دوش تركان و روميان با سپاه ساساني پيكار هكردنه و اتا خله
ظلم بر مردم قفقاز روا داشتنه[۲]

جنوب ور به ایران شمال ور به قزاقستان شمال ور به روسیه غرب ور به آذربایجان شرق ور
به تركمنستان

همه جهان اینتا دریا ره به عنوان دریای کاسپین اشناسنّنه.کاسپین خودش از اسم قوم
کاسپی (یا کاسی) بَیته بیّه که اول کرانه ی غربی تا جنوب غربی اینتا دریا ساکن بینه
و کم‌کم بیَمونه (جایی که اِما گامبی گیلان ) . پژوهش‌های جدیدی که دربارهٔ ژنتیک
مردم ساکن جنوب این دریا بیّه، گواهی به این ادعا هسته که مازرونی‌ها و گیلانیا (که
جوامع مردِم‌شیناسی جهان وشون ره کاسپین اشناسنّه) از نوادگان مردمی هستنه که از
غرب این دریا ی ور بیَمونه. کاسی‌ها که به نوعی مارٍقوم مردم جنوبی و غربی این دریا
محسوب بونه، خودشون به دو دستهٔ کاس‌سی‌ها و کاسپین تقسیم بونّنه.

دریای مازرون یا تپورستان (تبرستان): اسنادی که از مؤسسات تاریخ شناسی روسیه بدست
بیموئه که نوجین زیس قرن دوازدهم بنویشته که ایرانیان این دریا ره قرنا دریای
تبرستان گتنه، ولی چون واژهٔ مازرون میان مردم تبرستان جادَکِته ، وه ره مازرون
دریا گنّه، همینتی میان دانشمندای قرون بعد از اسلام مازرون دریا به روی نقشه‌ها
ثبت بیّه، گذشته از اون اسم دریای تبرستان به دلیل مجاورت دولت تبرستان به اون
بی‌یه، نام‌های ساری ، خراسون ، گرگان ، گیلان که زمانی روی این دریا بیه، همگی به
مناطقی از تبرستان باستانی برگردنه. به اعتقاد عنایت‌الله رضا، اصلاً سرزمین شمال
ایران، در طول تاریخ اسم مازرون نداشته، بلکه اول «تپوران» و بعداً در دوره اسلامی
«طبرستان» اسم‌ داشته. در حالی که مازرون اتا منطقه توی سیستان منطقه بی‌یه. نظر
عنايت الله رضا در مورد اينكه مازندران منطقه اي در سيستان بيه درست نيه.اگه كسي
شاهنامه ره بخونّه متوجه بونه كه مازندران شاهنامه مازندران فعلي هسّه.چونكه در
شاهنامه اسم شهرهاي آمل و ساري به طور روشن اشاره بيه[۳]

در آغاز سده هفتم ميلادي دو تا گت قوم در شمال قفقاز سكني داشتنه.اتا از اينتا قوم
بلغارون بينه.قوم ديگه خزران بينه كه دشتاي سفلاي روخنه تِرِكْ و روخنه ولگا وشون
جا بيه. [۴].اینتا قوم وحشی خزر از نژاد زرد بینه که در کنار دریای کاسپین چادر
بزّونه بینه و به صحراگردی و تاخت و تاز در کشورهای همجوار اشتغال داشتنه و اغلب به
طرف روخنه کورا(کوروش قدیم)اییمونه.انوشیروان و قباد دو تا از شاهان ایرانی با آنها
جنگ هکردِ نه.چونکه اینتا قوم وحشی در مرزای ایران مرتکب قتل و غارت بینه.جنگ با
اینتا قوم وحشی به نفع ایران تمام بیّه[۵] در جنگايي كه به سالاي 589 و 626-630
ميلادي روي هداهه،سرنوشت خزران با سرنوشت خان آشينا پيوندي سخت نزديك پيدا هكرده.از
اينتا رو در نوشته مورخان رومي و ايراني،نوم ترك و خزر در كنار همديگه
بيئموئه.شاوان در ش نوشته خواننده ره از اينتا خطا بر حذر داشته و معتقد هسه كه
نونه اينتا دو قوم ره اتا فرض هكنيم[۶] خزرها دین یهودی ره قبول هکردِ نه. وشون
قفقاز طرفا دَیْنِه و ساسانیان دوره برای اینکه وشون حمله نکانن اتا دیوار دکشینه
که هنوز هم قفقاز دله دره به نام سد در بند.

خزران كه از دير باز دشمن ايران بينه،خواسنه راه ابريشم ره زير نظر بئيرن تا از
اينتا رهگذر در روابط بازرگاني با روم شرقي(بيزانس) اتا خله سود بورن.سبب اتحاد
خزران با تركان همينتا بيئه.خزران با تموم نيرو خاناي ترك ره ياري كردنه.بعدا در
روزگار خسرو انوشيروان اول و نيز به هنگوم فرمانروايي هرمز چهارم،خسرو دوم و كواذ
دوم تا پايان شاهنشاهي ساساني،خزران دوش به دوش تركان و روميان با سپاه ساساني
پيكار هكردنه و اتا خله ظلم بر مردم قفقاز روا داشتنه[۷]

بنابر گزارش ها،پنجم ژوئیه ی سال 527 میلادی که بر پایه ی برابر گذاری های
گاهشماری،همان 14 تیر ماه خورشیدی هسه،قباد ساسانی بتونسه قوم خزر ره که به خاک
ایران زمین وارد بينه،تا آنسوی رودخانه ولگاه بيرون هكنه.در چنین روزی قباد
ساسانی،فرمان هدا تا شهر دربند و دژ دربند بازسازی بوه.این دژ شهر که هنوز نوم
پهلوی بر خود دارنه و در روسیه واقع هسه شمالی ترین مرزبانی ایران در زمون ساسانیان
بيه،جائی میان دریای کاسپین و کوه های قفقاز در میونه اتا تنگه.بنابر کتیبه پهلوی
که بر دیوارهای سنگی اینتا شهر نصب هسه،دژ دربند به فرمون خسرو انوشیروان،بساته بيه
تا جلوی تركتازي اقوام شمالی بيته بوه و قباد،ريكاي خسرو انوشیروان،پس از واپس
راندن خزر ها،در پیروز نامه ای که بر سنگ های شهر دربند نقش هسه داستان اینتا
پیروزی و فرمونش به بازسازی ره نقل هکرده .خزر ها اتا از حکومت هائی هسنه که در
شمال قفقاز نزدیک به 500 تا 600 سال همسایه تاریخی ایران بينه.از اقوام آلتائی
هسنه.خزر ها بازمانده قوم هون هسنه که از شمال چین اتا گت حرکت ره آغاز هکردنه تا
به قلب اروپا برسینه.خزر ها بخشی از قوم هون هسنه که در اینتا گت حرکت در قفقاز
شمالی یا جنوب روسیه امروزی ماندگار بينه.اینتا قوم مهاجم و هم مرز با ایران همواره
پدید آور در گیری های مرزی بينه.دژ دربند دژ سنگی و استوار در بند تنها برای
پیشگیری از چنین تازش هائی بساته بيه.دژدربند اتا جایگاه استراتژیک بیه برای
مهاجمان.شهری ایرانی که اتا از زیباترین شهر های تاریخی جهان به شمار اِنه.آن
اندازه زیبا که توسط روس ها به عنوان میراث معنوی و فرهنگی به ثبت جهانی برسیه.هنوز
هم تومی خنه هایی به دیرنگی 700 و 800 و حتا هزار سال ره در اینتا شهر بدین و هنوز
هم هرچند شمارشان رو به کاهش بشته اما مردمون شهر پهلوی زوون هسنه.تا سالیان پیش
تات ها ویشترین جمعیت اینتا شهر ره در بر داشتنه.تات های پهلوی زوون که زوون شمال
باختری ایران ره داشتنه و اینتا بدان معنا هسه که پس از گذشت چیزی نذدیک به هزار و
چهارصد سال اونا ها زوون ایرانی خد ره پاس داشتنه.این روز ها از کتاب های درسی بیته
تا رادیو و تلویزیون دریای شمال ایران ره خزر گننه.واژه خزر بر اینتا دریا که مالکش
دست کم تا پیش از پیمون نامه های ننگین ترکمان چای و گلستان ایران بیه آیا تعبیری
جز قوم مهاجم خزر داینه؟قومی که برای جلوگیری از تاخت و تازشان بر میهن،جلویشون
دیوار دکشیمی ،زنجیر دوسیمی،جنگ هکردیمی،و کشته هدامی.واژه خزر هیج معنایی جز یاد
آوری قوم مهاجم خزر نداینه.نمونه آن دریای شمال ایران هسه که همواره به نوم مردمون
ایرانی که در کنارش زندگی کردنه،دریای مازندران،دریای کاسپین،دریای تبرستان،دریای
تپورستان، دریای وهرکانه، دریای هیرکانی و دریای گرگان خوانده بیه.اصلا واژه خزر
هیچ پیشینه تاریخی نداینه.بی گمون باشید که باستان شناسان،تاریخ دانان،زبان شناسان
و دیگر کار آمدان اینتا سرزمین،بر اینتا باورنه که خزر نه تنها ایرانی نیه بلکه
تاریخی هم نیه.نوم کاسپین ایرانی ره که همه جهان به رسمیت بشناسه کشور ایران به
رسمیت نشناسه .اداره یکسان سازی نام های جغرافیایی کشور ایران چند سال پیش نوم خزر
غیر ایرانی ره برای نم بوردن اینتا دریا تصویب هکرده.جالبه بدونین که بر سکه های
پنج تومانی قدیمی نوم دریای شمال ایران مازندران ضرب بیه بیئه.[۸] [۱۱]

دریای کشوین (قزوین): به پایهٔ دیدگاهی دیگه قزوین و کاسپین به ترتیب عربی‌بیّه و
یونانی‌بیّهٔ اسم باستانی وه ، کشوین هستنه. این اسم امروزه از سوی کشورهای عربی به
شکل بحر القزوین به کار شونه. در زبان اردو در پاکستان هم این دریا ره بحیره قزوین
گنّه.

آيا دوننّني در ديگر كشور ها اينتا دريا ره چه شي گنّنه؟در زبان آفريكانس كه در
آفريقاي جنوبي استفاده بونه گنّنه كاسپيس،در كشورهاي عربي بحر قزوين(قزوين عربي
بيّهِ كاسپين هسّه)،در زبان كاتالا كاسپيا،در آلمانی کاسپیشن،در دانماركي
كاسپيسكه،در انگليسي كاسپين،در زبان اسپرانتو كاسپيو،در اسپانيايي كاسپيو،در اِستي
كاسپيا،در فرانسوي كاسپين،در لاتين كاسپيوم،در پاكستان قزوين،در سومالي
كاسپين/قزوين،در پرتقالي كاسپيو،در پنجابي كيسپيئن،در گيلكي كاسپين دريا،در
مازندراني درياي مازندران،در كوردي درياي مازندران،در تركمنستان خزر،در تركيه
خزر،در جمهوري آذربايجان خزر،[۹]در ايران با توجه به بخشنامه دولت ايران در مكاتبات
داخلي خزر و در مكاتبات خارجي كاسپين.اگه توجه هكنيم در تمام جهان اينتا دريا ره
كاسپين گنّنه و تنها در چند كشور ترك زوون از جمله تركيه و تركمنستان و آذربايجان و
متأسفانه ايران دله خزر گنّنه.اگه به تاريخ رجوع هكنيم قوم خزر ترك تبار بينه به
همين خاطر چند كشور ترك زوون اينتا دريا ره خزر نام ورنّه.اينجه اين سوال پيش انه
كه چِه در ايران بجاي درياي كاسپين ايراني از خزر تركي استفاده بونه؟جاي تعجب
نيّه؟ما چه ارتباطي با تركان دايمي؟

اینتا دریاچه گت‌ترین دریاچه ی دِنیا هسته. هر چی شمال ور اِنی به جنوب اینتا دریای
عمق ویشته وانه. بخش جنوبی مازرون دریا و روخنه هائی که ون دله شندنّه یعنی سواحل
مربوط به ایران ، ۷۸ گونه و زیرگونه ماهی پیدا وانه. از مهمترین روخنه‌هائی که این
دریا دله شننده وانه سپیدرود و پیلورود (گت رود) و هراز ره وانه نوم بوردن. مازرون
دریا اتا از بوم‌ شناخت های جهان هسته که محیطی مناسب برای زندگی و رشد مرغوب‌ترین
ماهیای خاویاری جهان هسته. ۹۰ درصد صید ماهیای خاویاری مخصوص به این دریا هسته.

مازرون دریا دارای ذخایر گاز، نفت و خاویار هسته. کل ذخایر اثبات بَئی نفت این دریا
۵۰ میلیارد بشکه هسته و این یعنی حدود ۴ درصد از کل ذخایر نفت جهان. همینتی ۹۰ درصد
خاویار جهان این دریا جه صید وانه. اما صید بی رویه این ماهی باعث بیّه که بنا به
گفتة دانشمندان ۹۰ درصد از تعداد این ماهیان در قرن اخیر دله کم بوّه. اگه این روند
دمباله پیدا هکنه تا ۱۰ سال آینده به کلّی این دریا منقرض وونه.



https://mzn.wikipedia.org/wiki/%DA%A9%D8%A7%D8%B1%DB%8C%DA%A9%D8%A7%D9%85

کاراییب ِانجمن (اختصاراً CARICOM یا کاریکام) اتا سازمان هسته که سال ۱۹۷۳ بساته
بیّه و ونه دله ۱۵تا کشور که کاراییب ِمنطقه دله دَرنه، عضو هستنه. کاریکام ِاولیه
هدف اعضایِ اقتصادی و فرهنگی هماهنگی و کایری بی‌یه و وشون گاتِنه بتتره خارجی امور
دله هم اینجه هماهنگ بَواشِن.[۱] وشون اسا ویشته اقصادی و تجارتی رابطه دارنه و اتی
منطقه‌یی بازار ره بساتنه و اینتی پچوک ِکشورون و ضعیفترها ره کومِک کانّه. این
سازمان ِمقر اسا گویان ِنیشتنگا دله هسته.

این سازمان ِرسمی زوون اول انگلیسی بی‌یه ولی وقتی که سورینام عضو بیّه هلندی
ایضافه بگردسته و کم‌کم فرانسوی و ایسپانیولی هم رسمی بَیینه.[۲][۳]



https://mzn.wikipedia.org/wiki/%DA%A9%D8%A7%D8%AE_%D9%85%D8%B1%D9%85%D8%B1

مختصات: ‏۶٫۴۴″ ۲۴′ ۵۱°شرقی ‏۲۰٫۶۶″ ۴۱′ ۳۵°شمالی﻿ / ﻿۵۱٫۴۰۱۷۸۸۹غرب
۳۵٫۶۸۹۰۷۲۲جنوب﻿ / -۵۱٫۴۰۱۷۸۸۹;-۳۵٫۶۸۹۰۷۲۲

مرمر کاخ تهرون نزدیکی دره، اینتا کاخ رضاخان پهلوی دستور جا بسات بییه. ونه بساتن
۱۳۱۳ سال دله شروع بیّه و تا سال ۱۳۱۶ یعنی حدود ۳ سال طول بکشی‌یه. این کاخ زیربنا
۲۸۷۰ مترمربع و اتا زمین دله به وسعت ۳۵۴۶۲ مترمربع بساته بیی‌یه. مرمر کاخ نقشه ره
رضاشاء شه هدائه.

تا سال ۱۳۴۹ اینتا کاخ جا به عونوان ممرضاشاء رسمی دفتر استیفاده بی‌یه. بعد از
اینکه ممرضاشاء اتا بار این کاخ دله ترور بیّه و سالم در بورده، دستور هدا اینتا
کاخ ره به صورت موزه دَربیارِن.

انقلاب په اینتا کاخ ره به عونوان انقلاب اسلامی کمیته مقر استیفاده بی‌یه. اتا کم
بعد رِقِد بورده و تا اواسط دهه ۱۳۷۰ که مصلحت نظام مجمع بوو اینتا کاخ بورده . اسا
اینجه ره به عونوان قدس ساختمون ونگ زنّه.



https://mzn.wikipedia.org/wiki/%DA%86%DA%A9

چک ِجمهوری (چکی جه: Česká republika, Česko) اتا کشور نوم هسته که مرکزی اروپا دله
دَره و اروپای اتحادیه دله عضو هَسته. این کشور ره اول ژانویه ۱۹۹۳، چکسلواکی تجزیه
بیّه په، تأسیس هاکِردنه. ونه نیشتنگا (=پایتخت) و گت‌ترین شهر نوم پراگ هسته. چک
اروپای ِاتحادیه دله دَره ولی ونه رسمی پول هَنتا کرونا هَسته.

چک ِجمهوری ِجمعیت ۱۰ میلیون و پونصد هزار نفر نزدیکی و ونه رسمی زوون نوم چکی هسته
که اسلاوی زوونون ِرَجه دله جا گیرنه. پراگ ِشهر تیناری ۱٫۳ میلیون نفر جمعیت
دانّه. چک دریا جه راه ندانّه و خاشکی وسط کَته. ونه مناطق سه‌تا تاریخی ناحیه
هَستنه که وشون نوم بوهم، موراوی و سیلزی هَستنه. این سه‌تا تاریخی ناحیه فقط چک
ِسامون دله دَنینه و وشون ِبعضی قسمتون خاجری کشورون دله دَره.

چک ِمردِمون خله دین و مذهب ِدَربند نینه و قدیم تاسا وشون ره همین ویژگی جه
اِشناسِنّه.[۱] سال ۲۰۱۱ ِسرشماری دله، ۴۵٫۲ درصد شه دین ِخَوری جِواب نِداشتنه
هادِن و ۳۴٫۲ درصد هم بائوتنه دین نِدارنه. فقط ۱۰٫۳ درصد بائوتنه مسیحیت په‌روو
هَستنه که ویشته رومی ِکاتولیک بینه و ۹٫۴ درصد هم بقیه‌ی ادیان جه بینه.[۲] پیش‌ته
سال ۲۰۰۵ میلادی اتا نظرسنجی دیگه دله، فقط ۱۰ درصد بائوتنه که خدا ره قبول
دارنه.[۳]

چک ِجمهوری اولین کشوری هَسته که کمکان ِمؤسسین جه بینه و جهونی بانک وه ره اتا
توسعه‌بَدی کشور دونده.[۴] این کشور ِانسانی توسعه شاخص مرکزی اروپا و شرقی اروپا
دله، همه جا جه ویشته‌ره.[۵]

چک قبلاً چکسلواکی ِدله دَیّه. این کشور سابقاً کمونیستی بی‌یه و شرقی بلوک دله
دَیّه. شوروی ِرِقِدبوردِن په، کم‌کم چکسلواکی ِمردمون هم سوسیالیستی نظام جه دَست
بَکشینه و دِتا کشور بَیینه: چک و اسلواکی.

چک ِمردِمون چکی ِزوون جه گَپ زَنّه و اکثریت بی‌دین هَستنه. پراگ، برنو، پلزن،
استراوا و لیبه رتس این کشور ِمهم‌ترین شهرون هَستنه.

چک دله اتا گت ِایالت دَره که ونه نوم زودت هَسته و ونه مردِمون آلمانی بینه. زودت
تا چک ِیک‌سوم ره شامل وانه و ونه غربی مناطق ره دانّه. رایش سوم گادِر ات‌مدت
آلمان ِسامون دله دَیّه و اسا چک شِنه.

چک ِمعروفترین نویسنده کافکا بی‌یه که آلمانی جه کتاب نِوِشته ولی پراگ و بوهم دله
زندگی کارده. چک ِاولین رئیس‌جمهور، واسلاو هاول، اتا معروف ِنمایشنومه‌نویس بی‌یه.
داوید چرنی هم اتا چِکی موجستمه‌ساز هَسته که شه عجیب-غریب کارون وسّه معروف بیّه.



https://mzn.wikipedia.org/wiki/%DA%86%D8%B1%D8%AE%D9%87_%D9%BE%D8%A7%D8%B3%D8%AE_%D8%AC%D9%86%D8%B3%DB%8C

اینتا چهار مرحله چرخه پاسخ جنسی از لحاظ فیزیولوژیكی به چرخه مردان خله شباهت
داینه با اینتا تفاوت آشكار كه مردا در مرحله اوج لذت جنسی به كومك ماهیچه های
مثانه منی انزال كننه. ویلیام اچ .مسترز و ویرجینیا ای.جانسون در دهه 1960 نخستین
شواهد مستقیم ره در باره چرخه پاسخ جنسی جمع آوری هكردنه. پژوهش اونا نشون هداهه كه
مردا كم و بیش سریعتر از زنانوم اینتا چرخه ره طی كننه.سه یا چار دقیقه مردا وسّه
كافی هسه كه اینتا مرحله ره بگذرانن البته در صورتی كه كاری برای طولانی‌تر هكردن
اون نكنن.زمون معمول برای زنانوم از ده تا بیست دقیقه هسه.متخصصون امور جنسی توصیه
كننه كه زوجا در جستجوی روشونی دوّنه تا زن پیش از مرد به اوج لذت جنسی برسه.[۱]



https://mzn.wikipedia.org/wiki/%D9%BE%D8%B1%D8%AA%D8%AE%D8%A7%D9%84

مختصات: غربی′۱۱°۹ شمالی′۴۲°۳۸﻿ / ﻿عبارتون خطا: < ِعملگر اَمه وسّه آشنا نی‌یه
۳۸٫۷جنوب﻿ / عبارتی خطا: این کلمه ره نشناسمبی «w»;-۳۸٫۷

پُرتغال یا پرتخال (پرتغالی جه:República Portuguesa) اتا دولت نوم هسته که اروپا
دله دره و ونه جاء ایبری دله هسته. ونه همسایه فقط ایسپانیا هسته. پرتغال ِنیشتنگاء
لیسبونه و ونه رسمی‌زوون پرتغالی نوم دانّه که رومی‌تبار زوونون جه هسته. این کشور
اروپای اتحادیه و ناتو دله عضو هسته.

پرتغال اوائل فقط اتا شهر نوم بی‌یه که وه ره دراصل پروتوکال گاتنه. این شهرِ پَلی
کم‌کم رونق پیدا هاکرده و وه ره پرتغالی سرزمین (Terra portucalense) بخوندِستنه.
این شهر اسا اوپورتو نوم دارنه.

رومیون این منطقه ره بَییتنه و مسیحیت ره گسترش هدانه و مردمون مسیحی کاتولیک بینه
و حتی اون گادر که مسلمون‌ها منطقه ره فتح هاکردنه هم مسیحی دین باقی بموندسته. اتا
محلی شاه، آلفونسو هانریکوس نوم، مسلمون‌ها ره این منطقه جه دَرهاکرده و ونه
تیر-و-تبار تا سال‌ها پرتغال ره حکومت کاردنه.

پرتغالِ شائون و شازده‌ئون دریانوردی سَره هزینه کاردنه. وشونِ پیشتی بی‌یه که
بارتولومئو دیاز بتونسته آفریقا ره دماغه امیدنیک جه دور بزنه. ونه په واسکو دوگاما
هم هند و شرقی ممالک ره دریانوردی جه کشف هاکرده و کلّی درآمد بوجود بیارده.

ایسپانیا حدود شصت سال پرتغال ره اشغال هاکرده و این دوره وشونِ قدرت خله کم بیّه
ولی بتونِستنه شه کشور ره دِباره آزاد هاکنن و شه دریانوردی‌ئون ره از سر بَییتنه.
وشون این گادِر پرتغال ره شه مستعمره هاکردنه و کولونی‌های دیگری هم آفریقا و آسیا
دله داشتنه ولی هیچ کاجه برزیل قایده وشون وسّه سود نداشته؛ برزیل جه الماس،
طلاجات، قهوه، شکر، بینج و انواع خِراکی یاردنه.

سال ۱۸۰۷ میلادی فرانسه پرتغال ره اشغال هاکرده و ونه حکومتِ مرکزیت ره برزیل دله
قرار هدائه ولی ناپلئون که شکست بخارده، پرتغالِ شائون حکومت ره پس بییتنه و لیسبون
دله حکومت هاکردنه ولی این قضیه سَره برزیل شه استقلال ره پیدا هاکرده و سِوا بیّه.
پرتغال قرن نوزدهم دله بی‌ثبات بی‌یه و فقط آفریقا دله قدرت داشته. سال ۱۹۱۰ میلادی
اتا انقلاب دله مردم که شدیداً سرکوب بینه، اتا جمهوری ره بساتنه که سال ۱۹۲۶ اتا
کودتا په رِقِد بورده.

سال ۱۹۳۲ ژنرال «آنتونیو اولیویرا سالازار» فاشیسم ره حاکم هاکرده و جهونی جنگ دوم
دله نازی آلمان و ایتالیایِ وَر دَیّه ولی جنگ که تموم بیّه متفقون وشون ره امان
هِدانه چون آمریکا و غربی کشورون ترسینه که کمونیسم و شوروی اونجه نفوذ هاکنه.

سال ۱۹۷۴ کمونیستِ طرفدارون کودتا هاکردنه و افریقایی‌ئون ره استقلال هدانه (۱۹۷۴
تا ۱۹۷۵) ولی انتخابات سال ۱۹۷۶ جه مردِم وشون عذر ره بخاستنه. سال‌ها طول بکشی‌یه
تا کودتاچی‌ئون این کشور ره ول هاکنن و دموکراسی حاکم بَوائه.

سرشماری سال ۲۰۰۱ گانه جمعیت این کشور دله ۱۰٫۳۵۵٫۸۲۴ نفر بی‌یه که ۵۲٪ زن و ۴۸٪
مرد بینه. نزدیک ۹۷ درصد مردم پرتغالی نژاد و زوون دارنه و این کشور دولت-ملت هسته.
غیر از پرتغالی‌زوون، آستوری ِزوون هم گِنِش‌کرونی دارنه که ایسپانیایِ سامون پَلی
دَرنه و وشون زوون رسمیت دانّه. پرتغالی و ایسپانیولی خله هِدی جه شبیه هستنه و
هِدی گپ ره دَروَرنه. کشورونی که هَنتا پرتغالی زوون و فرهنگ دارنه و اکثراً پرتغال
کولونی (مستعمره) بینه، اسا اتا کمیته، بنوم پرتغالی‌زوون کشورون انجمن، دله عضو
هستنه که پرتغال شه هم ونه دله دره.

پرتغالِ مردمون اون گادِر که روم وشون سرزمین ره بَییته تاسا کاتولیک کلیسایِ
په‌روو هستنه. وشونِ تبار هم، ایسپانیایی‌ئون واری، «لاتین» بنومِسته وانه.

پرتغال دله پرتماشاچی‌ترین ورزش فوتوال هسته. این کشور دله تک‌ستاره‌ئونی فوتوال
دله دَیینه و دَرنه؛ اوزبیو، لوئیس فیگو، دکو و کریستیانو رونالدو واری. چنتا گت‌گت
مربی هم دارنه؛ اسکولاری، کارلوس کیروش، خوزه مورینیو و فرناندو سانتوس واری.
گت‌ترین کاپی که این تیم مسابقات دله بدست بیارده یوروکاپ بی‌یه که سال ۲۰۱۶ پاریس
دله بَییته.

پرتغال چوب‌پنبه‌یِ گت‌ترین تولیدکَر هسته. ونه ماهی‌گیری هم خله پیشرفت داشته و
اسا تا کانادا و ایسلند شونّه تا ماهی بَییرِن. ونه مشروب‌سازی هم معروف هسته و
ات‌خله قدیمی و زیرخاکی مشروباتِ کارخنه دارنه.

پرتغال یورویِ ناحیه دله دره و اتا گتِ بحران ره وام‌هایی که اروپا جه گیته، وسّه
پشت‌سر بی‌یشته.



https://mzn.wikipedia.org/wiki/%D9%BE%D8%A7%DB%8C%DB%8C%D9%86_%DA%A9%D9%88%D9%84%D8%A7

مختصات: ‏۳۸″ ۷′ ۵۳°شرقی ‏۱۸٫۶۸″ ۲۹′ ۳۶°شمالی﻿ / ﻿۵۳٫۱۲۷۲۲غرب ۳۶٫۴۸۸۵۲۲۲جنوب﻿ /
-۵۳٫۱۲۷۲۲;-۳۶٫۴۸۸۵۲۲۲

کولا یا پایین کولا اتا منطقه نوم هسته که سه‌تا روستای پایین کولا، وارِد مَله و
سانِخِل جه تشکیل بَیی‌یه.

پایین کولای ِمَله ساری ِجنوب‌شرقی ِشیش کیلومتری واقع بَیّه و سه‌تا روستا جه
تشکیل وانه. این سه‌تا روستای ِرسمی نوم پایین کولا، وارِد مَله و سانِخِل هسته.
این سه‌تا روستا همه اول کلیجان رستاق سفلی دله دَیینه و جدیدِ تقسیمات دله
میاندورود کوچک دله قِرار بَییتِنه.

پایین کولای ِجنوب و جنوب‌غربی جه تجن ِروخنه و ونه جنوب‌شرقی ِهشت کیلومتری جه،
بالا کولا دَره و ونه شرق ره جنگل دانّه و ونه غربی سمت پچ‌کلا (=پرچیکلا)، تنگ‌لته
و خان‌عباسی ِروستائون و ونه شمال مرمت و خارکش ِروستائون قرار دارنه.

کولا مازرون تاریخ دله اتا مهم ِروستا بی‌یه و همین وسّه ونه نوم ره بنشنه تبرستون
ِتاریخی کتابون دله پیدا هاکِردِن.

پایین‌کولا دله همه جه ویشته بینج کارِنّه که ویشته تجن ِروخنه پَلی و مله‌ی پنج
کیلومتری یا کانال‌بَکشی ئو پَلی دِکاشته وانه. مَله دله و ونه اطراف دار و قلم‌باغ
هم دارنه. (پرتقال، نارنگی، آغوز، سه (= سیب)، میوه (= گلابی)، لیمو و اِنار واری)
قدیم توتون هم خله کارِستنه ولی اسا دیگه خله محدود و کم بَیّه. گندِم هم تولید
وانه.

وشون دله بینج ِدِکاشتِن دائماً ئو خانه و توتون وسّه اوّل ِنشا اتا مقطع ئو خانه.
ولی بقیه چیون که کارِنّه دیمی هستنه و وارش ِئو جه استفاده کانّه البته تازگی
کشاورزون چا هم کَندِنّه و اینتی دَستی قلم‌باغ و… ره ئو دِنّه یا بعضی‌ها قطره‌یی
سیستم جه استفاده کانّه.

این محصولات میون توتون، پرتقال، نارنگی، بینج و گندِم ره روشِنّه و بقیه چیون ره
شه استفاده هاکردن قایده تولید کانّه. کشاورزی هِمراهی بعضی خانواده‌ئون گو، گاسفن،
کرگ و... هم پرورش دِنّه که شه استفاده قایده هسته و بَروتِن وسّه کم‌ته تولید
وانه.



https://mzn.wikipedia.org/wiki/%D9%BE%D8%A7%D8%AF%D9%88%D8%B3%D9%BE%D8%A7%D9%86%DB%8C%D9%88%D9%86

پادوسبانون اتا مازرونی سلسله‌ی نوم هسته که ۱۰۰۰ سال مازرون غرب ور که رویان نوم
داشته -شامل نور(رستمدار) و نوشهر(کجور) و چالوس(کلار) امروزی بونه- حوکومت
هاکردنه. وشون آفتاب سلسله‌ی په -که ۱۵۰۰ سال هسته جاپون دله حوکومت کنده-
پردوام‌ترین سلسله آسیای دله هستنه. وشون گاوباریون ره اتا شاخه بینه. پادوسبانون
نسل ساسانیون سلسله ره رسی‌یه و وشون اینتا سلسله‌ی آخرین بموندسته‌ئون بینه. اینتا
سلسله اتا کم بعد از بموئن ایسلام به ئیران؛ تأسیس بهی‌یه و تا ۴۰۰ سال پیش مازرون
غرب ور حوکومت کردنه که شاء عباس (صفوی شا) ویشون ره از بین بورده. اینتا سلسله
اولین سلسله‌ای بیه که مازرون دله ایسلام ره قبول هاکرده. وشون تبرستون علویون ره
-که اتا از اولین شیعی دولتون دنیا بیه- جا موتتحد بینه. اینتا دولت قلمروی دله تا
۷۰۰ سال پیش سونّی و زیدی هم دهی‌نه. بعضی از وشون اون آخرآخرا اسماعیلیه‌ی مذهب ور
گرایش پیدا هاکردنه. اینتا دولت شائون لقب استندار بیه.

اینتا دولت پادوسبان دس جا درس بهی‌یه. پادوسبان گاوباره‌ی ریکا بیه و پر بمردن په،
شه برار جا که ونه نوم دابویه بیه اختلاف پیدا هاکرده. اختلاف اینتا سر بیه که
دابویه کشور ره نخش گردوندیه. همینتا سر پادوسبان ونه دس جا در بورده رستمدار ور و
اونجه پادوسبانون دولت ره درس هاکرده. اینتا دولت نیشتیگا رستمدار بیه و اتّی گدر
اینتا دولت نیشتیگا کجور یا رویان هم بیه.

پادوسبون دولت اولین دولتی بیه که مازرون دله اسلام ره قبول هاکرده و ونه گت تر
بهی‌ین سه زحمت بکشیه. اینتا دولت مذهب زیدی بیه. ویشون تتبرستون علویون پشت بینه.
ونداومید ویشون اولی شاه نوم بیه.



https://mzn.wikipedia.org/wiki/%D9%88%DB%8C%DA%A9%DB%8C_%D9%BE%D8%AF%DB%8C%D8%A7

ویکی‌پدیا (انگلیسی جه: Wikipedia) نوم اتا ترکیبی واژه هسّه که ویکی (وبگاه
مشارکتی) و انسیکلوپدیا (دانشنومه) واژه‌ئون جه بَیيته بيّه.

ویکی‌پدیا اتا دانشنومه‌ای هسّه که داوطلبون ِکایری (=همکاری) جه بنويشته وانه و
ونه مقالات ره هر کس تونده دَچینه (=ویرایش هاکنه) یعنی که همه تونّه ونه مقالات ره
بنویسن و دَچینن.

البته این بنویشته‌ئون و دچی‌یه‌ئون ونه طبق ویکی‌پدیای قوانین بائه. مطالب ونه
بی‌طرفانه و بی کپی‎‌رایت و.. بائن.

ویکی‌پدیا دله اون‌چی که دِرِست هسته و ونه درست بی‌ین ثابت بیّه ره انجام دِنّه؛
نا اون‌چی که دموکراسی حکم هاکنه. چون رای‌گیری بتونده اتا فاحش ِاشتباه ره دِرِست
سِراق هاده ولی اجماع دله فقط اون‌چی که دِرست هسته، مَیِّن وانه.

ویکی‌پدیای اصلی هاسِت شهر تامپای فلوریدا دله دره. ولی شهرون آمستردام و سئول دله
هم کومِکی هاست دره.[۲]

انگلیسی ویکی‌پدیا اولین بار وسّه ۲۵ دی ۱۳۷۹ بنويشته بيّه. اسا ویکی‌پدیای پروژه
ره اتا غیر انتفاعی بنیاد که ونه نوم ویکی‌مدیا هسته ساپورت کانده. [۲] ویکی‌پدیا
مدخل‌ها سالنومه‌ئون، جوغرافیایی فرهنگ‌ئون و دایره‌المعارفون واری هستنه. ونه هدف
جهونی بساتن و انتشار اتّا آزاد دانشنومه تموم زوون‌ها جه هسته.



https://mzn.wikipedia.org/wiki/%D9%88%DB%8C%DA%A9%DB%8C%D9%BE%D8%AF%DB%8C%D8%A7

ویکی‌پدیا (انگلیسی جه: Wikipedia) نوم اتا ترکیبی واژه هسّه که ویکی (وبگاه
مشارکتی) و انسیکلوپدیا (دانشنومه) واژه‌ئون جه بَیيته بيّه.

ویکی‌پدیا اتا دانشنومه‌ای هسّه که داوطلبون ِکایری (=همکاری) جه بنويشته وانه و
ونه مقالات ره هر کس تونده دَچینه (=ویرایش هاکنه) یعنی که همه تونّه ونه مقالات ره
بنویسن و دَچینن.

البته این بنویشته‌ئون و دچی‌یه‌ئون ونه طبق ویکی‌پدیای قوانین بائه. مطالب ونه
بی‌طرفانه و بی کپی‎‌رایت و.. بائن.

ویکی‌پدیا دله اون‌چی که دِرِست هسته و ونه درست بی‌ین ثابت بیّه ره انجام دِنّه؛
نا اون‌چی که دموکراسی حکم هاکنه. چون رای‌گیری بتونده اتا فاحش ِاشتباه ره دِرِست
سِراق هاده ولی اجماع دله فقط اون‌چی که دِرست هسته، مَیِّن وانه.

ویکی‌پدیای اصلی هاسِت شهر تامپای فلوریدا دله دره. ولی شهرون آمستردام و سئول دله
هم کومِکی هاست دره.[۲]

انگلیسی ویکی‌پدیا اولین بار وسّه ۲۵ دی ۱۳۷۹ بنويشته بيّه. اسا ویکی‌پدیای پروژه
ره اتا غیر انتفاعی بنیاد که ونه نوم ویکی‌مدیا هسته ساپورت کانده. [۲] ویکی‌پدیا
مدخل‌ها سالنومه‌ئون، جوغرافیایی فرهنگ‌ئون و دایره‌المعارفون واری هستنه. ونه هدف
جهونی بساتن و انتشار اتّا آزاد دانشنومه تموم زوون‌ها جه هسته.



https://mzn.wikipedia.org/wiki/%D9%88%DB%8C%DA%A9%D8%AA%D9%88%D8%B1%DB%8C%D8%A7_(%D8%A8%D8%B1%DB%8C%D8%AA%D8%A7%D9%86%DB%8C%D8%A7_%D8%B4%D8%A7%D8%A1)

ملکه ویکتوریا یا الکساندرینا ویکتوریا (انگلیسی جه: Queen Victoria) (بزائهٔ ۲۴ مه
۱۸۱۹ – بمردۀ ۲۲ ژانویه ۱۹۰۱) از ۲۰ ژوئن ۱۸۳۷ تا آخرعمر ملکهٔ بریتانیا بی‌یه و از
۱ ژانویه ۱۸۷۷ تا آخر عمر هم هند ِامپراتیس بیّه.

وه بیش از شصت و سه سال ملکه بی‌یه و تموم تاریخ بریتانیا دله طولانی‌ترین دورهٔ
سلطنت ره دانه. ونه حکومت گادِر بریتانیای سامون خله گت بیّه. ویکتوریای دوره اوج
انقلاب صنعتی بی‌یه؛ دوره‌ای از تغییرات اجتماعی، اقتصادی و فناوری برینیای دله.
ویکتوریا آخرین فرمونروای هانوور ِسلسله هم بی‌یه.

ویکی‌پدیای کارورون، «Queen Victoria»، en ویکی‌پدیا، آزاد دانشنومه، دله.
(هارشی‌یه بَیی ۱۷/۹/۹۰).



https://mzn.wikipedia.org/wiki/%D9%88%D9%8A%DA%A9%DB%8C%E2%80%8C%D9%BE%D8%AF%D9%8A%D8%A7

ویکی‌پدیا (انگلیسی جه: Wikipedia) نوم اتا ترکیبی واژه هسّه که ویکی (وبگاه
مشارکتی) و انسیکلوپدیا (دانشنومه) واژه‌ئون جه بَیيته بيّه.

ویکی‌پدیا اتا دانشنومه‌ای هسّه که داوطلبون ِکایری (=همکاری) جه بنويشته وانه و
ونه مقالات ره هر کس تونده دَچینه (=ویرایش هاکنه) یعنی که همه تونّه ونه مقالات ره
بنویسن و دَچینن.

البته این بنویشته‌ئون و دچی‌یه‌ئون ونه طبق ویکی‌پدیای قوانین بائه. مطالب ونه
بی‌طرفانه و بی کپی‎‌رایت و.. بائن.

ویکی‌پدیا دله اون‌چی که دِرِست هسته و ونه درست بی‌ین ثابت بیّه ره انجام دِنّه؛
نا اون‌چی که دموکراسی حکم هاکنه. چون رای‌گیری بتونده اتا فاحش ِاشتباه ره دِرِست
سِراق هاده ولی اجماع دله فقط اون‌چی که دِرست هسته، مَیِّن وانه.

ویکی‌پدیای اصلی هاسِت شهر تامپای فلوریدا دله دره. ولی شهرون آمستردام و سئول دله
هم کومِکی هاست دره.[۲]

انگلیسی ویکی‌پدیا اولین بار وسّه ۲۵ دی ۱۳۷۹ بنويشته بيّه. اسا ویکی‌پدیای پروژه
ره اتا غیر انتفاعی بنیاد که ونه نوم ویکی‌مدیا هسته ساپورت کانده. [۲] ویکی‌پدیا
مدخل‌ها سالنومه‌ئون، جوغرافیایی فرهنگ‌ئون و دایره‌المعارفون واری هستنه. ونه هدف
جهونی بساتن و انتشار اتّا آزاد دانشنومه تموم زوون‌ها جه هسته.



https://mzn.wikipedia.org/wiki/%D9%87%DB%8C%D9%85%D9%86

محمدامین شیخ‌الاسلامی مُکری که وه ره هیمن گانّه (به سورانی کوردی: ھێمن) (بزائهٔ
وهار ۱۹۲۱ مهاباد دله، بمرده ۱۶ آوریل ۱۹۸۶ ارومیه دله) اتا کوردی شاعر، موترجم و
نویسنده بی‌یه.

وه شیلان‌آباد از توابع مهاباد کوردستون میون دنیابموئه. پس از توم هاکردن شه درس
خانقاه شیخ برهان شرفکند دله، هیمن سال ۱۹۴۲ شه رفخ همراه، هژار، کورد احیای جمعیت
(کومه‏له‏ی ژیانه‏وه‏ی کورد) میون بورده و مهاباد جوموری دله کایر بیّه وه ملی شاعر
کوردستون جوموری نوم ملقب بیّه و حاجی‌بابا شیخ، مهاباد ِجوموری ِنخست‌وزیر ِمنشی
بگردسته.

پس از رِقِدبوردن جوموری، هیمن بورده سلیمونیه ِعراق کوردستون دله و اونجه دیی‌یه
ولی دستگیر بیّه اما مولکی بورده مهاباد اطراف.

پس از قرارداد ۱۱ مارس ۱۹۷۰ میون حزب دموکرات کوردستون و عراق حکومت، هیمن بردگرسته
بغداد دله و عضو فعال فرهنگستون علوم کورد بیّه.

هیمن پس از سرنگونی پهلوی (۱۹۷۹) دِباره به کمیته مرکزی حزب دموکرات کوردستون
ایضافه بیّه. پس از سال ۱۹۸۳ ایران دله اتا انتشاراتی کوردی به نوم «انتشارات
صلاح‌الدین ایوبی» شهر ارومیه دله بساته. اون انتشاراتی از وهار ۱۹۸۵ اتا فصلنومه
فرنگی به نوم سروه (نسیم) چاپ کانده که هیمن تا شه بمردن زمون ونه مسئول بی‌یه. وه
پیش از انقلاب سال ۱۳۵۷ کوردستون (روزنومه) دله که تهران دله مونتشر بی‌یه جه،
همکاری کارده.



https://mzn.wikipedia.org/wiki/%D9%86%DB%8C%DA%A9%D9%88%D9%84%D8%A7_%D8%B3%D8%A7%D8%B1%DA%A9%D9%88%D8%B2%DB%8C

نیکلا سارکوزی (به فرانسوی: Nicolas Sarkozy) (بزائه ۲۸ ژانویه ۱۹۵۵ پاریس دله)
فرانسوی سیاست‌مدار هسته که ۱۶ مه ۲۰۰۷ به عنوان فرانسه رئیس جومور انتخاب بیّه.[۱]
وه همه‌پورسی ۶ مه ۲۰۱۲ و انتخابات مرحله دوم سَره فرانسوا اولاند جه شکست بخارده و
این پست ره هدائه ونه دَس. [۲]

وی بزائه‌ی ۲۸ ژانویه ۱۹۵۵ پاریس دله هسته. ونه پییر مجارستونی و ونه مار اتا
فرانسوی یهودی هسته. ونه پییر ناشر و ونه مار وکیل بینه. سارکوزی فوق‌لیسانس حقوق
خصوصی و مدرک سیاسی علوم ِموسسه سیاسی مطالعات و پژوهش‌ئون ره پاریس دله داشته. وه
تا پیش از وزیر بیّن، وکیل بی‌یه و هنتا پاریس وکلای عضو هسته.

ونه ویشترین حزبی فعالیت راستگرایی سَره خلاصه وونه و اسا حزب UMP دبیرکل (اتحاد
مردمی جنبش سه) هسته، این حزب سال ۲۰۰۲ و با ادغام دِتا حزب لیبرال دموکرات و
جوموری‌خاهون اتحاد و به جهت حمایت ژاک شیراک جه بساته بیّه.



https://mzn.wikipedia.org/wiki/%D9%86%DB%8C%D8%B8%D8%A7%D9%85_%D8%AC%D9%88%D9%85%D9%88%D8%B1%DB%8C_%D8%A7%DB%8C%D8%B3%D9%84%D8%A7%D9%85%DB%8C_%D8%A7%DB%8C%D8%B1%D8%A7%D9%86

نیظام جوموری اسلامی ایران حکومت اسایی ایران هسته که پس از پیروزی انقلاب ایران
سال ۱۳۵۷ گادر و تاریخ ۱۲ فروردین ۱۳۵۸، طی اتا همه‌پرسی با رای آری ۹۸٫۲٪ درصد از
شرکت‎کننده‌ئون تشکیل بیّه.[۱] به‌دمبال سرنگونی نظام شاهنشائی ۲۲ بهمن جریون
انقلاب ایران سال ۱۳۵۷ خورشیدی به رهبری روح‌الله خمینی حکومت جوموری اسلامی ایران
دله شکل بَیته. این حکومت ۱۲ فروردین ۱۳۵۸ مورد همه‌پرسی قرار بَیته که ۹۸٫۲ درصد
شرکت‌کننده‌ئون به وه رای مثبت آری هدانه. برابر قانون اساسی‌ ایران، اصول حکومت
جوموری اسلامی ایران بر پایه «جوموریت و اسلامیت» بنا بَیی‌یه.

ساختار سیاسی ایران شامل اشخاص حقیقی و حقوقی زیر هسته. رهبر رأس هرم قدرت قرار
دانّه. پس از رهبر ساختار سیاسی جوموری اسلامی بر پایه سه‌قوه مجریه، قضائیه،
مقننه‌ هسته.

در کنار این نهادها، مجلس خبرگان، شورای نگهبان و مجمع تشخیص مصلحت نظام نیز حضور
دارند.



https://mzn.wikipedia.org/wiki/%D9%86%DA%98%D8%A7%D8%AF%D9%88%D9%86

روشن پوس، قد بلن، موجدار می اسبه نژاد گت ویژگی‌ها هسنه. وشون همه جای زمین دله
درنه که اینتا دلیل کوچ هکردن و ایستعماری سیاستون بیه. ویشتر مردمونی که اوروپا
دله، شمالی آمریکا دله، آسیا غرب و جنوب غرب دله (ایرانیون، عربون، تورکون،
قفقازیون) استرالیا و نو زلاند دله درنه اسبه پوس هسنه. سامیون و حامیون که آسیا و
آفریقا عربون هسنه هم اسبه پوس هسنه.

قد کتاه، بکشی چش، صاف می زرد نژاد گت ویژگی‌ها هسنه. ویشتر زرد پوسون آسیا شرق و
جنوبشرق دله زندگی کننه. سرخپوسون اتا دسته از زرد پوسون هسنه که ۳۲۰۰ سال پیش دله
تنگه برینگ جا بگذ شتنه و بوردنه آلاسکا دله. اونا بعد هم بوردنه شمالی آمریکای
دله. وشون اینکا تمدن جنوبی آمریکای دله درست هکردنه. اتا دسته دیگه از زرد پوسون
هم بوردنه اقیانوسیه قاره دله و ماداگاسکار دله اونجه موندگار بینه.

فر می، پهن دماغ، کلفت لوشه، سیو پوس سیو نژاد گت‌ترین ویژگی‌ها هسنه. آسیا
جنوبشرقی دله اتا دسته از سیو پوسون درنه که وشون نوم ودا هسه. هند دله سیوپوسونی
درنه که وشون ره دراویدی گنه. سیوپوسن اصلی سره آفریقا قاره هسه (از گت صحرا تا
جنوب اونجه) بانتو شون، سودانی شون، بوشمن شون از اینجور دسته سیوپوسون هسنه. چند
ملیون آفریقایی سیو پوس قدیم دله آفریقا جا بردگی وسر بورد بینه آسیا و اوروپا دله
همینتا سر اونجاهان پخش بیننه.



https://mzn.wikipedia.org/wiki/%D9%86%D9%88%D8%A8%D9%84

جایزه نوبل موعتبرترین جایزهٔ علمی هسته که به اتا دانشمند وه ره دنّه.[۱] جایزه
نوبل سال ۱۸۹۵، به وصیت کارخنه‌دار و شیمیدون سوئدی، آلفرد نوبل که ویشتر وه ره به
خاطر بساتِن دینامیت اشناسنّه، پایه‌گوذاری بیّه.

سال ۱۹۰۱ میلادی دله، اولین جوایز این بونیاد هدائه بیّه. طبق وصیت وه، پنج جایزه
به‌طور سالانه رشته‌ئون |فیزیک، شیمی، فیزیولوژی و پزشکی، ادبیات و صلح؛ به آدمایی
تعلق گینّه که ویشترین خدمت رها به بشر هکرد بائن.[۲]

شیشمین جایزه یعنی نوبل اقتصاد هم سال ۱۹۶۸ میلادی، توسط بانک مرکزی سوئد
پایه‌گوذاری بیّه که البته لیست جوایز مرتبط با بنیاد نوبل جا ندانّه.[۳]

آکادمی سلطنتی علوم سوئد که وظیفه انتخاب برنده جایزه نوبل رشته‌ئون جایزه نوبل
فیزیک و شیمی ره برعوهده دانّه.[۴]همینتی فرهنگستون سلطنتی علوم سوئد، وظیفه انتخاب
برنده «جایزهٔ علوم ایقتصادی بانک مرکزی سوئد به یاد آلفرد نوبل» که به جایزه نوبل
اقتصاد معروف هسته ره هم به‌عوهده دانّه.[۵]

انستیتوی کارولینسکا که وظیفه انتخاب برنده جایزه نوبل رشته فیزیولوژی و پزشکی ره
به‌عوهده دانّه.[۷]

ضمناً پنج کمیته نوبل هم وجود دارنه که هرکومتا توزیع اتا از جوایز وسّه موطالعه
کانّه (از جومله کمیته نروژی جایزه صلح وسّه). به‌علاوه چارتا مؤسسه نوبل هم وجود
دارنه که هرکومتا اتا از چار جایزه نوم‌بدره وسّه فعالیت کانّه.

پایه‌گوذاری جوایز نوبل وصیت آلفرد نوبل شیمیدون، کارساز سوئدی و موخترع دینامیت
وسّه صورت بَیته. آلفرد نوبل شه زندگی دله چندین وصیت‌نومه بنویشته. آخرین
وصیت‌نومه وه ۲۷ نوامبر سال ۱۸۹۵ ات‌کم بیش از ات‌سال پیش از بمردنش بنویشته بیّه.
وه ۲۷ نوامبر سال ۱۸۹۵ وصیت‌نومه مذکور ره باشگاه سوئد-نروژ پاریس دله امضا هکرده.
اختراع نوبل موستقیمأ ساخت مواد منفجره مورد استفاده دله قرار بَیته و وه از
استفاده نظامی از اختراعش به شدت ناراحت بی‌یه. بائوت بونه ون دله زمون، اتا
روزنومه فرانسوی به موناسبت بمردن لودویگ نوبل ِبرار، به اشتباه اتا اعلامیه‌ئون
بمردن وچون ره چاپ هاکرده و وندله آلفرد نوبل ره «سوداگر مرگ» لقب هدائه؛ نوبل با
بخوندستن این مطلب تصمیم بیته که آخرین وصیت‌نومه خادش ره بَنویسه. بر اساس این
وصیت‌نومه، نوبل ۹۶ درصد از ثروت خادش ره به پایه‌گوذاری مراسم اهدای پنج جایزه
اختصاص هدائه[۸]

تنها خواهر-برارونی که برنده جایزه نوبل بَینه جان تینبرگن (اقتصاد ۱۹۶۹) و ونه
خوردِبرار نیکو تینبرگن (پزشکی، ۱۹۷۳) بینه.

تاکنون دِ نفر برنده هر دِ جایزه اسکار و نوبل بینه. جورج برنارد شاو از ایرلند سال
۱۹۵۲ جایزه ادبیات نوبل و سال ۱۹۳۸ به خاطر بهترین بازی روی صحنه، جایزه اسکار ره
بَیته و ال گور آمریکایی که سال ۲۰۰۷ نوبل صلح ره تموم هاکردن جنگ عراق وسّه بَییت
بی‌یه و فوریه ۲۰۰۸ اسکار بهترین فیلم مستند کارگردونی فیلم اتا حقیقت آزاردهنده ره
بَییت‌بی‌یه.



https://mzn.wikipedia.org/wiki/%D9%86%D9%85%D8%A7%D8%B2_(%DB%8C%D9%87%D9%88%D8%AF%DB%8C%D8%AA)

نماز یهودیت دله (به عبری: تفیلا תפלות) و جمع تفیلیم یا تفیلوت بخوندسته وانه.
همینتی به تسمه‌یی که حین نیایش به دور شه دست وندنّه تفیلین بائوته وانه. توضیحات
دقیق وشون درباره ره بنشنه سیدور یا بخش‌ئون میشنا کتب سنتی دعای دیانت یهودی دله
پیداهاکردنه.

یهودیان معمولاً در هر روز سه نماز خوندنه و روز شبات و سایر روزون مقدس فرقه‌ئون
ارتدکس و محافظه کار اتا نماز اضافی هم به اسم موساف خوندنّه. نماز پنجمی هم به اسم
نئیلا وجود دانّه که اکنون تنها یوم کیپور دهمین روز از ماه تیشری که اوایل پاییز
هسته بخونسته وانه. بنشنه نماز ره فرادا یا به جماعت یا به همراه منیان بخوندستن.
مثل نماز ایسلامی یهودیت دله هم نماز جماعت ارجح هسته و بخش‌ئونی هم دانّه که جزء
جماعت اجرا نوانه.

اکثر مراسم آیینی یهودیت دله با ملودی سنتی به اسم نیگون به حالت آوازی قرائت وانه.
هر کنیسه دله، سکویی کم ارتفاع وجود دانّه که حزان بر فراز وه این مناجات ره رهبری
کانده.

یهودیون شرقی فعلی به ییدی دارنه که داون Daven گانّه و همون معنای نماز بخوندستن
ره دنه و یهودیون ارتدوکس اشکنازی خله ونجه استفاده کانّه.



https://mzn.wikipedia.org/wiki/%D9%86%D8%B3%DB%8C%D9%85_%D8%B4%D9%88%D9%85%D8%A7%D9%84

نسیم‌ شومال‌ ات نشریه‌ی‌ اجتماعی‌ و سیاستی‌ و خنده‌دار بی‌یه که سید اشرف‌الدین
گیلانی زمون جونبش مشروطه ایران اول رشت و بعدأ تهران دله مونتشر کارده.

شومارهٔ اول نشریهٔ 'نسیم‌ شومال‌ ۲ شعبون‌ ۱۳۲۵ قمری/۱۰ سپتامبر ۱۹۰۸ م‌ رشت دله
مونتشر بیّه. اینتیشار روزنومه‌ رشت‌ دله تا ۱۳۲۹ق‌ ادامه‌ داشته که‌ با به‌ توپ‌
دوستن‌ مجلس‌ دوچار وقفه‌ی‌ ۷ ماهه‌ بیّه. دورهٔ جدید اینتیشار نسیم‌ شومال‌ تهران‌
دله در پی‌ موهاجرت‌ اشرف‌الدین‌، به‌ یاری‌ فتح‌الله‌خان‌اکبر سپهدار رشتی ۱۳۳۳ق‌
شروع بیّه. اولین شومارهٔ این‌ زمون تاریخ‌ ۷ صفر ۱۳۳۳ ره دانه که‌ چاپخنهٔ کوچک‌
کلیمیان‌ چاپ‌ بی‌یه و با وجود جمعیت‌ کم‌ تهران‌ اون زمون و کم‌بی‌ین با سوادون‌،
۲ تا ۴ هزار نوسخه‌ فروش‌ داشته، در حالی‌ که‌ تشکیلاتی‌ برای‌ اشتراک‌ نداشته‌ و
غالباً وچون روزنومه‌‌فروش‌ وه ره مردم دله پخش کاردنه. نسیم‌ شومال‌ شهرستونای دله
پخش نیی‌یه و به‌صورت‌ شخصی‌ و فردی‌ به‌ شهرون دیگه رسی‌یه. هر شوماره‌ به‌ سورعت‌
به‌ فروش‌ شی‌یه و اشعار وه تبدیل‌ به‌ تصنیفای‌ مورد علاقهٔ مردم‌ بینه.

اشرف‌الدین‌ گیلانی مطالب‌ روزنومه‌ ره به‌ ایسمای موختلف‌ امضا کارده. از جومله‌
هوپ‌ هوپ‌ (که‌ یادبیار تأثیرپذیری‌ وه از میرزا علی‌اکبر صابر هسته)، فقیر،
خرابعلی‌ میرزا، لات‌ولوت‌، یتیم‌جوجه‌، میرزاقشون‌علی‌، محروم‌الحقوق‌،
آکل‌الوقفیات‌، و چندین ایسم دیگه. خله از شعرون و مطالب نسیم شومال، ترجومه یا
اقتباسی از اشعار و مطالب نشریه ملانصرالدین بی‌یه که تفلیس دله به تورکی مونتشر
بی‌یه. نسیم شومال با انتشار ترجومه‌ئون این شعرون خواننده فارسی زبون ره با
مضمون‌ئون مطالب ملانصرالدین هم آشنا کارده.



https://mzn.wikipedia.org/wiki/%D9%85%DB%8C%D9%88%D9%86%D9%85%D8%A7%D8%B1

میانمار یا برمه یا بیرمانی اتا کشور هسه که آسیایِ شرقی‎جنوب وَر دره. اینتا کشور
همساینون نوم بنگلادش، چین، تایلند و لائوس هسته. اینتا کشور آندامان دریا کرانه
دره.

برمه‌یِ کشورِ گتی ۶۷۶۵۵۲ کیلومتر موربع هسه و ونه جمعیت ۵/۴۶ میلیون نفر هسه. برمه
نیشتِگا نوم رانگون هسه. میانمارِ مردم برمه‌یی‌زوون ره گپ زننه و ویشتر بودایی دین
ره په‌روو هسنه. ۶۸ درصد میانماریون برمه‌ای‌تبار، ۹ درصد شان، ۷ درصد کارن و بقیه
دیگه اقوام جه هستنه. ۸۹ درصد بودایی، ۴ درصد مسیحی، ۴ درصد مسلمان و ۱ درصد هندو
هستنه.

میانمار، قدیم بریتانیا کولونی بی‌یه و سال ۱۹۴۸ استقلال پیدا هاکرده. اون گادِر
تاسا خله جنگون و درگیریون کشور دله پیش بمو. برمه میون سال‌های ۱۹۶۲ تا ۲۰۱۱ اتا
کودتایی حکومِت دَس دَیّه اما سال ۲۰۱۲ این نظامی رژیم رسماً توم بیّه و اتا
نیمه‌نظامی جایگزین بیّه که ات رشته دموکراتیک اصلاحات پیش بیارده و سال ۲۰۱۵
انتخابات بی‌یشتنه و نظامیون حکومِت جه کم-کم کناره بَییتنه.

میانمار دله اتی مسلمون دَرنه که راخنیا منطقه دله زندگی کانّه. وشون سال‌ها
بوداییون دَس بکوشته وانّه و اذیت وینّه. میانمار ِبعضی رییس‌جمهورون بارها اعلام
هاکردنه که مسلمون‌ها این کشور ِآدِم نینه.[۱][۲] بین شیش تا هشت میلیون مسلمون این
کشور جه اخراج بَیینه.[۳]

برمه بریتانیا کولونی بی‌یه، اتا موافقتنومه‌ که ژنرال آنگ سان اون کشور جه دَوِسته
باعث بیّه که کشور شه استقلال ره بدَس بیاره. سال ۱۹۷۴ اتا رفراندوم، برمه‌یِ
سوسیالیستی جمهوری ره رسماً احیا هاکرده.

آنگ سان سوچی، ژنرال سان ِکیجا، سال ۱۹۸۸ جه این کشور ِسیاست دله نقش دانّه. وه
اوایل بازداشت بیّه. پارلمونی انتخابات سال ۱۹۹۰ دله، در حالیکه آنگ سان سوچی
بازداشت بی‌یه، برنده بیّه ولی سال ۱۹۹۰ ِانتخابات ره باطل اعلام هاکردنه.



https://mzn.wikipedia.org/wiki/%D9%85%DB%8C%D8%AA%D8%B1%D8%A7%DB%8C%DB%8C%D8%B3%D9%85

مهر ِدین یا میترائیسم، اتا راز‌دارِ ِدین بی‌یه که به پایه پرستش مهر (میترا) ایزد
ئیران باستون و خدای خارشید، عدالت ، پیمون و جنگ ، زمون پیش از زرتشت بساته
بَیبی‌یه.[۱] این دین بعدا عوض بیّه و به سرزمین‌ئون روم امپیراطوری بَورده بَیّه و
طول سده‌ئون دوّم و سوّم بعد از میلاد، تموم قلمروو فرمانروایی روم دله پابَییت
بی‌یه. بعد اینکه روم دله مسیحیت رسمی بیّه ، اینتا دین از بِین بوردِه ولی ونه
آثار دینای مسیحیت [۲][۳] و ایسلام به جا بموندسته.

قبل از زرتشت قدیمی پیومبر ئیران (حدود ۶ قرن قبل از میلاد مسیح)، ئیرانیون دینی
چند خدایی داشتنه و مهر یا میترا گت‌ترین خدای ِوشون بی‌یه. وه خدای پیمون و تعهد
و... بی‌یه. اتا لوح دله به میخی خط مال ِزمون پونزده قرن پیش از میلاد که
پیمان‌نومه‌ئی میون هیتی‌ئون و میتانی‌ئون هسته، به میترا قسم بخارده بیّه.[۱]

زمون مادون زردشت میون ئیرانیا شه دین ره تبلیغ هکرده و میترائیسم ِسر عیب بی‌یشته.
اینتا دین مخصوص ئیرانیا بی‌یه و تا زمون بموئن ایسلام ئیران دله دیی‌یه.[۱]

شائون هخامنشی از دوران گت ِداریوش به بعد ، زرتشتی بینه ، با اینحال ، داریوش و
ونه جانشین‌ئون نخاستنه میترائیسم ره از بین بَوِرِن.همینتاسر زرتشت دین میترائیسم
جه قاطی بیّه ئیرانیا یَشت‌ئون ره شه قدیمی خدائون سه بائوتنه. اتا یشت اوستا دله
دره که ونه نوم مهریَشت هسته. اینتا یشت دله زرتشتی‌ئون میترا سر نازنـّه و وه ره
خدای پیمون و عهد دونّه.[۱]

این دورون میترائیسم و زرتشت قاطی بینه و خله از مسائل دین میترائیسم زرتشت دله
بورده ، اتا از این مسائل قربونی هکردن بی‌یه.[۱]

بعد از حمله اسکندر و فتح سرزمین‌ئون تحت سلطه ئیران وه حدود ۳۳۰ سال پیش از میلاد،
ساختار ایجتیمائی قدیمی ئیران ره از هم دپاشنی‌یه و برای مدت زیادی اثری از
مهرپرستی ئیران دله دَنیبی‌یه، شاهزاده‌گون مناطق موختلف سرزمین‌ئون غربی
ایمپراتوری قدیمی ئیران، پرستش میترا یا مهر ره دِباره شروع هکردنه. شائون و
گت‌ِمردمون ئیران و دونیای روم و یونان از جومله سرزمین آناتولی همینتی این دین ره
داشتنه.[۱] اون زمون که تیرداد اول ارمنستون شاء، زمون تاجگوذاری خادش (سال ۵۷ پس
از میلاد) نرو ایمپراتور روم ره شه گت ِحکمرون ایعلام هکرده، تشریفات مهرپرستی ره
انجوم هدائه و ایعلام هکرده که ایزد پیمون و دوستی، رابطه رفیخونه‌ئی ره بین
ارمنیون و رومیون برقرار هکرده. میتراداد یا مهرداد شیشوم ، پُنتوس شاء ، احتمالاً
اتا مهرپرست بی‌یه و متحدونش یعنی دریانوردون کیلیکیه حدود ۶۷ سال پیش از میلاد ،
آداب و رسوم میترایی ره ایجراء کاردنه. همچنین آنتیوخوس یکم (کُماژن شاء) میترا ره
سیتایش هکرده.[۱]

تا شروع قرن دوم میلادی آثار کمی درباره میترا روم دله پیدا بیّه در صورتی‌که که از
سال ۱۳۶ میلادی به بعد ات خله کتیبه و سنگ‌بنویشته این ایزد وسّه بنویشته بیّه. این
همه محبوبیت نتونده خادبه‌خاد ایجاد بی‌بائه همینسه بعضی از مورخون گانه اتا مردی
اینتا دین ره با فلسفه افلاطونی جور در بیارده و وه ره روم مردم وسّه پیش
بکشی‌یه.[۱][۴]

میترائیسم رومی سده‌ئون سوم و چاروم میلادی خله زیاد بیّه و به ویژه میون سربازای
رومی رواج پیدا هکرده. بعد از این که کنستانتین (روم ایمپراطور) مسیحیت ره قبول
هکرده و وه بقیه دینا ره ممنوع هکرده ، مترائیسم هم شه خار ِروز جه دکته.[۱] ولی وه
شه آثار ره مسیحیت درون باقی بی‌یشته.

شاپور دوم ساسانی به مهر قسم بخارده که ارمنستون‌ِشاء ره کاری ندانّه. نقش رستم و
طاق‌بستان دله هم میترای نقاشی دَره.

چله شو مهر کنارهکته. این شو میترا اتا سنگ که غار دله دیّه جه بیرون بیموئه. زمونی
که دنیابیموئه اتا کلاه داشته و شمشیر و تیرکمون و ونه دست دیّه. بعضیا گاتنه وقتی
دِتا سنگ بهم بخاردنه ونه جه ات جور نور دِرِست بیی‌یه که میترا ونجه بساته بیّه.
میترا زمون دنیابموئن ات کـُره میس دله دانِه و ونه ات بال دیگه دایره بروج سر
دَره.

به نظر بعضیا ، مهر اتا کیجا جه به ایسم آناهیتا هامون دریاچه دله دنیابموئه .
فردوسی شاهنومه دله میترا ره فریدون و آناهیتا ره فرانک نوم بیشته. زرتشتیون
معتقدنه که میترا از نژاد زرتشت هسته.به عقیده وشوت زرتشت ِتیم هامون دریاچه دله
دکلستوئه و هر هیزار سال ات‌بار اتـّا کیجا که ونه دله حموم کانده باردار وانه و
اولین وشون میترا بی‌یه و آخرین وشون منجی آخرالزمان هسته.(منبع آیین میترائیسم
نوشته هاشم‌رضی)

بعد اینکه به غار رسنه ورزا ره بِنه زنده ونه سر نیشنّه و شه چاقو ره زنده ورزای
کَش. این زمون سَگ و مَر انّه که ورزای خون ره بلشِن و عقرب اِنه که ورزای بلی ره
نیش بزنه. سگ نشون پاسداری، مَر نشون زندگی و عقرب نشون‌دهنده شیطون هسته که خانه
ورزای منی ره خراب هاکنه. ورزای بتیم جه ۳تا خوشه گندِم و اتا مَل دار درنه.این
ورزا ره خدا بساته تا فر ایزدی ره میترا جه برسنه. میترا بعد از قربونی هکردن ورزا
از اونجه که وه خدای ِلطف و رحمت هسته سهم خادش از ورزای ِخون (فر اورمزدی) ره
بِنِه سر پاشنه و ونه جه نوروز دِرِس وانه.

میترا اتا تیر جه صخره ره نشونه گنّه. اون صخره جه اتا چشمه درنه. این همون چشمه
توتیا هسته.

میترا بعد از اینکه سنگ جه ئو دربکشی‌یه ، بورده اسب ِسر شکار هکنه. تموم تیرای وه
به هدف خارده و اتا اتا حیوونا ره کاشته اتا از این حیوونا وِراز بی‌یه.

آخرین روزز زندگی میترا بنه سر وه شام ِسر ، گوشت و خون ِورزا ره همراه شراب و نون
خانّه. این مهمونی اتا غار دله انجوم وانه. سُل خِدای خارشید هم مهمونی دله شرکت
می‌کنددیی‌یه.

بعد از مهمونی میترا سوار ارابه خارشید وانه و شونه آسمون دله. سُل ایزد خارشید وه
ره سوار بر ارابه مینویی خادش هکرده و ونّه آسمون دله تا آخرالزمان دِباره وردگرده
بِنِه سَر.

به جای پرستش هکردن مهری‌ئون مهرابه گاتنه. که از دِتا کلمه «مهر» و «آبه» بساته
وانه. آبه یعنی جای که جول بائه.

میترائیسم رومی و مسیحیت خله همدیگه ره موندنّه[۶] و امروزه محققون معتقدنه که
مسیحیت غرب چارچوی اصلی خادش ره این دینای قدیمی جه بیته.[۷]

مهر ِآئین ، بعد از بموئن ایسلام همینتی ئیران دله دیی‌یه و خله چیزا مثل: قربونی
هکردن ، مهرابه سر نماز بخوندستن ، شمع روشن هکردن ، سقاخنه ، زورخِنه و... مهر دله
جه بورده ایسلام دله.

نقاشی‌ئون و مجسمه‌ئون زیادی مهر جه وجود دانه. تا قبل از بموئن آریایی‌ئون به
ئیران گامون شونه که ئیران قدیمی مردم مهری بینه. نمونه‌ئون سنت مهرپرستی ره تومبی
اسطوره‌ئون ئیران دله هارشیم. مازرون دله ؛ بابل ِقدیمی نوم ماه‌میترا بی‌یه. کنگلو
هم نشونه‌ای از وجود میترائیسم مازرون دله هسته.



